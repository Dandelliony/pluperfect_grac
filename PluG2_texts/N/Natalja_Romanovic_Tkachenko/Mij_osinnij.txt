Мій осінній спочинок. 
З вікна моєї хати муловий краєвид...
Раніше два слова про мою хату. Хата моя — це звичайна, проста хата, потинькована вапном; з одним вікном, з білими занавісками, з столом, стільцем і ліжком. Звичайна, проста хата; чернеча келія, сказав би поетично. І в ній я немов відроджуюся, молодію, освіжуюся. Куди миліша вона мені за всі мої сім кімнат півторатисячної міської кватирі. Заля, прийомна, їдальня, спальня, діточі, кабінет... і нема свого, власного куточка, нема де бути самітним удвох тільки з своєю душею. Там я господар, батько, чоловік, робоча машина нарешті; там клієнти, клопоти, турботи, гроші...
Ліг на ліжку лежу. Душа моя купається в чарівній роскоші самотности, свободи. Тут, в цій благенькій принаді білих простих стін я без обовязків, без турбот.
Лежу й говорю собі: це так, це істинно так; я тут сам для себе, сам, один.
Передо мною на стіні два малюнки. Один — якийсь принадний образ полудневої природи, з блакитною водою, рожевим небом, мальовничим замком, гондолою, на тлі південної ростини. Другий — природа сувора, поважна: гори високі, ліси похмурі, небо хмарливе — краєвид дикий.
Але ж бо, я забув зовсім, що хотів описати краєвид з вікна моєї хати.
З вікна моєї хати чудовий краєвид... Мої очі вбірають його, душа моя чарується ним; я п’ю всім єством моїм його божественну красу, чисту й правдиву.
Золото сонця заливає мою хату майже увесь день, — цей скарб, якого я вже давно не мав, ба, про який мало чи не забув. Котре вже літо я не виїздив за межі міста, прикутий обовязками.
Несподівано, по літі вже, знайомий мій лікар серьозно налякав мене моїм лихим виглядом.
 — 	Що ви собі думаєте, мій друже! Хочете швидко в ліжко лягти? Кидайте все й тікайте. Від щирого серця вам раю.
- Нема що такі фігури представляти. Швидче їдьте... де повітрє, сонце, де нема вам роботи, турбот.
 — 	Та як пак моя недуга зветься?
 — 	Моральне перевтомленнє. Розумієте, моральне! Треба в инших умовах пожити; пожити паном, вільним.
 — Та вже ж осінь, дайте спокій...
А з рештою я згодився. З початку тільки згодився, а потім вже й поривався сам. Так, так... і як мені не спало на думку раніше, що це моральнё перевтомленнє. Ось саме це слово правдиво передає весь мій настрій. Ці щоденні обовязки, ці рахунки, клієнти, кредітори і праця, праця, що сушить, що видушує всі соки. Так, так. Це моральне перевтомленнє. Чудово, я їду.
Був у мене товариш мій давній; добрий, близький приятель; жив він в пятьох годинах від міста і давно закликав мене до себе. Немав часу. Тепер поїду.
Написав йому. Він дуже радий, просить; дві хати для мене — пише.
І я поїхав.
Взяв собі одну хату; оцю малу, непишну, строгу й сонцем залиту. Підійшов до вікна, висунув голову.
Просто проти мене сонце, повітрє, небо, багато неба, все небо. Всюди, куди не глянь, простір, зелений простір. І це все внизу (дім на горі) і наоколищніх горбочках, а надо мною тільки легке сине небо. Якось ніби терасами понижується все передо мною. Садиба наша спускається крутим шпильочком, а по-за нею невловимими хвилями ідуть горбочки по горбочках, зелені, свіжі, барвисті. Прекрасна, широка левада розстелюється у підніжа горбочків. Зелена, немов о-весні, перерізана стрункими, рівними рядами тонких деревець, вона мов би центр утворює серед всеї буйної мішанини пасовиськ, гайочків, садів, горбочків. З другого боку левади знов горбочки повільно підвищуються.
А поруч — відділене греблею — озеро чи став, ну, словом, вода. Вода... як давно я ії не бачив! Правда, там, де я живу завжди, є Дніпро, гарний, мальовничий. Та я ніколи не бачу його. Часу нема.
Озеро блищить мов дзеркало; має теплий відтінок і ніжно-спокійний вигляд.
Я завмер. Стільки - живої краси в нім. Блищить в зеленій рамі. Наче чиста сльоза впала з неба, щоб освіжити груди землі. І не висохла.
Праворуч все гайки, все пасовиська; знов гайки й далі, аж край обрія, де небосхил з землею зливаються.
А у лівий бік, на вищім горбочку два вітряки мов вартові на чатах. Далі доганяючи одне другого кілька деревець.
Усюди розкидані хатки; біленькі, чепурні — в зеленім віночку; одна вище, друга нижче, вправо, у-ліво...
Все це овіяне теплим, останнім жагуче - теплим диханням осіннього сонця.
Коло девятої години з’являється воно перед моїм вікном й цілу днину лишається зо мною, аж заки не зайде на моїх очах
за гору.
Як сонце з’являється, вихожу у садок. Садок на горбочку. Альтанка вся в червоному листі дикого винограду — тут, перед домом. Навкруги її клумби, дикі, з примітивними квітками, травою. Стежечки не розчищені. Так краще. Господарь мій нежонатий, инакше б тут наведена була культура на всі ці клумби та стежки. Ось тільки він виплекав кілька яблунь, груш, вишняк насадив.
Я лежу на траві, під дикою грушкою і бачу просто перед собою, червоні й жовті яблука й груші, спілі, роскішні. Не зірвати їх хочеться, а дивитися. Спілі овочи на дереві. І щось дріжить в мені, як дивлюся я на це дерево. Отяжена овочами деревина, пишна, горда, плодоносна, прекрасна... мов жінка в своїй дозрілій порі під останнім, горячим диханнєм сонця.
Вже дивлюся в небо. Воно, чисте, блакитне, свіже. Ні хмаринки. Високо-високо по нім летять гуси у вирій. Широко розкинувши крила рівно розсікають вони повітрє, — і немов сам я несуся у повітрі. Немов зливаюся з усією природою. І голубить вона мене в обіймах своїх.
І ніжуся я.,, немов молодшаю, сили нові почуваю. Мрію... Бачу себе юнаком... Бачу свою наречену, тепер мою жінку, матірь трьох, досить дорослих дітей. Й гаряче почуте розпирає груди. Коханнє... колись то воно було в нас. Коханнє... ніжне, палке почуте. Не вернешся вже, правда?
„Біле убраннє замаститься, як часто одягать його“, — пригадується мені речення, яким відповів один юнак літньому вже чоловікові, коли той обстоював 'Перед ним правду й красу кохання у-друге, в осени людини.
Літній каже, „але як я справді кохаю, як я зламав своє життя, поставив його зовсім на иншу лінію... як моє коханнє це щось чудове, правдиве, чисте“...
 — 	Але зламали при тім життя і ще де-кому? Правда? Та й крім того, біле убраннє замаститься, як часто одягати його...
 — 	А випрати?
 — 	То буде вже випране. Чи не так само і з вашим коханнєм?
Саме як ці спогади заворушились в моїй памяти, мені кинулося у вічі біле дерево. Біле в цвіту — серед осінньої природи.
Що це? Підвівся й побіг. Так, це цвіте яблуня, а он біля неі груша, а он друга груша. Всі в білім убранні, як на весні.
Немов би й гарно, але й дивно разом!
Так; з далеку це дуже орігінально, а зблизька...
Взяв галузку, порушав. Осипаються квіти.
Схилився, понюхав. Не пахнуть квіти.
Придивився. Білі, але не чисті, не весняні, не весняні...
„Біле убрання замастите я, як часто одягати його“.
І ці білі в цвіту дерева в осінню пору, серед обтяженних овочами плодоносних дерев, не ніжать ока, не. сповняють душу молодою радістю; навпаки, щемить серце болем, і цвіт цей зайвим здається.
Прижмуриш очі і уявляєш, що це весняний цвіт, і хочеться пити красу його.
Розкриєш широко очі — й нема ілюзії.
Весняний цвіт на тлі осінньої природи... це небуденно, ново, орігінально... це підіймає нерви, будить фантазію, але... але...
На весні ці дерева можливо знов зацвітуть.
Але прийде літо, вони будуть безплодні. Прийде осінь, порідшає їх листе, і голі стоятимуть вони серед прекрасних, плодоносних, обтяжених овочами деревин.
Вертався я до міста за місяць.
Таки цілий місяць украв собі, для себе.
День-у-день живучі на грудях природи — цілий місяць.
Цілий місяць всміхалось мені осіннє сонце, гріло мене, пекло навіть иноді та вливало мені в жили спокій.
Осінь — це спокій.
Не тремтить земля в гарячих обіймах сонця, як в літку; не палить воно її жагучими поцілунками. Гріє, ніжить її своїм погідним теплом і спокоєм напоює її всю.
Сяду з ранку у саду на горбочку та й сижу цілу днину. Чисте небо, божественне повітря, спокійна ростина. Злегка пошумить листем вітрець і то там, то инде скине велику жовту грушу або чисте червоне яблуко. І знов тихо, знов спокій. Земля скінчила свою працю й відпочиває.
Дивлюся на озеро: воно сяє від ніжної усмішки сонця, але й з кожним днем робиться спокійніше, наче застигає.
Кожний день засипає дерева новими барвами, і те, що було саме тільки зелене, коли я приїхав, стає і жовтим і червоним.
Так, осінь — це спокій і разом з тим мелянхолія.
Краса цей спокій і краса ця мелянхолія.
І перехід від одного до другого — це хвиля: безшумно зривається з дерева листячко і тихо опускається на землю.
Рано від'їзжав я на станцію. Холодно було, але ясно, безхмарно. Прощальним поглядом обняв холодне, застигле озеро; обійшов садок.
По дорозі мені траплялись дерева в ріжнобарвній листві. Кожному кидав я погляд, впивався очима в нього, щоб на довше в памяти його вдержати.
А перед самою станцією раптом виріс гайок, якого я й не помітив, їдучи місяць тому, коли він був ще зелений. Нін прикував тепер мої очі. Червоно-зелено-жовте листе ріжних тонів і відтінків; купа дерев фантастично-таємничих кольорів, змалювати які не вистарчить слів, треба фарб. Чорна земля вкрита барвистим килимом опавшого листя.
Чарівні барви прикули мої очі. Краса цих дерев промовляла до душі, чаруючи її й примушуючи схилитися перед нею.
На порожнім, чорнім полі купа дерев ще в убранні, в такім привабно-чарівнім убранні.
Дарма, що листєчко по листєчку опадає; дарма, шо нарешті все воно повинно осипатися.
Раптом згадав я дерева в цвіту: ці білі яблуні й груші на тлі осінньої природи й жалем до них пройнялася душа моя. Ні, не краса, вони, не життє вони. Не чистий білий цвіт їх, і без запаху він...
