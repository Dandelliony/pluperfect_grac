Виставка та журнал
Ці двоє гасел вже кілька років підносяться нашими мистецькими колами і на жаль ще досі не перетворились в дійсність.
Хто в цім винен? Хто винен у тім, що образотворче мистецтво, яке в перші роки революції так широко використовувалося для потреб революційної 
пропаганди, набирало значіння великого соціяльного чинника, зараз ніби-то зайшло глибоко в підпілля. Хто винен в тім, що суспільство наше не 
знак зовсім своїх художніх сил, навіть ті, кому, як кажуть, відати належить, знають художників України лишень частково й більше за чужих 
переказах, ніж за власним знайомством з їх роботою. Хто винен в тім, що той невеликий попит на художнє оформлення, який зараз є, задовольняється 
неорганізовано, не добором кращих сил, а випадково, часто завдяки особистому знайомству та територіальній близкости до відповідних органів та 
установ того чи іншого художника. Слід проаналізувати це безперечно ненормальне явище в галузи мистецького життя країни, щоб визначити тут 
причини загального порядку і причини суб’єктивні, що їх можна зараз же усунути. Перш за все матеріальні перешкоди.
Для широкого розвитку образотворчого мистецтва найбільші можливости дає спорудження та устаткування будинків громадськото призначення.
Це сполучено з витратою великих коштів, яких держава ще не має. Промисловість, продукція річей побуту, потрібує участи художника, та зараз в 
період товарного голоду споживач не ставить особливих вимог до мистецького оформлення річи й для господарчих органів бракує стимулу до 
відповідних заходів. Мистецтво в педагогічному процесі, головне в школах соціального виховання, також за браком матеріальних даних не має 
відповідного місця. Інакше кажучи, матеріальний стан Радянських Республік найріжноманітннмн шляхами відбивається на звуженні галузі в громадського 
життя дія мистецтва взагалі, а для образотворчого зокрема. Образотворче мистецтво самотужки з такого стану вийти не зможе, бо в боротьбі за 
місце в житті суспільства, воно має найменше засобів.
1. Образотворчі мистецтво не має таких засобів популяризації та доступу до широкого споживача, як театр, музика та література.
2. Форми споживання для образотворчого мистецтва міняються в більшій мірі, ніж для інших галунів мистецтва, під впливом зміни соціальних умов 
та розвитку техніки. (Революційна змістовність, пристосовання до новото побуту, конкуренція фотографії та кіно, вживання нових матеріалів та 
способів будови в архітектурі і т. н.).
В звязку з цим образотворче мистецтво переживає зараз найбільшу кризу, тут іде найбільш жорстока боротьба на прямків та угруповань, тут 
спостерігається найбільша протилежність поглядів. Для рядового споживача боротьба угруповань, кардинальна протилежність ідей та форм сучасного 
мистецтва означає втрату всякої орієнтації, а разом і інтересу до образотворчого мистецтва. Цьому допомагає ще й те, що в загальній боротьбі 
мистецьких течій плутаються ділетанти, недоуки, створюється часом атмосфера халтури та безпринципности.
Тому не дивно, що серйозні досягнення зараз часто не оцінюються, слабенькі річи початкуючого художника находять попит раніш, ніж твори серйозного 
майстра. Керування мистецьким життям надзвичайно ускладняється. Від політосвітніх органів, яким це належить в першу чергу, вимагається уміння 
тактовно і обережно направляти всі ворожі поміж себе угруповання образотворчого мистецтва на шлях творення нового мистецтва. Виявляти та 
підтримувати серйозні шукання. Складне це завдання і не можна його виконати в умовах, коли мистецькі сили (говориться лишень про образотворче 
мистецтво) фактично лишаються невідомими. Отже перше завдання це дати можливість художньому життю країни виявитись.
Приклад, РСФРР, де завдяки підтримці державних органів улаштовуються систематично художні виставки, де є досить солідний мистецький журнал 
«Советское Искусство», що обслуговує переважно образотворче мистецтво, де низка інших журналів виявляє, як саму мистецьку творчість, так і 
ідейну боротьбу мистецьких угруповань, цей приклад свідчить, що й при сучасних умовах, при обмежености бюджету, єсть змога підтримати художників, 
витягти їх роботу на світ, на громадський огляд та оцінку. Мистецьке об’єднання АХРР (асоціяція художників Революційної Росії) улаштувало за 
допомогою держави вже 8 виставок. Хоча ці виставки і не високої якости, але факт лишається фактом — вісім виставок, тоді, як на Україні жодної.
Цього року Укрполітосвіта має твердий намір улаштувати Всеукраїнські виставки. Треба побажати, аби ця позиція не була зданою при скороченню 
бюджотових агітовані. НКО. Справа з виданням мистецького журналу здається вже провалилась; Дуже жаль. В журналі виявилась-би ідеологія 
мистецьких угруповань та окремих художників, в ньому найшла-б собі найкраще місце художня критика, що в період майже цілковитої дезорганізації 
рядового споживача в галузі образотворчого мистецтва мусила-б відограти велику організуючу ролю. Але чи все залежить від Укрполітосвіти. Звичайно, 
й самі художні організації, самі художники у великій мірі винні в тім, що досі так мало зроблено в справі виявлення їх праці перед суспільством.
Перш за все — неорганізованість. З великим напруженням удалося маленькій групі активних діячів мистецтва об’єднать минулого року кращі 
мистецькі сили України в одну організацію АРМУ (Асоціація Революційних Митців України). Але не всі осередки цієї організації уявляють собою 
компактний колектив: приміром харківський осередок, що йому належало б відогравати серйозну ролю організації, не виявляє ніякої діяльности.
Друге — це взагалі мала активність. Про виставку всі говорять, але скільки мені відомо, не досить енергійно до неї готуються. Гасло, яке 
піднесла організація АРМУ — стремтіння виявити революційну змістовність в формах високої мистецької якости — обовязує всіх членів організації 
до великої напруженої праці перед першим своїм виступом. А виставка мусить бути улаштована обов’язково хоч власними засобами художніх організацій 
на гірший випадок. Що до журналу, то організація його залежить почасти від активности художників до виявлення своїх думок та принципових засад 
в існуючих вже не спеціяльно художніх органах. Нині художники досі мало використали і ті невеличкі можливості, що дає додаток до «Вістей» — 
«Культура і Побут», журнал «Всесвіт», і «Нове мистецтво». Зовсім мало уваги віддавала, як це не дивно, до цього часу потребам художників і 
профспілка робітників мистецтва. Організація та відшукання праці для художників в галузи образотворчого мистецтва досі провадилась майже без 
участи органів спілки. В справі Всеукраїнських виставок та організації журналу Центральне Правління Спілки Робмис повинно взяти активну участь.
Через спілку можливо пощастить організувати закупку установами річей з художньої виставки. Слід подбати про організацію фонду для національної 
галереї. Пора всім взятись до того, аби витягти образотворче мистецтво країни з підпілля і дати йому належне місце.