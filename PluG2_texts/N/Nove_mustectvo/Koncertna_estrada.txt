Концертна естрада С. Прокоф'єв
Навколо творчости композитора С. Прокоф'єва ще й досі точиться гостра дискусія, на одному полюсі якої стоять палкі прихильники яскравого 
новатора в музиці, а на другому не менше за пеклі вороги, що називають його музику „муринською музикою", „злістю", „каламутною водою“. Є ще 
проміжна категорія, що її музика Прокоф'єва приголомшує, залишає в стані непорозуміння. В цілому картина, що її утворювала завжди поява 
сміливого реформатора в тій чи иншій галузі мистецтва. Проте, вже нині цілком ясно визначилось, що С. Прокоф'єв є тією художньою силою, що 
здатна уторовувати нові шляхи, утворити цілий напрямок, течію в музичному мистецтві. Доказом цього є де далі більше завоювання творами С. 
Прокоф'єва концертових естрад і театральних сцен в Европі й Америці. Але що цінного в творчості С. Прокоф'єва є для нас? Адже сама формальна 
„сучасність“, так би мовити, хоча б і в супроводі великої революції що до музичної форми, що до використання звукового матеріялу та инших 
засобів музичного мистецтва — не є ще абсолютною цінністю для нашого високо активного й революційного життя. Для нас сучасним, близьким в 
повному розумінні слова може стати лише художник, що зуміє глибоко відбити те величезне соціяльне зрушення, яке відбувається в нашому житті. 
З цього погляду С. Прокоф’єв ще не цілком наш. Він цінний як велика потенціяльна сила, що зарекомендувала себе здатнсю в основі розхитувати 
підвалини старого мистецтва. Беручи до уваги найглибший, найінтимніший звязок творчости С. Прокоф’єва з елементами народнього мистецтва (з 
цього погляду С. Прокоф'єв глибоко руський композитор) незрівняну динамічність і актуальність його музичного викладу, владно організуючий 
залізний ритм, здоровий і, так би мовити, епічний ліризм, сонячну енергію, первісну творчу радість, а, крім того, незрівняне технічне майстерство
 — можна сказати, що в його палітрі є ті фарби, що за допомогою їх він міг би дати твори на новій соціяльній основі. До цього С. Прокоф'єва 
логічно й веде процес формування його як художника. Чи виявить він себе як чулий художник, чи виконає ці завдання, або й инші доскочать їх в 
кожнім разі він залишиться піонером на цім шляху. На двох своїх концертах у Державній Опері С. Прокоф'єв виконав з величезним майстерством 
низку своїх фортепіянових творів. Серед них капітальні: Сонати — 2, 3, 4 й 5, далі „Казки бабусі“, Кілька Гавотів, Скерцо й Марш з опери „Любовь 
к трем апельсинам" т. и. Художній успіх С. Прокоф'єв мав винятковий.
Allegro