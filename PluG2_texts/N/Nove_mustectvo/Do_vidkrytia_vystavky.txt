До відкриття 1-ї всеукраїнської виставки АРМУ
Величезне пожвавлення в усіх ділянках радянського культурного будівництва, що його було зхарактеризовано ще по заторік вищими партійними 
органами, як початок „доби культурної революції“, позначилося значним і помітним рухом також найбільш організаційно занепалій галузи культури 
 — образотворчім мистецтві, яке зазнало одночасно й найбільшої ідеологічної та формальної кризи за часи революції й безпосередньо перед революційні 
роки, а навіть десятиріччя. Процес видужання й виходу з цієї кризи щойно розпочався, проте він на буває досить виразних форм, зокрема у нас 
на Україні, де він ускладняється й утрудняється багатьома локальними мjментами. Об'єктивними ознаками цього під'йомного процесу, а зокрема 
стихійного зростання сил і мистецької продукції в нас є за останні кілька літ зміцнення наших мистецьких ВУЗ'ів і консолідація художників у 
міцні об'єднання серед яких АРМУ (Асоціяція Революцій ного Мистецтва України). 20 березня ц. р. в Соціяльному Музеї у Харкові розпочалась 
перша всеукраїнська виставка цієї Асоціяції, що є по сути першою Всеукраїнською виставкою післяреволюційного українського мистецтва. Вперше за 
часи революції виступає в особі АРМУ перед широким радянський суспільством сучасне українське образотворче мистецтво з демонстрацією своїх 
сил та досягнень. Народившись в кінці 1925 р. з ініціятиви гуртка Київських художників, що шукали колективного виходу з тупика, в якому опинилось 
мистецтво Радянської Спілки на 6-7 році революції після краху „лівих“, формалістичних течій і безперспективного назадництва ЯХРР-а, об'єднання 
АРМУ втягнуло в свої лави й згуртувало навколо радянської установки художні сили. Внаслідок упертої агітаційної теоретичної й організаційної 
роботи влітку 1926 р. відбувся перший всеукраїнський делегатський з'їзд АРМУ, що ним закінчився перший етап збираня й консолідації розпорошених, 
розгублених ідеологічно розкладених морально, дезорганізованих в своій орієнтованій на на старі форми індивідуалістичній практиці художніх сил 
УСРР. Низка прилюдних диспутів (у Київі, Харкові, Одесі), велика кількість газетних і журнальних статтів, випуск з друку двох брошур (т. Брони — 
„Мистецтво Революції й АРМУ“ та Седляра „ЯХРР та ЯРМУ") знаменують цей перший етап організаційної роботи. Як наслідок маємо філії АРМУ в усіх 
більших містах УСРР у Київі, Харкові, Одесі, Дніпропетровську, Артемівську й низку поодиноких членів в ріжних місцевостях України (Умань, Житомир, 
Черкаси то що), та по-за межами України (Москва, Ленінград, Феодосія). Кількість художників, об'єднаних в АРМУ на 1 січня ц. р. сягає понад 
200. Першу всеукраїнську виставку АРМУ було підготовлено низкою місцевих виставок Асоціяції, що їх переведено протягом грудня, січня й лютого 
в Київі, Одесі, Дніпропетровську, а також в Горлівському районі Донбасу (самодіяльного робітничого мистецтва). На виставці репрезентовано всі 
місцеві філії — Київ, Харків, Одеса, Дніпропетровськ, Артемівськ, та поодинокі з української провінції а також Москви, Ленінграду й за кордону: 
крім того де яка кількість експонентів. Як і підготовчі до всеукраїнської виставки місцеві виставки, дана виставка не є програмово-тематичною, 
а лише ретроспективною; вона має на меті демонструвати і популяризувати сучасне наше мистецтво та його досягнення так, як вони є на сьогоднішній 
день за умов неорганізованої, анархічної праці художника, невиразного навіть сумнівного взагалі місця мистецтва в житті, невизначеного й 
випадкового попиту та цілковитої дезорганізації художнього ринку. Справді, від асоціяції, яка лише влітку 1926 року остаточно сформувалась 
після першого всеукраїнського делегатського з'їзду, передчасно вимагати наслідків планової мистецької продукції. Асоціація щойно встигла 
закінчить перший етап трудної організаційної роботи об'єднання анархічних розпорошених, ідейно розгублених і матеріяльно підупалих мистецьких 
сил України. Для розгортання, а особливо реалізації певного продукційного плану (та ще такій індивідуалістичній по формах праці галузі, як 
праця художника) ще не було місця, не було сприятливих передумов — матеріяльних, моральних, організаційних. Не зважаючи не все це, виставка не 
тільки ретроспективно відбиває основні лінії, по яких іде розвиток мистецтва післяреволюційної України, вона об'єктивно виявляє й відбуває 
головні лінії, якими скеровує свою роботу Асоціяція. Першою з цих ліній є лінія боротьби за якість, за рівень мистецької культури, за вихід 
українського радянського мистецтва з глухого провінціялізму в якім воно перебувало й на яке було засуджено українське мистецтво до революції. 
Без розвязання цієї проблеми якости не розвязується жодне з завдань революційного мистецтва, зокрема й особливо основне завдання що до задоволення 
зростаючих культурномистецьких потреб і вимог робітничих і селянських мас. Виставка АРМУ перший у Всеукраїнському маштабі іспит що його складає 
радянське українське мистецтво на зрілість що до культурної якости й рівня. Друге, що має виявить виставка АРМУ в плані своїх програмових 
засад, — це принципову культурно-мистецьку рівноцінність й рівноправність т. зв. виробничого мистецтва (художньої промисловости, матеріяльної 
культури) з мистецтвом суто образотворчим і станковим. Отже у відміну від всіх майже традиційних мистецьких виставок і об'єднань, що концентрують 
свою увагу переважно на образотворчім станковізмі, АРМУ згідно із своєю платформою організовує свою виставку так, що охоплює майже всі галузи 
мистецької продукції, розподіляючи відділи виставки по функціонально виробничій ознаці й призначенню річей. Уявляючи з себе не вузьку направленчеську 
групу, а федерацію художників ріжних формальних напрямків, АРМУ дає на виставці місце майже всьому, що є сьогодні на мистецькому фронті, уникаючи 
однобічности, втягаючи всіх до шляхетного змагання на грунті вишукання нових форм, потрібних мистецтву революції. Не всім по силах буде цей 
іспит і змагання, — отже виставка дасть змогу оцінить вже тепер порівнюючу вартість ріжних течій для активного будівництва нового мистецтва.
Виставка АРМУ, не маючи, як сказано, програмового і сюжетно-тематичного характеру, об'єктивно показує міру наближення сучасного українського 
художника до соціяльно-ідеологічного змісту доби та її завдань, міру внутрішнього ідеологічного переродження й перевиховання художника, — процес, 
що його надто мало досі стимульовано, так ідеологічно, як організаційно й матеріяльно. Одною з грунтовних і вихідних передумов для будь якого 
здорового розвитку сучасного мистецтва АРМУ вважає таке внутрішнє ідеологічне перевиховання художника й тому ставить своїм першим завданням 
надати цьому історично необхідному процесові потрібного темпу й напруження, щоб зробити сучасне мистецтво активним і свідомим чинником класової 
боротьби пролетаріяту й нашого соціялістичного будівництва. Виставка АРМУ показує нарешті велику складність процесу розвитку сучасного українського 
мистецтва що до визначення суто національного свого обличчя й форм. Мистецтво наше в цілому ще перебуває в переходиш стадії від недавніх 
закорузлих, провінціяльних форм просвітянського етнографізму й „малоросійського“ побутовізму, що були не одмінною ознакою українського „стилю“, 
як „гопак, ковбаса й чарка“ — стилю українського театру, до нових ще не усталених, ще невикристалізованих форм, що мусять спиратися на новітні 
формальні досягнення мистецтва й мистецької культури та техніки взагалі (по суті інтернаціональні) і нові соціяльно класові й соц.-екомомічні 
умови, створені Жовтневою революцією й радянським будівництвом, що міняють в корні життя, побут, психологію й обличчя широких мас, на яких 
мусить орієнтуватись мистецтво. Мистці, об'єднані в АРМУ, виносять свою роботу на суд мас, цілком свідомі того, що їхня робота ще дуже далека
так від власних їх вимог і бажань, як особливо від останньої мети революційного мистецтва: дати таке мистецтво, яке формою та змістом відповідало-б 
ритмові революції, відбивало б патос боротьби за соціялізм. На шляху до цієї мети потрібна всебічна критика цілого нашого радянського 
суспільства, особливо робітничо-селянських мас, аби стимулювати творчі зусилля в належний бік, аби перевірити мистецьку роботу колективом і 
тим розкрити перспективи й обрії дальшого здорового розвитку радянської мистецької культури на Україні. Хай широкі шари нашого радянського 
суспільства, особливо партійні, профспілчанські, радянські й господарчі та виробничі організації через виставку ближче ознайомляться із станом 
і досягненнями нашого молодого ще українського революційного мистецтва і допоможуть своїм керовництвом, увагою й підтримкою утворенню відсутної 
нині але абсолютно потрібної для розвитку мистецтва культурної атмосфери, уваги та вливу широких пролетарських мас та їх організацій на 
мистецтво і його шляхи. Справа революційного мистецтва, справа будівництва радянської мистецької культури не є справою самих мистців чи 
фахівців, а цілого радянського колективу. Це справа мас.