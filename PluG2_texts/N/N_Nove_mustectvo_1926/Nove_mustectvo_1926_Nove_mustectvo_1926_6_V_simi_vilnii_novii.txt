...В сім'ї вільній новій Не забудьте спомянути...
Коли ми згадуємо у нашій вільній країні про того, хто всю свою геніяльну творчу силу, як і все життя віддав на боротьбу за волю, то ми згадуємо й ті найтяжчі часи, що довелося пережити українському селянству під час панування поміщиків.
Величезний кінофільм «Тарас Шевченко», який знімається зараз на Одеській кіно-фабриці ВУФКУ, як раз і малює життя та діяльність славетного українського поета на тлі темного й тяжкого життя, яким жив його поневолений панством нарід.
Українське селянство, до безсилля надриваючись у поміщицькому ярмі кинуло на боротьбу величнього поета разом з тим стогоном та галасом обурення, який вирвався з глибин його натомлених грудей.
Т. Шевченко - то епоха найбільшого рабства на Україні та початку того революційного руху, який потім утворив міцний грунт, на якому робітнича класа та селянство України після переможної боротьби, будують вільну, без панського ярма, країну.
Кріпак поет - то був кріпак нарід, його мета прагнула волі. Гучний заклик поета до боротьби був бажанням цієї боротьби селянством.
Значіння історичного фільму, який малюючи життя геніяльного поета України, також малює значні етапи революційного руху, досить зрозуміле.
От же, з огляду на це — на постановку цього фільму ВУФКУ кинуло головні свої сили та кошти.
Фільм знімається вже пів року і є думка закінчити його до чергових Шевченківських свят.
Картину знімає відомий режисер Чардинін та оператор Завелев. З огляду на те, що картина повинна бути історично та художньо витримана в дусі Шевченкової епохи, з Української Академії Наук запрохано до фабрики як художника консультанта проф.
Кричевського.
