Революція та Мистецтво (Лист із Москви).
Московський музей Революції організував цікаву виставку «Революція в творах образотворчого мистецтва». Виставка, що намагається показати як мистецтво відбило революційні народні рухи в Росії, заслужує як найсерйознішої уваги. Що правда, її організаторам можна закинути цілковите ігнорування лівого мистецтва, що відогравало таку велику ролю за перших бойових років революції, ігнорування того мистецтва, яке й тепер куди більше значить з історичного боку, ніж більшість із виставлених «ахрівських» картинок, що намагаються ілюструвати революцію. А в тім це компенсується як тим, що на виставці зібрано твори дореволюційних читців так і новизною завдання підсумувати та показати руське мистецтво соціальних і революційних мотивів. Селянські повстання XVII й XVIII стол., Пугачовщина та Стенька Разін показані в сучасних гравюрах і в творах Репіна, Сурікова та Перова. Цілком бракує надзвичайно цікавих народньо-революційних та сатиричних лубків, що поширювались в Росії від часів Петра 1 — це перша найпомітніша прогалина виставки. Недосить показані й декабристи, низкою акварелів та сучасних малюнків засланських селищ. Далі йде Шевченко — предтеча революційної народницької живописи. Його творчості присвячено також мало місця. Натомість повно репрезентовано на виставці революційно-народницьку живописи другої половини минулого століття. «Передвижничество» — перший з руських художніх напрямків, позначений певним соціальним характером. Ще з часу «Мира Искусства» до цієї доби звикли ставитись зневажливо. «Передвижничество» ототожнювалося з занепадом - браком культури та сили. Тепер цей старий погляд вже оджив свій вік, настигла потреба зревізувати погляди на «Передвижничество», хоча-б частково реабілітувати його та уважно по-марксівські вивчити в світлі соціальної аналізи. Що «передвижничество», яке нині призвело до занепаду певну мистецьку школу, в свій час мало широкий розмах і великі внутрішні сили доводить виставлене там чудове полотно І. Репіна «Терористи», якому аж ніяк не бракує художньої культури та виразності. Не менш цікаві роботи Сурікова та Перова, на жаль нечисленні на виставці. Що правда, ціла низка блідих і слабих народницьких картин Савицького, Коровіна, Ярошенка та інших ілюструють дальший занепад «передвижничества», викликаний розкладом тієї революційної інтелігенції, з якою воно щільно зв’язано, та її перетворенням на буржуазно-ліберальну інтелігенцію. Вивчення соціальних корків «передвижничества» являє собою чималий інтерес, і що до цього виставка може стати у великій пригоді та спонукати розпочать цю конче потрібну для історії руського мистецтва роботу. Ще яскравіше художнє значіння «передвижничества» виступав, коли порівняти його з Ахррівськими епігонами, що займають зараз зали сучасної живописи на виставці. Ілюстраторство замісць підбивання доби найбільший мінус цієї сучасної художньої продукції. Натуралістичний холод і дріб'язковість у підході до революційної теми в їхніх роботах виявляє всю свою безпорадність.
Цей суто поверховий підход художників, цей брак революційного запалу, ясно помітний уже в самому виборі теми. Художникові бракує гостроти спостережений сучасного життя, самоототожнення з революційною долею класу, а тому бракує і формально-мистецької, і сюжетної винахідливості при виборі теми, в наслідок цього на виставці повні залі баталія та маніфестацій, що відбивають дуже поверхово й формально революцію. Проте роботи скульптора — Корольова, живопись Павла Кузнецова та графіка Кравченка показує, що наступав перелом, що й майстри висококультурні виживають свій навіяний французькими традиціями формалізм і беруться до революційного сюжету. Це запорука дальшого розквіту революційного мистецтва. Виставка перша спроба історичного огляду революційної живописи і тому їй чимало можна пробачити. А в тім гострота й важність теми примушують нас указати, що коли така виставка, як-то й слід, організується за принципом історичним, а не формальним, то на ній не можна ігнорувати народньо революційного лубка XVII — XVIII в., революційної графіки 1905 року та лівого мистецтва бойового періоду Жовтневої революції — агітаційного плакату й скульптури. В справі вивчення та збереження цих не тільки надзвичайно цінних для історії революційних рухів, але частенько й художньо-значних творів зроблено ще дуже мало, чимало гине, чимало забуто, тому, збудивши інтерес суспільств до цих пам'яток революції виставка зробила-б велике діло.
