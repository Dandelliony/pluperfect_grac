Г. М.

Беклемішев (До 25 років музично-педагогічної діяльности)
5 лютого у Київі в помешканні Музтехнікуму урочисто святкувалось 25 - річний ювілей педагогічної діяльности професора Григорія Миколаєвича Беклемішева.
Г. М. народився в Москві 5 лютого 1881 року. Змалку вчився музики по класу фортепіяно в Москов.
Філармонії, а згодом перейшов до Моск. Консерваторії, що її блискуче скінчив 1900 року (вчився він у професорів Шестаковського, Шлецера Сафонова). Концертувати почав 9 років, аз 14 років концертував по Росії, маючи великий успіх.
З осени 1900 року почав викладати в Московському Єлізаветинському Інституті.
Працюючи в музичній педагогіці, він що-року їздив за кордон, де удосконалювався під керовництвом Феруччіо Бузоні.
Що-року (до 1912 року) Г. М. концертував у Берліні та Москві (1907-08 року жив у Берліні), з осени 1908 р. до 1913 р. професорував у Моск.
Філармонії, а з 1913 р. — у Київ. Консерваторії (тепер Музтехнікум), а з 1923 року також і в Київ.
Муз.-Драм. Інституті ім. Лисенка. За останні роки Г. М. переводить у Київі велику громадсько-музичну роботу: його курс публічних музично - істеричних демонстрацій, — видатне явище в музичному житті всього Радянського Союзу.
Подати музичну творчість головніших націй всесвіту в процесі її звучання — то важке, а разом з тим і дуже поважне завдання.
У нас, в колишній Росії були лише дві спроби досягти його: двохрічний цикл історичних концертів А. Рубінштейна у Москві (за 80-х років), де виконувалося старих композиторів, та курс історії фортепіянової літератури Є. В. Богословського у Москов.
Консерв. 1916 року (теі із старих композиторів). Курс проф. Беклемішева ширший: тут демонструється і творчість сучасних композиторів.
Курс розраховано на 3 роки. Минулого року на 52 демонстраціях було виконано 560 творів англійських, американських, французьких та німецьких авторів.
Цього (1925-26) сезону він подав композиції італійців та іспанців; далі йтимуть инші країні, а майбутнього року курс буде закінчено творами російських та українських композиторів.
Крім того. Г. М. організував святкування Бузоні, Скрябіна й Баха, що викликали велике зацікавлення київських музичних кол.
