Вас. Блакитному
шари суспільства з несталою, хитливою психікою (селянство, вчительство, мійська службова дрібнота). Його розбито нами з двох боків: викриванням реакційности, обмежоности самого гасла посути, протиставленням йому гасла інтернаціональної (не космополітичної!) культури — з одного боку, а з другого — практичним революційним культуро - будівництвом у національних формах. Зараз слова «національна культура» втратили свою гостроту і ми їх часто самі говоримо вкладаючи в них зміст — культури по формах національної, по тенденціях же, напрямку — інтернаціональної. комуністичної. Але оце повторення слів не повинно нам закривати небезпеки «культуро - національної смички» з нашим класовим ворогом, що конче хоче бачити «комуністів-українців» чи инших по національності тільки «лівим крилом єдиного нац. фронту», а не часткою єдиного інтернаціонального класового фронту. Це не тичеться одних українців-комуністів. Російський буржуазний націоналізм — теж мислить РКП як «собі рательніцу землі руской-, а Леніна як нового Петра Велікого... В де яких випадках — з цього можна мати й користь, але лише тоді, коли укритий націоналізм не просяк в середину нас самих, не набрав упливу, коли він іде за нами, але не нашіптує нам на вухо своїх казок, коли він не встановив із нами інтимної «культурної смички». Отже — війна з націоналізмом у культурі — одно з гасел «Гарту». Але маємо кілька націоналізмів український «щирий», російський «русотянство»... З яким нам у першу чергу війна? Хто небезпечніший ворог? Кому найбільша увага? Небезпечніший ворог український націоналізм від чорносотенства до укапізму в усіх їхніх «культурних» відображеннях. Це можна сказати на Україні майже єдиний сильний ворог, поскільки наслідки русифікаційної політики в процесі українізації школи і зросту виливу села будуть ліквідовані за кілька років. Українську національну форму культури забезпечує від русотяства українська 30 міліонова маса - справа йде про український націоналізм! Отже головний ворог - український націоналізм. Але перший по черзі це одрижка, старої русифікації, русотяпство серед пролетаріату України. Без росправи з ним без мобілізації нових пролетарських шарів на фронт класової культурної роботи в укр. нац. формах українського націоналізму не розіб’єш. Звідси — наше небажання - зараз створювати адміністративно - керовничий осередок роботи --- у Москві (ослаблення сил тут посилкою туди для малопродуктивної істоти, або ж «передовір’я» тим, хто це знає місцевих наших умов і перебуває часто під впливом своїх місцевих інтересів. Звідси — й паша непримирима позиція де ВУА--Говців, що стомляться по національній ознаці одколоти, одгородити русифіковану частину укр. Культурно-передового пролетаріяту від тої роботи, що на його падає: від виконання своєї ролі авангарду (і в справах культури) для цілої України. Але знову ж таки; русотяпство це перший ворог, ворог у нашому тилу, але головний ворог це український націоналізм. В будівництві культури він зараз прихований і рахманий, пропонує свої послуги й поради але «біймося данайців, навіть тоді, коли вони з подарунками» (як Хоткевич — з безкорисною підсипкою своїх ---, або «академічною редакцією «видань» укр. класиків!). Отож — не «національна» культура наше гасло. Але й не «класова» (в пролеткультівському розумінні!).
Коли в справі «національної» культури — для нас майже усе ясно — то в справі «класовости» її — ще кипить дискусія й видаються цілі збірники «теоретичних метикувань. Але ми не будемо воювати за слова. Не писали довгих тез про «мистецький політичний мент» і платформ із суконним переказом відомих істин та з домішкою власного чванного «теоретизму» — й не будемо мабуть. Одна путяща книжка варта десятка «тез». Одна добра критична стаття -дає більше ніж цілий «маніфест». Один підручник для вивчення грамотному письму робкорів і селькорів більше а ніж ціла «платформа»... Ото-ж — залишимося віддалік від суперечки про «пролетарську культуру», яка в інтерпретації пролеткультизму дуже пахне не тільки богдановщиною (з його теорією про майбутнє царство спеців-інтелігентів та ролю окремої пролетарської культури в новій революції) але навіть де яких колишніх «марксистів», а нині ідеологів барона Врангеля й російської монархії (тих, що пропонували «про варку селянина в фабричному казані», як умову співробітництва з ним пролетаріату). Для нас ясно, що парт, програм говорить протилежне гаслам окремої «пролетарської культури», всій постановці питання про робітничо-селянську «смичку». Коли ж ми звемо себе пролетарською організацією — то не для того, щоб відокремлюватися в « пролеткультівський » інкубатор від «брудної сучасної роботи, на творення якоїсь кристально чистої пролетарської культури. Не буду зараз повторювати досить уже виясненого в «Гарті» розуміння «пролетаркости» нашої роботи, основаного на базі пролетарської свідомості й на підпорядкованости гартовської роботи партійним, комуністичним постулатам. Склад нашої організації — чисельність у ній комфракції — говорить, доповнює наші положення. Наша пролетарскість, наш класовий підход — не «расшибеєвский» в наші ряди втягнемо ми й революційного селянина й виходця з бурж. інтелігенції, що доросли до комуністичного світогляду. Проте не можемо МИ З опозиції до «пролеткультизму» піддатися на вудку поза класовості, яку нам охоче закине перший — ліпший буржуазний теоретик. І тому — класовий характер нашої організації мусить бути ще підкресленим — за спробу назвати «Гарт» просто «українською» організацією», а не то що зробити такою — мусимо давати «мордобой». Мусимо цю свою класовість підкреслювати не словом. а ділом! Це — знову і знову ставить питання про мобілізацію резерву в пролетарських рядах, про масову роботу а разом і з тим — і про потрійну, подвійну енергію в учебі (в оригіналі підкреслено двічи)
« Політики » і «Творчість».
Але — мені скажуть, — це ж усе про «політику . Коли всім кинуться в організацію ---, роботу в студіях і т. д. де ж годі час і енергія для творчосте візьмуться? Це питання може повстати у вас на з'їзді чи після його. І це — важне питання, хоча по сути й рішене. Бо ж скажемо мобілізація громадської уваги до організації робиться віршами Сосюри й Тичини, оповіданнями Хвильового, драмою Куліша не згірше, а краще, ніж якимся закликом маніфестом. А організація культурно-творча громадська організація — існує не на те, щоб гальмувати культурно-творчу роботу, халаштати її. Справа отже, коли не протиставляти «політику» - «творчости» рознизується можливо правильнішим росподілом роботи. Коли-ж протиставляти... але той. хто уважа себе чистим «творцем», а не політично-свідомим громадським робітником на полі культурбудівництва ,той хто політику одділяє від творчости даремно б пхався до «Гарту», а коли якось уже й забрався — хай вбірається поки не пізно. Висновок? Але нащо я буду вам повторювати програмові пакти нашого статуту? Тільки би їх на з’їзді й по-за ним розібрали слово в слово, літера в літеру. Це теоретично. А «практично» інформуйте мене, чи зійшлася моя думка з думками з’їзду, принаймні по зачеплених головніших питаннях? Думав написати коротку цидулку а росписався, в ліжкові лежачи, на цілу купу. Коли треба буде — якось можете цього листа використати. З’їзд певне закінчився. Може щось для друку викраєте? Та мабуть не варт... Ну, годі! Привіт. 13-ІІІ. Ваш В. Блакитний Писав у повній свідомости. За все відповідаю, крім довжини і стилю. 
