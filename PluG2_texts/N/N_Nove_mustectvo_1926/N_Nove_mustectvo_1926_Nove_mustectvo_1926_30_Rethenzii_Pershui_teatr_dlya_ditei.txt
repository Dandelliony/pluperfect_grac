Рецензії Перший Держтеатр для дітей „Одружіння" – постановка І. Мар'яненка

Цього року театр для дітей щасливо виплутується з «репертуарних тенет». Не тому, що натрапив на вдалу та добру п’єсу, а тому, що в репертуарній політиці своїй став на шлях, що забезпечує добір п’єс. Вдало розпочавши з «Козака Голоти» — п'єси цінної для театру й з виховавчих і з художніх міркувань зараз театр заглиблює свою репертуарну політику, ставлючи наголос на моменті виховавчому, навіть учбовому. «Одружіння» М. Гоголя — перший крок театру на шляху класичного репертуару.
На далі він також обіцяє вести лінію дальшого обізнання молодого глядача з минулим нашого театру й літератури (замітка в №29 Нового Мистецтва). Мусимо вітати саму ідею систематичного уведення до репертуару класичних п'єс, бо дотепер наші школярі аж ніде не могли їх побачити.
Колишні денні вистави академічних театрів з «Ревізорами». «Одружіннями», «Горе от ума» й інш, припинилися ще задовго до того часу, як не стало в Харкові й самих академічних театрів.
Та й не були ці вистави зорієнтовані на юну авдиторію. А театр для дітей має змогу й мусить планувати ставлення класичних п’єс, вважаючи ввесь час на учбовий момент, на навчальні плани шкільні, та відповідно підготовлюючи глядача.
Підготовку глядача переведено й до цієї першої вистави — «Одружіння» Із розмов а дітьми видно, що їм пояснювали по школах і самий твір, і літературну постать Гоголя, і добу та звичаї, що їх фіксує п'єса.
До того-ж дуже слушно виставлено в фойє вітрини а ілюстраціями та коментаріями, що висвітлюють зокрема «Одружіння» та й загалом добу.
Постановщик дав п’єсу в академічному плані. Такий підход треба визнати безумовно за правдивий, бо сучасний молодий глядач, обізнаючись з минулою епохою, мусить побачити класичну п’єсу і в класичнім плані виконання.
Це дасть йому цілокупне вражіння про класичний театр. Звичайно, було-б бажано, щоб побачив вік і класичну гру.
Проте цієї «класичної» гри ансамбль театру для дітей дійти не зміг. Насамперед акторський молодняк театру здебільшого вихований на інших засадах театральної техніки й манери гри, — близчих до сучасного театру еклектичних форм ніж до театру академічного і по-друге загалом театрові бракує яскравих акторів, що здолали-б бездоганно опанувати відповідальні ролі класичного репертуару.
Тому в частині виконання маємо огріхи, коли розцінювати його з точки погляду тих вимог, які ставляться до класичної постановки, в усій її непорушности.
З цієї точки погляду усім виконавцям можна закинути недоробленість типів.
Особливо зазнала лиха Гоголівська фраза, та всі ті дрібні рисочки, що так характерні для Гоголівських типів, що так уславили його перо драматурга.
Найлегше справилася і з фразою і з «рисочками», та й загалом найближче до Гоголя була Агафія Тихонівна (Горленко). Найдальше — Аріна Пайтелеймонівна (Тимофієва). Решта виконавців — в переміжну між ними, ближче або далі.
Але (і так авдиторія прийняла виставу напрочуд добре. Всі найтонші визерунки Гоголівого гумору дійшли до гля-
