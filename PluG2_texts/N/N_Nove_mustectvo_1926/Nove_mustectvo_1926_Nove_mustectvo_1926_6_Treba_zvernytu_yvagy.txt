Треба звернути увагу на українські провінціяльні побутові трупи
Наш театр цього року переступив ще один щабель свого розвитку. Організація низки державних театрів по більших провінціяльних містах України зміцнила її координувала до певної міри художню та організаційно-господарську роботу театрів. Це в свою чергу призвело до стабілізації розвитку нашої театральної культури. Інтенсивніше й виразніше почали окреслюватися театральні течії, встановився певний твердий курс мистецької політики. Театральне життя після бурхливих розбіжних шляхів, увійшло в береги. Одночасно з цією значною перемогою новітніх театральних форм і принципів, почав здавати свої позиції дореволюційний суто-побутовий театр. Низка побутових українських труп розкиданих на території РСФРР і України, що рал більше поновляють свій давній репертуар новими п’єсами. Вони кидають свої попередні методи роботи й стають на поважніший шлях. В цій справі досить показовим і характерним є заява відомого актора й керовника провінціяльної мандрівної трупи Т. Колесниченка, яку він подав до дирекції державного театру ім. Заньковецької в Катеринославі. Здавалося-б що може значити визнання провідником напів-гопачного українського театру своїх давніх гріхів перед українською театральною культурою. Який поважніший розум ховають в собі ці слова його заяви: ...Зараз бажаючи вступити до Вашого ім. Заньковецької театру, я пориваю з «Гопаківщиною». Коли моя пропозиція буде прийнята, я готовий прикласти свої сили й знання до того, щоб бути корисним Рал. Укр. Мистецтву»?.. Проте факт цей, через той зміст, який містить в собі ім’я Колесниченка, для нашого театрального сьогодні, характерний і симптоматичний. До революції наша театральна культура мала специфічний макулатурний додаток це славнозвісні «малоросійські» трупи. Правда після революції вони почали називати себе українськими, та це не змінило їх істоти. В своїй роботі вони продовжували орієнтуватися виключно на касу, в наслідок чого культивували міщанській смак. Каса була для їх усе. І репертуарний план і принципи постановки і гра акторів визначались театральним смаком того глядача, що давав їм касу. Всі ці театри за невеликим часовим а не частковим винятком дискредитували наш театр. Цю роботу многі з поміж такого типу театрів продовжували й після революції. Біжучий рік приніс кілька втішних звісток про українські провінціяльні побутові трупи. У Сабініна йдуть п’єси з європейського репертуару та сучасні побутові, «97», «Ті що загинули ранком», то що. Инші труїш силкуються нав’язати звязки з центральними мистецькими органами.
І в згадуванім нами факті з Колесниченком, нас менше всього цікавить саме Колесниченко то його заява до Катеринославського державного театру. Колесниченко й цього року пішов за умовами життя», й те, що він пізнав умови життя, та переконався їх тривкістю, річ варта уваги. Це говорить про початок кінця «Колесниченківщини», про не приймання її більше широкими масами глядачів. Вчинок Колесниченка й компроміси Сабініних є перша ластівка смерти макулатурної побутовщини.
Це звичайно добре, це говорить за зрілість нашого театру, це віщує дальше й ширше завойовання новітнім театром периферії, притягання до справжньої мистецької роботи більшого числа робітників. Не треба забувати того, що серед провінціяльних побутових труп не мало добрих акторів, яких ми можемо доцільно використати. Поступовання Колесниченка, поворітний етам життя побутового провінціяльного театру і його треба вітати, проте одночасно сказати всім: новий Радянський український театр не одштовхне тих з епігонів, які приходять до його, коли цей перехід щирий, КОЛИ вони приходять усвідомивши собі розум свого повороту і справді хочуть віддати свої сили та вмілости для творення нового українського театру, і не потерпить тих, що приходять до його тільки черев часову матеріальну скруту. Наш театр настільки зміцнів. що може переправити старих побутових акторів перевиховати їх, прищипити нові театральні принципи. І нам слід звернути серйозну увагу на справу притягнення до роботи всі наші театральні сили. Цим ми паралізуємо дальше культивування міщансько-гопачного смаку серед широких мас і поповнимо свої лави бодай кількома акторами. Професіональні побутові трупи, що працюють на Україні й за її межами, треба включити в план нашої театральної роботи. І нам здається, що робота в справі використання культури побутивих труп мусить іти не тільки за методом притягання окремих осіб, а й через вплив на самі трупи, через координацію їх роботи. Адже ці трупи нині працюють в Росії, і притягнувши їх на Вкраїну, ми могли-б мати десяток труп для обслуговування окружних міст, що змушені у нас обходиться аматорськими гуртками. Ми говоримо про необхідність поширення мережи театрів на периферії, і використати для цього готові, організовані трупи направивши їх роботу по певному шляху є найлегший і найреальніший спосіб дати периферії такий театр. Мандрівна трупа, спаяна й економічно вертка, а в цьому українським побутовим трупам одмовити не можна, є те, що необхідне нам сьогодні, І на це треба звернути серйозну увагу.
