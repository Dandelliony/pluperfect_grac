Концерт Віті Вронськоі (Зала Держ. книгозбірні)
Зустрічаються два роди „вундеркіндів — вундеркінди справжні і «вундеркінди», яких хотять зробити вундеркіндами.
Вітю Вронську, худеньку, бліду дівчинку років 15 — 16, нам довелося чути двічі: на симфонічному концерті з творами Скрябіна і в самостійному концерті, присвяченому Шопенові.
Роблячи підсумок одержаних вражінь треба сказати, що Вітя Вронська, — вундеркінд другого порядку.
Виступ зі Скрябіним не будемо згадувати, бо вся глибина думки й розуміння 16 ти річного підлітка ні в якій мірі не відповідає генієві музики філософа.
Романтика й лірика Шопена ніби зрозуміліша, простіша. І які ж наслідки? Не певне, не відважне виконання учня.
Так грає вихованець консерваторії середніх здібностів, що випадково рано, що до зросту, залишив школу.
Але не кожний, що скінчив консерваторію вундеркінд і зовсім не кожного, що скінчив треба випускати на концертну естраду, та друкувати його прізвище великими літерами на афішах.
Вітя Вронська бліда й без життя. У неї просто не хватає фізичної сили.
Вона, як видно, зтомлена, моменти підйому даються їй з великим напруженням, захоплення майже немає.
В усьому почувається виучка. ВітяВронська поки що тільки учениця. Їй треба працювати.
Довго, вперто. Кілька років. І в ці роки праці не виступати. Можливо, через кілька років вона оформиться й стане музикантом.
Сьогодні тільки шкода цю милу, скромну дівчину, що не по своїй волі сидить біля великого рояля.
Коли інтереси Віті Вронськоі кому-небудь дорогі, ці люди повинні перестати організовувати тепер їі концерти, дати їй можливість учитись і рости.
В противному разі дівчинка, непозбавлена зараз здібностей, втратить їх і закінчить свою так рано почату кар'єру нікудишньою піяністкою, в поганенькому кіно, або, згадуючи свої успіхи, з розпуки покине музику.
