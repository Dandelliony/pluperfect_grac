1) «Форма й зміст».
Це питання — було колись «модним» по ньому багато сперечались. Багато воно пережило так би мовити, відмін.
Тут і наші суперечки з «келєйними студіями» так зв. «червоного формалізму» і наші бої з безмістовною демагогією де-яких молодих «змістовній». Тут і наші суперечки з формалізмом «Аспіса» — за яким крився... націоналізм та з рафінованим формалізмом аспанфуту й «Березоля» — за якими криється інтелігентсько-спецівська «надкласовість», — а разом з тим — і суперечки с плужанським спрощеним «змістовством», «селозуванням» культури за яким криється... рідненьке просвітянство й «нутро» нашої селянської стихії.
За раз — минуло років зо два суперечок і боїв І нам думаю всім тепер ясно, що «форма і зміст» — були власне зачіпкою, приводом, а бій ішов за друге: орієнтація на масу, на виховання широкого революційного культурного шару суспільства, чи курс на високу розвиненість одиниць, орієнтація так би мовити, на інтелектуальну «важку індустрію» — ось водорозділ суперечки.
Колективна проробка — дала нам синтез: — максимально високу техніку щільно ув'язата в пропорцію з як найширшою базою — масою революціонерів — будівників.
Ця формула (приблизна, може не зовсім удала стилістично), дає відповідь і на ті суперечки, які ще не зовсім завмерли у нас.
Візьмемо наприклад ухил в театральних наших робітників («нема театру крім самодіяльного»), і серед художників («геть станковізм» — «тільки конструктивізм») — і ми побачимо, що ще до синтезу нам багато чого доведеться на ділі приводити.
В одному з наведених випадків (театр) маємо курс: захоплення маси, за рахунок театрально-технічних досягнень оце є революція! В другому — диктатура лівої форми, останньої, наймолодшої школи художньої — хоч би за рахунок розгублення маси (через незрозумілість для неї отих найвищих технічних досягнень, милих окові художника)... В крайньому разі - справа ставиться про «чергу»: що важніше, що раніше? Теоретично — така постановка нагадує питання: що перше з'явилося — курка чи яйце? Практично ж справа рознизується роботою.
А синтезувати п’єсу Куліша з інсценіровками 1-ої майстерні та технічними досягненнями Терещенка — зовсім не трудно, як не трудно синтезувати, прикрити одною маркою конструктивні будови Єлеви з художніми виробами Кратка чи малюнками (олій ними фарбами), і карикатурами Сашка.
Суперечка тут — не більша, а ніж між верлібрами» й прихильниками точних розмірів віршу.
І найбільшу доцільність якогось із методів для тої чи иншої конкретної задачі виявить експериментальне вивчення, перевірка й товариська критика.
Тут нема чого боятись закидів у «еклектизмові» — «еклектична» наша економіка, «еклектична» - наша культура, і вирватися з кола «еклектизму» форм її можна не «американізованим» галасуванням про «нот», але роботою, учебою й стягненням у культуро-будівництво широких мас.
Отже — основне завдання — заявок з масами і учеба (в оригіналі підкреслено двічи). Це — основний пункт.
Далі. «Національна й класова культура». Цей пункт можливих суперечок Історично вирішений.
Але розвиток НЕПу, можливе відродження хвилі націоналізму, коріння якого глибоко вросли в природу дрібно-буржуазного господарства може нас ізнову поставити перед ним.
Проти інтернаціоналізму революції реакція протиставила гасло: «національна культура . Гасло це відограло не малу реакційну ролю там, де справа йшла про
