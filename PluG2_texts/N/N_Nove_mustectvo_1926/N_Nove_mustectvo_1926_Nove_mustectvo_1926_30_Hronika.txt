Хроніка
Харків 
З нагоди 40 річного ювілею артиста Василя Овчіннікова 10 грудня відбудеться в Українськім Народнім театрі урочиста вистава. Піде: 1)«Наталка Полтавка» з участю Заслуж. Арт. Литвиненко-Вольгемут і заслуж. арт. Донця та ювілянтом в ролі Возного і за його режисурою. 2) Концертний відділ з участю Нар. арт. Л. Собінова та ювілянта. Держєвтеатр. Праця над п'єсою «Голдене медіне» («Вовчі душі» в Переробці поставщика Ф. Лопатинського) тепер закінчується, також закінчують декоративне оформлення й строї. Прем'єра піде в середині грудня. До роковин Держєвтеатру. 6 грудня минає рік з дня заснування Держ. Євр, театру УССР. За рік роботи театр дав 6 постановок: «Ін брен», «Пурім Шпіль», «Шабсе цві»., «Цвей Кунілемель», «Койменкерер», «Розіта». Готуються тепер крім недалекої прем'єри «Голдене Медіне» — «Загмук» Ан. Глебова. Концерт квартету ім. Леонтовича. В середині грудня відбудеться 5-й концерт квартету ім. Леонтовича. В програмі твори . Лісовського й Крейслера. «День музики» в Харкові. В «день музики» намічено влаштувати великий концерт у театрі державної опери. У ньому візьме участь запрошений з Німеччини диригент Гаук та капела «Думка». В програмі — твори новітньої української та європейської музики. Крім цього, концерт з участю квартетів ім. Вільома та Леонтовича відбудеться в залі держкнигозбірні. У помешканні Народнього театру буде організовано об’єднаний виступ харк. хорів. Концерт квартету ім. Вільома. 12-го грудня в залі держкнигозбірні відбудеться ювілейний концерт квартети ім. Вільома з нагоди 5-х роковин його заснування. У концерті візьме участь світовий піяніст Егон Петрі. Червонозаводсьний театр. Театр готує чергову прем’єру — п’єсу Лавренєва «Ветер». Постановку «Розіти» через складне сценічне оформлення на де який час відкладено. Приїзд капели «Думка» до Харкова. В десятих числах грудня капела «Думка» приїздить до Харкова, де працюватиме 1 1\2 місяці. Один концерт капела дасть на користь Дніпрельстану. Держквартет ім. .Леонтовича просить усіх композиторів, що працюють на Україні надсилати йому свої нові камерні твори (квартети, квінтети, тріо тощо. Квартет має завдання пропагувати й популяризувати сучасну камерну музику серед широких мас, а тому буде включати до програму своїх циклових концертів всі твори, що їх буде надіслано авторами. Квартет просить надсилати для виконання так друковані як і рукописні твори разом з короткими автобіографіями авторів, щоб можна було перед концертом давати інформації про композитора. Листи й твори просимо надсилати на адресу: М. Харків. Леусівський пров. б, №11 ,пом. 3, й Гельфандбейну. Держквартет ім. Леонтовича.
 Театр Сатири. ПК Дондит організував у помешканні кол. Катерининського театру — театр Сатири. Відкриття відбудеться на кінці грудня. На відкритті виступить відомий кіно-артист Ігор Ільінський. Крім того в театрі відбудуться гастролі відомого індуського гіпнотизера Та-Рамо, що тепер з великим успіхом виступав в Москві. Новий склад Правління т-ва Утодік. Відбулися загальні збори членів т-ва Утодік. Обрано нове правління. До нього війшли М. Куліш, Мамонтов, Туркельтауб, Досвідний, Радиш: кандидати- Козицький, О. Вишня, Грудина: ревізійна комісія — Панч, Борисов, Красовський, кандидати- Козицький, Лісовський. Пленум спілки «Плуг». В січні в Харкові відбудеться пленум ПК спілки «Плуг». На порядку денному; повістка 4-го з’їзду «Плуга», підготовка до свята 5-річного ювілею спілки (4 квітня 1927 р.), відношення Плуга до інших літорганізацій. 
