Пам'яти революціонера в мистецтві В. Блакитного

Рік минув, як з орбіти живих відійшов В. М. Блакитний... Сьогодні ми згадуємо слова й діла небіжчика, знову переглядаємо їх, оцінюємо.
І в аспекті не давнього минулого, історично-революційного і культурно-політичного процесу на Україні фігура В. М. Блакитного становиться все більш визначною, величною... Ми знали небіжчика рухливого, жвавого, завжди нервово-піднесеного, ми читали майже що дня його бойові палкі передовиці в Вістях; ми зустрічалися з ним в прозаічно-сірому буденно-звичайному бігові нашого часу... І ми не намагалися виділити його з кола тисяч людей, що в ритмі праці кружляють у вирі життя... Він зливався в вуличному потоці руху з собі подібними... І його слова й діла, що дзвеніли в унісон з бойовими гаслами життя, здавалися звичайними, і часом неначе звичними... А відчули значіння цієї людини такої простої, приваблюючої, юно-бадьорої і глибокої лишень після її смерте.
І чим далі ми будемо відходити від дня смерти Василя, тим більше ясною буде ставати величезна історична роля В. М. Блакитного, як фундатора й організатора ідеологічних напрямків молодого творчого покоління УСРР, що виросло з вогню революційного буття... Справді, хто був цей простий світлоокий юнак з ім’ям В. М. Блакитний, що з глибин життя на хвилі революції піднісся до ідеологічних командних висот? Що створив цей неначе казковий герой, чиє ім’я, як герольда звучить нині в лавах молодих творців пісень і краси майбутнього.
В. Блакитний, що піднявся з низин од простого, пролетарського розуміння життя й мистецтва до ролі керманича й організатора революційної ідеології, був одним з найбільш талановитих людей, що їх висунула українська революція.
Коли можна говорити аналогіями, Це був Каміл Демулен нашого часу, поет революціонер. який замісць ідеалістичної романтики Демулена був озброєний музою маркеизму, методом матеріялістичного аналізу поезії і поетичної творчости... В. Блакитний ніколи не був просто поетом.
Він завжди відчував себе перш за все революціонером трибуном. І всі поезії його ліричні й глибокі, в яких від чуваєш дійсний голос і тембр революції, були «ударами молота і серця», ударами комунара, що зрушив світ... В. Блакитний-поет комунар, мистець – революціонер, для України став тим біблейським вогненим стовпом, що через болото стихійного націоналізму, провів цілі кадри молодняку, піонерів-письменників І поетів, до нових берегів соціалістичної творчости... Бувши сам піонером нової культури, нового мистецтва, В. Блакитний за допомогою свого талану і революційної інтуїції, переглядаючи культурні скарби старого, завжди умів вишукувати в старому нове або сполучити, там де слід, старе з новим... Блакитний прекрасно знав історію української культури і продовжував розвиток її, але вже на радянських шляхах... В. Блакитний умів в національному відшукувати інтернаціональне.
Він створив організацію «Гарт» — одну з найбільших і головніших організацій в УСРР(Гарт — один із псевдонімів Блакитного),в якій виховував і гартував своїх прихильників... В історію української культури й мистецтва В. Блакитний увійде як перший талановитий революціонер-мистець, як перший головний організатор літературно-мистецького пролетарського фронту.
