Обов'язковість навчання.
Економічна структура з одного боку й економічний стан тої чи іншої країни взагалі безперечно й безумовно впливають і на освітню систему й на практику освіти широких мас.
В даному разі нас цікавить не система освіти, а як раз практика охоплення школою широких мас.
В цій царині ми спостерігаємо таке: 1) відвідування школи ніяк не нормується: немає ні загального, ні обов’язкового навчання, ні нормування перебування дітей в школі; 2) загального навчання немає, але нормується час перебування в школі, цеб-то — коли дитяна вступила до школи, то вже мусить відвідувати її до закінчення встановленого часу; 3) є загальне, а то не обов’язкове навчання, цеб-то: шкільна мережа розраховується на всіх дітей шкільного віку, але закон не примушує всіх без винятку дітей відвідувати школу на протязі певного часу; 4) нарешті спостерігаємо й загальне й обов’язкове навчання.
У нас на Україні до цього часу не було ні загального, ні обов’язкового навчання.
Шкільна мережа будувалася відповідно до тих засобів, що їх можна було виділить на народню освіту і, оскільки вони не задовольняли потреб, усього дитячого населення, то прийом нормувався на підставі класових ознак.
Обов'язковости відвідування школи на протязі певного терміну у нас також немає, ось які це дає наслідки: на Одещині в минулому році в школах соціального виховання було 179.335 дітей.
По групах вони росподіляються так: в 1-й групі 68575 дітей (37,25%), в 2-й -50280 » (28,03%), в 3-й » 28958 » (10, 4%), в 4-й » — 16769 » ( 9,59%), Решта — (8%) у старшому концентрі (5 — 6 — 7 гр.). Приблизно таке-ж співвідношення між групами і в решті губерній України.
Про що ж свідчать ці дані? А вони свідчать про те, що хоча в більшості наші школи 3-х та 4-х річні по курсу навчання, але-ж половина всіх дітей, що вступає до школи, залишає її після другого року навчання і лише частина всіх дітей, що вступили до 1-ї групи, залишаються в школі чотири роки.
Инакше кажучи, пересічний час перебування дітей в масовій школі є лише 2 1\2 роки.
Це взагалі кажучи, негативно явище в умовах часу мало й свої позитивні боки: при нашій обмеженості шкільної мережі школа перепускала більшу кількість дітей, ліквідуючи хоча б технічну їхню неписьменність.
Не так стоятиме справа в найближчі роки. За декретом ВУЦВК від 30 липня 1924 року на Україні на протязі 1925 — 30 року шкільна мережа настільки пошириться, що не діти віком 8--11 років будуть мати змогу відвідувати школу на протязі 4-х років (перший концентр семирічної школи). Кількість комплектів, потрібних для здійснення загального навчання, вираховується, виходячи з загальної кількости дітей 8 — 11 років і нагрузки в 40 дітей на вчителя.
Чи ж можна буде згори спланувати, скільки потрібно перших, других, третіх та четвертих груп при відсутності обов'язкового перебування дітей в школі не менш 4-х років? Гадаємо, що ні. Гадаємо, що плануючи розгортку мережі шкільної шляхом простих аритметичних викладок, ми будемо спостерігати недогруженість старших груп, що для нас економічно не вигідно.
Вихід з цього — або оголосити обов'язковість відвідування школи не менш 4-х років, — цеб-то: батько мусить знати, що коли він вмістив хлопця до 1-ї групи, то вже не зможе його взяти з школи, аж поки той не закінчить 4-ї групи, — або, погодившися тим, що й надалі зостається вільність затінення школи, будувати шкільну мережу так, щоб кількість груп зменшувалась в певній прогресії.
Не висловлюючи поки-що своєї думки, я висуваю цю справу на обговорення в нашій газеті, щоб робітники з місць висловились про бажаність таких заходів і, оскільки об' єктивні умови дозволять нам це, сприяли встановленню обов’язковости відвідування школи дітьми на протязі певного часу.
