"Жіноче питання"
В постановці питання про боротьбу за визволення жінки треба рішуче зректися безгрунтовности загальних формул: про жінку взагалі, права жінки загалом і т. ин. Так ставила питання буржуазія.
І знала, що робила. В такій загальній постановці соціальна проблема позбувалася своєї класової суте, набираючи ніжного відтінку инших безтілих, безкласових формул: демократії, волі, права, справедливости, моралі.
Така меланхолійна позакласоза формуліровка робила нешкідливий це питання, переносячи його з областе класового гніву, класового захоплення в приємну царину з жалости й добордійности: жалю гідне в те, що жінка не має прав; треба жінці допомогти.
І буржуазія з приємною усмішкою заохочувала жінок до руху — скільки це приймало такі зручні форми, як притулки магладін, жіночі клуби, товариства допомоги жінкам, що втратили чоловіків.
Тут гарні дами в найпростіших убраннях з своїми найскромнішими діямантами в ухах гарячо обстоювали визволення жінка.
Тут потішалася зів’яла Месаліна ображена зрадами свого чергового чоловіка.
Знаменна риса цього дореволюційного руху в тім, що вона не так, як инші галузі політичної організації в умовах капіталізму, заховало свою класову суспільність жіночий рух до початку нашого столітті не втягав в свою царину пролетарок; перша серйозна міжнародна соціалістична організація жінок — Копенгагенський з’їзд 1910 року.
І цю організацію угодовці спромоглися позбавити її революційної, класової суті.
Гарячі вигуки феміністок мало лякали буржуазію: це був домашній, семейний заколот.
Як кожний домашній заколот, він набирав иноді неприємної форми: Лондонські суфражистки на чолі з г-жою Панхерст спробували бити шибки у вікнах роскішних крамниць.
Але лондонський кореспондент сповіщає про це дуже весело. Дами з лондонського вищого світу носили в гарнесеньких торбинках блискучі молоточки для розбиття вікон (здається звідціля й пішла мода на торбинки замісць ридікюлів). Соціальних підвалип жіночий рух, не потрясав — банкири ховались від домашнього заколоту в своїх конторах, клубах, (домашні вигоди там забезпечували їм вивчені слуги) міністри спокійно засідали в своїх міністерствах.
Жіночий рух позбавлявся не тільки класового, але навіть буржуазного політичного змісту.
Підвалини залишались непорушними. У вільній Франції — на підставі «волі, рівності й братерства» — непорушно існував закон про «загальність майна», що надавав чоловікові право порядкувати майном жінки.
На сході Європи міцне самодаржав’я давало мірку прав жінки славетними статтями першої частини свого десятого тому законів, де «жінка наслідувала стан свого чоловіка і зобов’язувалась йому в усім коритися і бути доброю господинею дому». А дійсний Схід по азіатському, по феодальному — не ховав рабства жінки за лаштунки зовнішньої волі.
Випадкові виступи буржуазної жінка на політичнім кону, також не шкодили підвалинам буржуазної держави: мадам де-Пампадур, - мадам де-Сталь, або (за наших часи) госпожа Кускова, пані Русова своїми виступами жіночої революції не створювали.
Навпаки, буржуазній справі ці жінки служили з завзяттям, вартим наслідування й з боку чоловіків.
З другого боку рідко прізвище жінок —  героїнь революції приписувалось цілому революційному руху і лише в незначній мірі сприяли розвиткові жіночого руху як такого.
Отже, в умовах капіталізму боротьба жінки за своє визволення не набрала гострих соціально-виразних форм.
Це не значить, що фактично соціальна рола жінки як такої була незначна.
Жінка незмінно грала в революції ролю підбурювачки з соціяльних низів: жінка Монмартра (кварталу паризької бідноти) почала заколот, що не тільки здивував Льодовика, але й перейшов в революцію 18-століття, а жінка Невської застави почала 8 березня 1917 року «бунт», що перейшов в нашу пролетарську революцію.
Про ролю жінки пролетарки і селянки в революції можна написати великий твір.
Але не менший твір можна написати про її ролю і в контреволюції: хіба не жінка (часто жінка революціонера робітника) тримає свого чоловіка далеко від політичного шляху, чи не вона підтримує консерватизм сем’ї, чи не вона підпирає католіцізм в Європі, чи не вона юрбою товпиться в церквах й на хресних обходженнях... З гіркотою згадує тов.
Зінов’єв (див. його розмову на нараді при ЦКРКП про роботу серед робітниць промислових районів 16 грудня 1924 р.) про цю спрямовану проти розвитку революції ролю навіть пролетарської жінки.
Англійські відсталі робітниці повірили вигадкам про «лист Зінов’єва» і віддали свої численні голоси консерваторам (поміщикам), в Німеччині така ж жінка повірила плану Дауеса, в Бельгії вона голосувала за католіків, і скрізь на її то ще сподівається буржуазія, що завжди робить ставку на темряву, на несвідомість мас.
Жінка відстала. З цього положення треба виходить в постановці й поширенні так званого жіночого питання.
Відстала бо: 1) до цього привела ЇЇ рола в її виробництві й 2) до цього спричиняється наслідок такої ролі, давління побуту.
В умовах капіталізму, в умовах анархічної конкуренції, жінці уділяється в виробництві найменш кваліфіковану ролю.
На таку ролю її ставить не тільки капіталіст (той її недовгу працю ласо купує там, де вона корисна), але й сам брат-робочий: жіноча праця дешевша, жінка конкурує з чоловіком.
І від цього серед неорганізованого пролетаріату, серед малосвідомих робітників (а таких ще багато) дійсна жіноча рівноправність на виробництві — не знаходить співчуття.
Тим охотніше держить такий робітник свою дружину біля сем’ї. І на цьому грунті він сходиться (як і у всіх випадках своєї класової тупоти) з ідеологією буржуа, з його обороною сем’ї: відомо як міцно ще тримається європейський робітник за родину: Сем'я та її побут — найтриваліші підпори на них буржуазія виграє немало боїв.
Осередком сем’ї, захисницею її побуту залишається жінка. Звідціля походить її консерватизм, її відсталість.
Через це буржуазія може безпечно грати в дудку жіночого рівноправства, стимулюючи жіночий рух.
Все це не серйозно нестрашно — поки є міцна конкуренція на ринку праці, поки держиться сем’я. В умовах капіталізму так звано «жіноче питання» — ми не розвяжемо: цьому суперечить сама капіталістична економіка, умови існування самого робітництва.
У нас в СССР нема жіночого питання в такій формі, як його ставиться в західній Європі.
Ми зовсім, остаточно порвали з усіма слідами правної нерівности, від станка до раднадкому шлях жінці робітниці вільний.
І коли на Заході пролетаріату треба організовувати своїх жінок для боротьби за своє «право», то у нас іде мова про їхню організацію для будівництва.
Воля жінки у нас є необхідність (а не питання «справедливости»), як для капіталізму необхідним є її поневолення.
Визволення жінки у нас є питання низки організаційних заходів для найскорішого ліквідування важкої спадщини капіталізму.
Це низка простих, практичних, біжучих заходів підвищення самодіяльности працюючих.
Тов. Зінов’єв перелічує ось які заходи: 1) Збільшення відсотку членів партії з робітників та селян. 2) Масова організація всіх робітниць. 3) Організація жінок на селі. 4) Увага учительці — взагалі жінці культурній працьовні (фельшериці, бібліотекарші і инші.). 5) допомога комсомольці, особливо на селі 6) Праця жінки комуністки в дитячому русі. 7) І, нарешті, організація жінок — робітниць «хатніх господинь» — боротьба за новий побут.
Праця серед жіноцтва позбувається в наших радянських умовах солоденької міщанської сантиментальности.
Це — практична потреба, неодмінна умова нашого розвитку. У нас нема жіночого питання.
У нас є питання про половину (більшу частину) трудящого населення, політично відсталого, господарськії поставленого в некорисні умови.
Питання про нижні нестатки в нашім будівництві. Його треба усунути — як треба усунути неписьменність, мале виробництво в промисловості, господарчу відсталість села і т. инш.
І як в усій нашій праці ми ставимо і тут стару формулу: визволення робітництва є справа, самих робітників.
Визволення жінки є перш за все діло самої жінки. Ось який зміст мають наші партійні відділи роботи серед жінок, з’їзди робітниць та селянок і т. ин. Тут нема жіночого руху, а тільки праця серед жінок, як є робота серед молоді серед дітей, серед селян.
Ми практично підсумовуємо цю роботу. Успіхи в порівнянні з минулим є: 10% членів партії — жінки, 18% в фабрзавкомах, 9% в губспілках, 6% в сільрадах, 16% в міських радах; більше 1.500.000 жінок в профспілках, біля 200.000 в кооперації.
І на кожну з цих цифр ми реагуємо так: де-що зроблено, треба зробити більше.
Межі цієї праці указав Ленін: «Будівництво соціалістичного громадянства почнеться тільки тоді, коли ми, добившись повної рівности жінки, візьмемося за нову працю вкупі, з жінкою, звільненою від дрібної тупої, некорисної праці.
Цієї праці у нас хватить на багато, багато років». Не про рівність правову (вона у нас є) казав в цім разі т. Ленін, а про рівність виробничу — про звільнення від інтродукційної роботи, про втягнений в виробничу працю За цифрою участи жінок в нашім господарчім, державнім, будівництві, в нашім громадськім житті ми будемо ревно слідкувати.
Бо ці цифри є мірка нашого наближення до останнього етапу волі всього людства.
Жіноче питання в Радянській країні цілком ділове питання соціялістичного будівництва.
Ось як просто (і цілком несподівано для феміністок) формулює завдання Г. І. Петровсьвий: «Неможливо жити на старих підвалинах, як це було в старі добрі часи, коли батько 7-8-11 дітей і жінка — один працював як віл, завжди занятий думками як прогодувати таку велику сім’ю. В такій простій постановці увесь пафос нашої революції — глибина ріжниці в постановці питання у нас і за-кордоном.
Там неможливо жити, коли жінка йде від кухні. Тут — на віддалення її штовхає сам робітник.
Робітник перевернув жіноче питання буржуазії — поставив його з голови на ноги, так було з її ідеологією, так сталося з її державшім будівництвом, так буде із її економікою, коли в праці серед жіноцтва ми досягнемо меж, назначених тов.
Леніним.
