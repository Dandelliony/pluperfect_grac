Більше засобів

Останній Всеукраїнський та Всесоюзний учительські з’їзди остаточно розбуркали учительську масу, а матеріально поліпшення учительського стану дає спромогу почати хоч частинно ставити учителя Радянської держави на належну височінь, про що так мріяв В. І. Ленін.
Армія робітників освіти стала творити велике діло Леніна, але ж об’єктивні умови учителя ще надзвичайно несприятливі.
Єсть ще досить багато шкіл, а в тому числі і моя школа, які не мають ані копійки коштів в скарбниці школи, немає ні одної книжки в книгозбірні й абсолютно ніякого навчального приладдя та навіть дошки, прибитої, щоб клацати вироби з глини.
При такому стані наші комплекси можуть стати одною балаканиною, а це може викликати недовір’я селянина до нової трудшколи.
Адже необхідно було-б, щоб кожна школа мала в свойому розпорядженні хоч маленькі кошти, якими б можна було задовольняти самі необхідні потреби инколи.
Для цього, на мою думку, необхідно, щоб прибуток зі шкільних земель не йшов на райбюджет, а на саму школу, щоб таким чином йти до утворення бюджету самої школи, а то навіть ще буває і таке явище, що на потреби школи є в сільраді 40 — 50 карбов., а сільрада, гляди, і витратить на освітлення собі та на инші видатки по сільраді, а школа навіть не підмазана.
Бувають і такі випадки, що вчитель звертається до сільради: для школи необхідно те і те, а голова сільради і в вус не дує, хоч в нього й є шкільні засоби, а як вийде щось при огляді школи інструктором Н. О., то той самий голова все валить на вчителя, що й не підмазано, і дверок у грубках немає, і книжки з книгозбірні крадеться, і дрова не заперті, бо нема замка, нема діжки для води для учнів; на лікпункті навчання нема, бо не стає часу.
А хіба ж учитель на 30 карбов. своєї платні може задовльняти всі вище сказані недостачі? Потім, учитель веде і лік-пункт і видатки по ньому теж валяться на голову вчителя.
На мою гадку: оскільки учитель в школі ліквідує неписьменність дорослих, що знизано, з чистотою класу й витратами на світло, то і тут школа мусить мати засоби на уборщика, на світло й инші витрати для лікпункту.
Тепер з господарчого боку, до методологічної сторони учителя. І ту.т об’єктивні умови заважають учителеві бути на своїм місці.
Перш усього, необхідно озброїти учителя новітньою педагогічною літературою, необхідно кожній школі дати повну бібліотеку по єдиному плану у Всеукраїнському маштабі.
Необхідно, щоб були прислані _ основні книгозбіри для учнів, пристосовані цілком до тину школи.
Треба, щоб «Методичні уваги» до читанки «До світла» виходили не тоді, коли проходить триместр і вони стають не вичерпаними, а тоді, коли учитель перед початком триместру складає свій план праці на майбутній триместр.
Отже, коли цих об’єктивних умов для вчителя не буде існувати, тоді напевно, можна сказати, що трудова школа на міцних рейках і що радянський учитель буде ставити на таку височінь, про яку мріяв великий Ілліч.  Питання, зачеплені в дописі т. Варницького, дійсно заслуговують повної уваги.
Недбайливе відношення до школи сільради... Так, буває. Але частіше спостерігається й инше відношення.
Чи не залежить не часом від учителя, від уміння його зацікавити шкільною справою ; голову сільради і цілу сільраду? Є на селі й инші чинники: КНС, ЛКСМ, часом осередок КП(б)У, делегати; чи в достатній мірі використовується їхній вплив? Ось тепер є можливість заснувати на селі комісії допомоги школи, в них входитимуть представники організованого сільського громадянства.
Чи не зможуть ці комісії і на голову сільради вплинути, і шкільною землею порядкувати, стежачи, щоб прибутки з неї на школу йшли, а не на освітлення та опалення сільради? Рішуче непотрібно, щоб учитель зі свого невеличкого утримання задовольняв господарчу частину школи і лікпункту.
Досить того, що він віддає на це свою живу силу. Такі питання треба виносити на райконференції., звертати на них увагу інспектури, утворювати т-ва «ліквідації неписьменности», що візьмуть під свій догляд лікпункт.
Тепер відносно шкільної книгозбірні цілком вірна думка, що такі книгозбірні повинні бути при кожній школі.
На жаль, укомплектування їх вимагає багато засобів, коли розглядати справу у всеукраїнському розмірі.
До цього ми підходимо: при кожній районовій школі засновано книгозбірні для вчителів, а зараз коштом центру комплектується три тисячі невеличких книгозбісень для школи на селі: на район це припадає по 4 — 5 таких бібліотечок.
Цілком слушне зауваження й що до спізнювання методичних вказівок. Зараз методологічна справа на Україні набрала певних організаційних форм, робота методкомів налагоджується.
Можна гадати, що надалі позбудемося і цього прикрого явища — безметоддя.
