За тиждень
Еберт умер. 28-го лютого о 10-ій год. ранку вмер рейсхпрезидент Німеччини Ф. Еберт. Дні 28-го лютого й 1-го березня в цьому році визнано за дні жалоби в Німеччині. Обмін ратифікаційними грамотами. 26 лютого о 2 год. 45 хв. тов. Карахан японський посол Йошизова обмінялися звідомленнями про ратифікацію обома урядами радянсько-японської угоди. Передача Сахаліну. Відомосте з Токіо твердять, що на Сахалін виїхала японська делегація, яка має підготовити передачу північної частини Сахаліну Радянській владі. Англійським жінкам відмовлено у виборчих правах. В Англії робітнича партія внесла на обговорення уряду проект закону про надання жінкам, які мають 21 рік, однакових прав з чоловіками при виборах. Теперішні закони дають виборчі права англійській жінці тоді, коли їй мине 30 років. Отже, внесений робітничою партією законопроект викликав гострі суперечки. Цей законопроект, коли б його ухвалили, збільшив би число вибоців на 5 мільйонів голосів. Консервативна партія, що зараз стоїть у владі, в особі міністра внутрішніх справ Гікса й президента Болдвіна виступала проти ухвали цього проекту. Захищаючи цей проект, з гострою промовою виступив Макдональд. Після дебатів законопроект робітничої партії більшість голосів відкинула. Нащо гроші витрачають. Англійський уряд вносить на затвердження палати кошторис морського міністерства. Цей кошторис складено в сумі 60 мільйонів фунтів стерлінгів, більш проти минулого року о 5 мільйонів ф. ст. Цей кошторис передбачає кредити на будову нових крейсерів та будову Сингапурської морської бази. Слова й діло. Як відомо, Америка розпочала компанію за скликання міжнародньої конференції для розброїння держав. Проте, американські газети пишуть, що будування військових суден в Америці йде енергійним темпом. Військовий конгрес ухвалив дальше будування легких і швидких крейсерів, міноносок, газоносок, підводних крейсерів та инших віськових суден. Повстання в Курдистані. У Туреччині йде повстання курдів. Повстанці захопили найголовніші центри Курдистану. Зараз точуться вперті бої між повстанцями під проводом шейха Сайда й урядовими військами за Мосульську округу. Шейх Сайд (зняв повстання ніби на Грунті релігійних росходжень з нинішнім урядом. Повстання що раз ширшає й примушує турецький уряд вживати рішучих заходів до його ліквідації. Багато ознак свідчить, що це повстання організовано англійськими капіталістами, яким сильно впала в око мосульська нафта. Америка й ССРР. Американські газети протягом останнього часу багато місця дають освітленню відносин між ССРР й Америкою, висловлюючись за те, що незабаром мусить статися визнання останньою ССРР. Вони пишуть про те, що Кулідж принціпово вже вирішив справу з визнанням радреспубдік і тільки жде повернення з Лондону Келога — міністра закордонних справ С. Ш. А. — щоб разом із ним утворити урядову комісію для всебічного обміркування справи визнання СРСР. Фінансова криза в Франції. Франк продовжує падати. Уряд вживає рішучих заходів, щоб припинити знецінення франку, але це не дає поки що позитивних наслідків. Франція має надію одержати від Америки 100 міл. доларів у позику, що зможе значно поліпшити справу з франком. Дрібна й середня буржуазія, обвинувачуючи в нездатності уряд, гадає, що для того, щоб урятувати Францію від катастрофи, треба покликати за міністра фінансів Кайо, який був ще до війни міністром фінансів.
Безробіття в Німеччині. Число безробітних у Німеччині досягає 1\2 мільйона, а т. зв. «недоробітних» досягає 700 тисяч. Тільки 30% безробітних одержують допомогу, а решта буквально засуджена на голод. Одночасно робочий день збільшено, працюють 9 — 10 годин денно, а инколи й 12 — 13 годин. Від часу, коли набрав чинності план Дауеса, безробіття в Німеччині значно збільшилося. У звязку з перетворенням німецьких державних залізниць міжнародне акційне підприємство звільнено 50.000 залізничників. Скорочення, штатів службовців ждуть і в кредитових установах, де від часу лондонської репараційної угоди вже звільнено до 200 тисяч службовців. У металургії та у вугульнїй промисловості бувають періодичні перерви в роботі. В Польщі. На кресах шаліють польські власті, б’ють селян, призначають воєнні постої, роблять реквізиції і полеві суди. На українських землях польське правительство змагається організувати угоду з деякими українськими групами. Якийсь час оборонцем, угоди з польським шляхецьким урядом був редактор «Діла» Панейко. Одначе угодовські виступи Панейка викликали велике обурення в українських колах, і його усунули з редакції «Діла». Полякам тим часом удалось організувати угодовські осередки або з зовсім дискредитованих осіб, вроді Оскілка або з нікому невідомих провінціяльних інтелігентів.
