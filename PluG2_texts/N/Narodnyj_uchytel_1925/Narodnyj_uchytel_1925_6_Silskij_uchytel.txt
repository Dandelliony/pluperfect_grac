Сільський учитель.
...«І як би не була, неприємна для радянської суспільности та істина, яку виявить в своїй газеті учительство, її вислухується, й радянська суспільність підкреслить приклади успіху й, навпаки, вживе заходів поправити викрите зло». О. Шумський. (З передовиці «Нар. Учителя» ч. 1.  І Село ваше глухе, дике, бідне. Воно так задалеко від міста, як куркуль від соціяльцої думки. В вашій особі зосереджується вся культосвітня сила цього села. За це ви одержуєте 9 карб. 50 коп. утримання. І завше «авансом», через 3 — 4 місяці після вислуги. У вас є й побічний «дохід». Це кавалки замурзаного дитячими руками хліба, що вишукуєте ви часами під лавами по виході учнів... У вас були колеги: один дуба дав три роки тому. Він загинув жертвою непристосованости свого вередливого шлунка, що не захотів звузиться, як того обставини вимагали. Другий зрадив і втік. Ви теж може б утікли, та маєте тверду віру в свою справу велику, впевнену сподіванку в поліпшення своєї долі; ну й... кохання, рід хворости, до дітвори цієї дрантивої бідняцької палахкотить на дні вашого пошарпаного серця. Тому й пристосувалися ви, тому й все тримали...Ваші власні старшенькі самі себе втримують, пасучи громадську худобу. Вони таки мають одні спільні штанята... А дрібнота, що повзає голим «місцем» по холодній печі, хай пожде ще трошки... До субвенції... У вас сьогодні загальне зібрання. Ви маєте передвиборчу агітацію... Ви зодягаєтеся в жіночу кохту (чемерка ваша, як решето, а холод таки досить дошкуляє натягаєте на голову облуплену шапчину, а на ноги — дрантові чоботи — й все це з таким скаженим рухом, ніби зодягаєте не себе самого, а свого найзлішого ворога. — А, чорт! — Булькаєте ви крізь зуби. — 10 лише років тому, як кохту справив і вже підшивка, в рукавах пірвалася! Берегти не вміють! Гадають, — фабрика в мене мануфактурна... Біля вас стоїть ваша, з дозвілу мовити, подруга життя, ну, скажемо, Любочка, чи як її, і сичить: Ач, що вигадав: агітувати проти нездатних службовців! Я згоджуюсь: радянська влада на місцях повинна бути в певних руках; але коли ти посмієш агітувати проти голови Хабаренка, секретаря Ввічливого, або завсекціями Обирайленка та Ошуканця, то, хай біг мене скарає, покину! І дітей залишу та покину!.. Ти забув, що Хабаренко зробив для нас? Воли б він не дав нам дві хури кизяку — ми б загинули зімою, як руді миші. Та ж він, налигач куркульський, це з села зібрав. — Перечите ви, — І зібрав не дві, а п’ять хур. Нам дав дві, а три звелів до себе завезти. Але дав? А попередні голови багато тобі збірали?.. І знов же, Ввічливий: він хоч не всі, але все ж виплатив тобі 2 карб. 15 коп. за писанину поселенних списів. А попередні що тобі платили? комбінацію з трьох пальців, от що... Сказано ж у папірці РВК «притягнути вчительство», а він заплатив... Так він же піячит і справи не пильнує. Дурень! А тобі яко діло? Хіба ти вчити його маєш?.. Або Обирайленко з Ошуканцем: Ми ж винні їм за ріжний крам по кільканадцять карбованців. Цілий рік беремо, а повернути ані-ніц! нема звідки. Що ж вони і нам скажуть, коли образити їх? Здохнемо, бо не дадуть більше... Коли скажеш хоч слово проти будь-кого з них, — не повертайся до дому! Краще в світ за-очі іди... Памятай... Любочка не б’ється й не пробує виколупати вам очі. Але ви не почуваєте подяки за це й продовжуєте булькотіти... Ви закінчили вбиратися і з ціпком у руках простуєте до дверей та вас провадять на ганок і кажуть услід: У-у-у, мучитель, щоб тебе господь скарав!.. Голодранец! Босяк!.. Ви повертаєте голову, кривите рота для взаємного привітання, але вчасно одумуєтеся, безнадійно махаєте рукою й плентаєтесь на зібрання. Сільські собаки мають погану звичку: не люблять вони, як вовка, дрантивого інтелігента. Чують вони своїм собачим чуттям ворога в його особі, скаженіють, побачивши його, гавкають, ричать і, навіть, скавулять.. Розуміло, це їхнє чуття собаче — цілком помилкове, це їхня спадщина від дореволюційних предків, Шавок, Мопсів та Мосьок, котрі з досвіду переконалися, що пошарпаний інтелігент є або прошак, або дрібний злодіячка. Тепер це не так; але риси спадкоємности не швидко зникають, і ви від цього страждаєте. В вашім мозку вертиться уява тільки що пережитої приємної години; вам бажалося б розібратися в логіці вашої дорогоцінної дружини; бажалося б скрасити пережиту подію спогадами аналогічних явищ у вашому щасливому життю; хотілося б раз назавжди винайти спосіб, як найкраще реагувати на ці явища; — але вам заважають собаки. Вони провадять вас здовж вулиці з таким щирим захопленням, що ви забуваєте про все. Ваша слабенька думка зосереджується на одному: як би не позбавитися штанів, а то чого доброго, ще й ковалка литок, коли вони у вас не зовсім присохли ще до кістки. Нарешті ви біля сельради. Собаки трошки втихли. Не встигли ви випустити з руки камінюку, поправити шапку, що зсунулася на потилицю, та застігнути штани, що ростігнулися під час рухів при захисті від собак, — до вас підкочується завгосподарчою секцією, Обирайленко, що сидів на дубках з рештою селян та вів «політичні» балачки на тему: «без хазяїв, братця, которця, значця, понімають, што й как, — нічаво не вийдьоть». Е-е... на минутку, господін товаришу! — кличе він вас. «Господина» ви від нього вперше чуєте, та й не вяжеться це слово з вашою зовнішністю, але дивуватися вам ніколи; він тримає вже вас за гудзика й, бризкаючи слиною у вічі, гуде: Е-е... Там за вами довжок, з торішнього року, здається... Але єрунда! не беспокойтесь... все владимо. Знаю, хе, хе, хе... бідні ви. Що ж робити? Ми зовсім готові для бєдного, вченого чаловєка. Понімаємо, не мужики какі... Єжелі што, так і скостіть малость могім... А на щот, значця, дальнішого, дак з нашим авдовольствієм. Приходьте, забірайте! Не відкажемо. Сахарцю, примерно, для дєтішек... В лучшем відє-с... Вам ніяково, ви починаєте запевняти, що скоро повернете борг; згадуєте про якесь утримання, в котре самі не вірите; але він помічає оподаль Ошуканця, перебиває вас і квапиться: Єрунда! Я не про те... Я, бачите, не для того хочу до ради, щоб, боронь боже, яку ціль... ні! Просто, знаєте, той-о... Обидно, значця, єжелі чаловєк,, котрий понімающий... Для народу значця, усе довжон... Так?.. Ви чомусь киваєте головою в ознаку згоди, відповідаєте притиском руки на притиск його пітної длані й сунете до канцелярії. Голова та секретар вже підвипивши. Вони переглядають «екстренну» пошту, надіслану з РВК тиждень тому. Секретар, не читаючи, пише резолюції й все одного змісту: «до негайного виконання»; а голова, икаючи, підмахує. — А-а... Наша педагогія! — Радісно гукає «просвещонний» — секретар. — Методика, дідактика, сімфонія й т. д... Як поживаєте? Як здоров’їце дорогоцінної супружниці, діток? — Нічого собі, дякую! — Відповідаєте. Голова басує, бо на поширеному пленумі одержав догану за непереведення ремонту школи, й вину в цьому цілком відносить до вашої особи. Зайдемо на хвилину! — Секретар кидає папери й тягне вас до сусідньої кімнати. Живительного не хочете? — Питає він там, витягаючи з шафи кухля з самогоном. Ви відмовляєтесь; не звикли. Не хочете? Так, так... Я й забув, що ви не вживаєте... вип’ємо, значить, самі.. Ви чуєте, як булькотить брудний напій. До вас доноситься сморід. Вам робиться так мерзотно, майже млосно... Ви присідаєте. _ Ось що, голубчику! — нахиляється він до вас. З нього дме, наче з винного льоху. — Величезна неприємність! Величезна!.. А що таке? — питаєте ви сполохано. Нас, братику, запитують, чи відповідаєте ви своєму призначенню.. - Ну? Так ото, значить, я, по приятельські, розуміється, написав восьма даже лесно. Так, мовляв, і так; учитель наш на висоті, значить, найвищої точки зору; але... Що? Голова підписувати не хоче? Так. Не хоче.. Що ж він каже? Каже: «вредний, клявузний алемент». Гм... — Журитесь ви. — Це ремонт школи. Що ж я тут винен? Ото ж, голубчику, і я кажу. Але що ти з ним робитимеш? Упертий, як бик. «Треба, каже, описати його так, щоб вигнали». Невже виженуть? — жахаєтесь ви. А хто його знає? Все може бути... Ви згадаєте про дітей, про зиму... Вас обгортає жах. Ви зиркаєте, благаючи, на секретаря. Я попробую... Попробую, братику, помирити вас. По дружбі по сердешній... Адже люблю я вас, наче брата, потому самому, образований я й люблю таких... Ви почуваєте на своїй пиці поцілунок його слинявих губ, і, не зважаючи на огидливість, відповідаєте йому тим же. Через кілька хвилин перед вами «сам», закликаний секретарем. Він махає обрубком пальця перед самісеньким вашим носом і шипить: Мене, брат. нє-е... не підведеш! Я стріляна птиця. При всіх властях служив!.. А ви мене спекти хтіли? Га?.. Я, ні! Я, єй богу... Коли ж я? Я нічого. — Виправдуєтесь ви
 Так. Правильно- Діствітельно нічого, Ні-чо-го! Пусте місце, нуль... Знаєте, чи ні? Я вас у два щоти!.. Да... Іване Петровичу! Не треба обіжати. Образований чоловєк... Не годиться! — Заступається секретар. — Краще все миром, да... Миром? Який може бути мир, коли він усім бреше, що як би-то хабарі беру, що за куркулів стою.. Всіх підмовляє, щоб мене скинули... Я? Де ви це чули? Це ж брехня, Іване Петровичу, єй богу... і Брехня? А ось ви й зараз для цього прийшли! Га? Брешу, скажете?.. Та ні ж! Ось почуєте... Ага! Знаю... Прямо на мене ви не покажете, мого імені не назовете, але вопче.., да... Будете юдити скивоками... «Слухай, мовляв, та розумій». Знаю!.. Отже, нічого й не скажу, коли хочете, навіть і до дому зараз піду... Ви закінчуєте справу «миром», в ознаку чого вас примушують «пригубити» кухля... Й коли почесна двійка оголошує зібрання відчиненим, ви шмандилите через городи до школи. Собак вже не чуєте. З правої литки у вас цюркає кров, стікає в чобіт і чавкає дірками; а кавалок штанини волочиться по землі... Вам так чогось смішно, Ха, ха, ха... — Чого ж ви регочете? Ха, ха, ха... Та перестаньте, ж! Ну-бо перестаньте. Що кажете?.. Продалися?.. Ги, ги, ти...
Це було... Це минає... Це минає... Воно минеться й зникне тим швидче, тим повніше, чим організованіше ми разом з компартією й РСІ повстанемо проти кожного надужиття поодиноких захоплених куркульнею сільрад. І не повернеться воно, ні!.. Тому запорука в нашій свідомості, в тісній співпраці з радянською владою. 
