Радянське будівництво на селі.
Ще з осені минулого року почалася низка нарад партійних, професійних та адміністративних організацій під загальним гаслом: увага до села! Мільйони трудящого селянства, що праця їх складає основу народнього господарства ССРР, силою історично-економічних умов найбільше відстали під загального доступу наших радянських республік.
На селі — найслабіший радянський апарат, сильно хибує місцевий бюджет, квола юридична допомога, надто повільно йде справа землеустрою, шкутильгає на обидві ноги агрокультурна й культосвітня праця.
Правда, дещо робиться, де-не-де маємо навіть величезні досягнення, але ще стоять сотні темних «Димовок», де сількорам загрожує смерть та знущання за їхні сміливі виступи проти свавільства, дикунства, темноти, проти куркулів, глитаїв, релігійних спекулянтів.
Треба збільшити роботу на селі, треба прискорити культурний розвиток села.
Щоб обміркувати всебічно цю важну справу 10-го лютого при ВЦВК роспочнеться нарада про радянське будівництво на селі.
Нараду скликано по постанові об’єднаного засідання президії ВЦВК і РНК.
До участи в ній запрошено по 3 представники від кожної губернії — одного від села, другого від району й третього від округи.
Розвиток сільського господарства вимагає поліпшення знаряддя виробництва, а самі — відновлення живого і мертвого реманенту та забезпечення села новими машинами.
Невеликі наші державні засоби що не дають змоги задовольнити цю потребу села в достатній мірі, бо тих 400 тракторів, що оце недавно прибули в Одесу з Америки, не можуть обслужити всю селянську Україну.
Треба викликати самодіяльність села, втягнути в творчу роботу на селі значно ширші верстви селянства.
Вже народне вчительство щиро береться до праці, але надзвичайно важко притягнути й саме селянство, а власне — середняків, спілка незаможника з середняком — ось той фронт єдиний, що допоможе побороти остаточно куркульню, налагодити Радвладу на селі, удосконалити саму техніку сільського господарства.
Про це багато пишеться тепер по всіх газетах (стаття т. Чубаря у, І «Вістях» 30), говориться на всіх з’їздах та парадах (постанова останнього пленума Ц.К. КП(б)У від 10/13 (січня 1925 року). Величезне значіння для села має праця того адміністративного апарату, що повинен обслуговувати село.
Звичайно, не менш важливо і для робітництва мати хороший радянський апарат, але на селі всі хиби куди тяжче відбиваються, ніж у місті.
Тепер повною ходою, як то кажуть, йде перегляд, чистка радапарату. Чистка ще це закінчена, але з окремих губерень та округ надійшли вже віддалення і вони вказують на велику користь цього перегляду службовців.
От, наприклад, на Червоноградщині перевірка показала, що деякі установи (сільсько, господ. кооперативи) повернулись на якісь відділи соц. забезу для своїх співробітників, інших установах працювали люде ворожі радвладі, або цілком пасивні, що майже зовсім не працювали.
Всього на Червоноградщині перевірено 2.563 робітника радустанов і з них 416 чоловік знято з роботи, в тому числі 62 таких, що їх заборонено приймати на будь-яку лишу посаду.
Вповноважені від КНС та демобілізовані червоноармійці будуть працювати по районах Червоногращини спільно з виробничими комісіями.
От така чистка провадиться скрізь. Вона повинна підвищити працездатність радапарату, спинити безладне витрачання народніх грошей на непотрібних «ніби-спеців» та наблизити органи влади до робітництва і селянства.
Але чистка пройшла та й минулася. Установи, а особливо низові, знов почнуть «обростати». Треба за цим стежити, постійно керувати роботою.
Виникає думка в кожній губернії виділити один район, який повинен стати зразковим.
На нього треба звернути більшу, особливу увагу і губернії й навіть центру, щоб дійсно зробити його зразковим.
На нього поглядаючи всі райони знатимуть як працювати. Призначення таких районів вже почалося по всіх губерніях.
Оці моменти стають важливою часткою заходів для підняття нашого села.
