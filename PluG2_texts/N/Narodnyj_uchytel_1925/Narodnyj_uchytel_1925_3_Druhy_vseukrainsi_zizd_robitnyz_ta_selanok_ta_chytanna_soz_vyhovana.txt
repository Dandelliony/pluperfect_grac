Другий всеукраїнський з'їзд робітниць та селянок і читання соціального виховання

Біля півтясячі делегаток з далеких сел, фабрик та заводів України півтора місяці тому з’їхалося на цей з’їзд.
Особливо цікавим для нашого читача являється те, як на цьому з’їзді поставлено було питання про соціальне виховання дітей.
З докладом про виховання виступив Нарком Освіти тов. Шумський. Охарактеризувавши сучасний стан нашої мережі дитячих установ, тов.
Шумський закликав жінку робітницю і селянку до широкої участи в праці що до зміцнення й поліпшення виховавчих закладів.
Але найголовніше, що може зробити працююче жіноцтво, — це підтримати ті дитячі організації, що все сильніше охоплюють тепер дитинство, Однією з організацій нового побуту — чи не найяскравішою — являється дитяча організація Юнаків-Ленінців: вони несуть по хатах, по школах, на вулицю — в маси революційний настрій, рвуть зі старим і утворюють новий побут.
Робітниці й селяки повинні приняти найактивнішу участь в зміцненню та поширенню дитячих організацій, агітуючи за них, надсилаючи до них своїх дітей, матеріяльно підтримуючи ці організації.
Осередки «Друзів дітей» повинні притягти до себе увагу жіноцтва. Передове працююче жіноцтво повинно вести роботу що до організації низових осередків соцвиху, закладати дитячі захистки, будинки, зміцнювати їх всебічно й т. ин. По містах і селах всі жінки повинні єднатися з метою виховувати нове комуністичне покоління.
Дискусії після докладу виявіла, що учасниці з’їзду дуже уважно й гарячо ставляться до питання виховання.
Тут зазначалося, що по робітничих кварталах та по селах справу соцвиху поставлено ще не досить добре: шкіл мало, вони не забезпечені иноді самим необхідним — то що. Працююче жіноцтво визнало необхідним для себе приняти максимальну участь в справі організації дитинства.
Воно виявило навіть нову виховавну форму — це дитячі установи дошкільного виховання, що їх організують своїми силами пролетарки й селянки і що перебуватимуть під їхнім (організованим в дрібних осередках) колективним доглядом.
Це будуть своєрідні дитячі захистки соціяльного виховання, організовані силами нового робітниче-селянського суспільства.
