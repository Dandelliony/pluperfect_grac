Сільське учительство допоможе селянам.
11 січня в м. Харкові закінчився 1-й Всеукраїнський з’їзд учителів. Більша частина делегатів цього з’їзду — сільські вчителі.
Сільське вчительство України, надіславши на з’їзд своїх кращих товаришів, доручило ще передати всім робітникам та селянам України, які вже 8-й рік за проводом Радянської влади та Комуністичної партії будують своє робітниче-селянське господарство, сказати їм, що тепер вже все сільське учительство з ними, з робітниками та селянами. .Сільське учительство всієї України вустами своїх кращих товаришів заявило, що воно, з’ясувавши свої минулі помилки, в котрих винне не так воно, як умови його життя ,за царату, тепер покладе всі свої сили до того, щоб підняти культуру на селі, щоб допомогти робітникам та селянам — під проводом Комуністичної партії та Радянської влади — зміцнити робітниче-селянську державу.
Перший Всеукраїнський з’їзд учителів являється великим святом як для сільських , учителів, так і для українського селянства.
Для сільського учительства цей з’їзд є свято тому, що воно на цьому з’їздові справляє свої «жовтини» (радянські хрестини) і остаточно відходить на новий шлях свого життя й певної радянської роботи.
Для українського селянства, особливо незаможницького, цей з’їзд є свято тому, що селянство тепер, крім робітничого класу, цього вічного й непохитного свого спільника в боротьбі проти поміщиків та капіталістів, буде мати у себе ще одного спільника — сільського учителя, котрий допоможе селянину перемогти його неписьменність та некультурність, що перешкоджає селянинові найскоріше перебудувати своє господарство на комуністичний лад та зажити новим життям.
І от тепер селянам, як середнякам, так і особливо незаможникам, треба звернути особливу увагу та з усею прихильністю поставитись до сільського учительства, котре прагне до підняття культури на селі та прикласти з свого боку всі зусилля, щоб на цьому шляху сільське учительство в своїй роботі, зустріло із боку селянства повну підтримку.
Коли незаможники й селяни-середняки з’ясують собі, що шлях до поліпшення їх життя є той єдиний шлях, що їм указує Комуністична партія та Радянська влада, коли вони спільно стануть працювати не тільки в кооперації та комітетах взаємної допомоги, а і в сельбудах та хатах-читальнях, жваво взявшись — при допомозі червоного радянського учительства — за підвищення свого культурного рівня, то вони швидко зможуть перемогти не тільки ту темряву, що ще в значній мірі панує серед цих, а й усі перешкоди, що до відбудованім сільського господарства, зможуть влаштувати собі краще життя.
Немає сумніву, що коли селянство з усією уважністю та прихильністю відгукнеться на заклик Радянської влади до підтримки вчителя, то й сільське вчительство виконає свій обов’язок перед Радянською владою та селянством і прикладе всіх зусиль, щоб шляхом культурної роботи на селі, утворивши сільську радянську суспільність, зміцнити на віки спілку селянства з робітничим класом і тим прискорити остаточну перемогу трудящих мас. 
