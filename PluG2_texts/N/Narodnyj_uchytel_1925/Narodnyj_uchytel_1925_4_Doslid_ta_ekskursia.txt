Дослід та екскурсія.
Екскурсіям, екскурсійній методі в практиці сучасної школи надається велике значіння, бо в цьому вбачають один із засобів	викликати активність, самодіяльність учнів, розвинути у них бажання досліджувати.
Питання цьому присвячено досить методичних говорів, але в практиці сама метода переведення екскурсій залишається такою, якою вона була років з двадцять тому.
Як здебільшого провадяться сучасні виробничі екскурсії? Заздалегідь збалакавшись з підприємством, вчитель, підготувавши трохи учнів, йде з цілим класом на фабрику чи на завод.
Юрба в 40-60 душ. Там екскурсантам призначається керовник, що часом і невдало, дає пояснення.
Проходить година, дві, найбільше три, екскурсія закінчується. Учні, що товпились отарою біля технічного керовника, здебільшого мало бачили, ще меньше чули.
Вражіння учнів сумарне. Коли таку екскурсію покласти в основу розробки комплексу, то вчителеві самому приводиться дуже багато розробляти, поясняти.
Учні сидять пасивно, ледве пригадуючи що бачили. Де тут активність, самодіяльність дітей, скільки тут досліду? Переведену таким способом екскурсію ні в якому’разі, по щирості кажучи, неможна присіяти за основу для роботи комплексу вона може бути до деякої міри демонстрацією, закріпленням уже проробленого в класі матеріалу.
Але ж екскурсіям в комплексовій системі надається не таке значіння. Відсутність дитячої активности, самодіяльносте в звичайній методі переведення екскурсії, брак елементів досліджування. — все це вперто стоїть перед педагогом і примушує його шукати нових практичних доцільніших форм.
Спроба у нашій школі на протязі першого триместру в напрямку шукання нових форм дослідчої екскурсії, дала на мій погляд гарні наслідки.
Під час планіровки якогось виробничого комплексу в класі з’ясовувалось, що для розробки його треба провести екскурсію, ну скажемо, на мукомольне виробництво.
У нашій місцевости млинів досить багато. Кожній групі класа, з 5-10 учнів ставилось певне завдання, давався коротенький програм доснідування, відповідно до віку та розвитку: одній групі один млин, другій — инший, третій — вітряк і т. д. Кожна група маючи на руках програму, певне завдання, самостійно, без вчителя, відправлялась на підприємство.
В папірцях від школи до адміністрації фабрики було прохання дати можливість дітям самостійно знайомитися з виробництвом шляхом балачок з робітниками.
Матеріали, що зібрали учні таким шляхом, складались ними в коротенькі звіти«доклади», що заслуховались потім в класі.
Оці «доклади» учнів були надзвичайно живим, цікавим матеріялом для роботи по комплексу.
Матеріял цей, підкреслюю, добували учні самостійно, з надзвичайною зацікавленістю, активністю, а головне — шляхом справжнього досліджування.
Досвід переведення екскурсій у такій форми мав місце у нас починаючи з другого класу нашої семилітки, найефектні результати він дав у 7-й групі — це цілком зрозуміло.
Розміри статті не дозволяють дати повну картину такої екскурсії зі всіма теоретичними передпосилками й практичними висновками.
Але сказане в загальних рисах дає нагоду товаришам учителям висловитись з приводу переведеного досліду.
