Підручник для трудової школи.
(Причинок до дискусії).
Автор статті «Якого нам потрібно підручника для трудової школи», в ч. 7 «Культури і набута», обережно ставить питання ліро підручник (в старому розумінні), який би зміг задовольнити потреби сучасної школи, і також обережно-боязко висловлюй думку про те, що зовсім недоцільно покладати великі надії на підручник. Свої міркування т. И. почав з середини і не довів їх до логічного кінця. Питання про це слід поставити так: чи можливо утворити для сучасної трудової школи підручник, який би задовольнив всім ії потребам і вимогам і чи потрібний такий підручник для школи? Дореволюційна школа мала свій підручник, який в значній мірі задовольняв ії вимогам. Стара школа мала певні, сталі форми своєї організації, завмерла на одній точці в шуканні методів роботи, замерзла на однім засобі впливу на учнів, — а тому цілком зрозуміло, що написати підручника для такої статичної організації було не дуже важко, маючи на увазі крім того повну одноманітність даного типу школи для всієї держави. Зовсім не те з нашою школою. Сталого, статичного у неї немає нічого, навіть до програми мінімума життя кожної школи вносить свої зміни. Що ж торкається методів праці, форм організації внутрішнього життя і роботи, то в цій галузі така ріжноманітність, така динамічність, що балакати про яку будь сталість не приходиться. Чи слід прагнути до усталення та одноманітності форм внутрішнього життя і методів праці по наших трудових школах? Ні, і сто разів ні, бо гнучкість нашої школи, її уміння пристосовуватись до життєвого оточення, динамічність її форми і методів праці — це позитивні риси нашої школи, їх треба зберігати, а не прагнути до їхнього усунення, до утворення статичної школи. От чому цілком зрозуміло, що під думкою утворити гарний підручник для трудової школи, навіть у вигляді серії окремих книжечок, що рекомендують т. И. і багато російських педагогів, під цією думкою, непомітно для самих авторів, захована думка про замороження школи, вкладання її роботи в певні рямки. Найкращий підруічник, спеціально написаний для школи для половини наших шкіл буде прокрустовим ліжком, куди школа не вляжеться не вкоротившися не обмежившися в своїх методах, своїх шуканнях, в своїм умінні пристосовуватись до динаміки життєвого оточення. Добалакавшись до такого, на перший погляд, парадоксального висновку, треба ще раз підкреслити, що спеціяльного підручника для себе школа зовсім не вимагає. Ну, а як же бути з знанням, відкіля учні повинні їх брати? Тут вже діло йде взагалі про джерело знання для кожної людини, яка бажає поширювати свій світогляд, але не виключно про школяра, що на погляд багатьох педагогів є якоюсь особливою ріжновидністю людини з її справою до науки. Таким джерелом знання для всіх є життя з щоденником, тижневиком, місячником — книжкою. Відсіля значить, що не про підручник для трудової школи, а взагалі про книжку для всіх, хто бажав поповнювати своє знання, повинні ми балакати. Така книжка вроді енціклопедічного словника, написана мовою зрозумілого для даного віку, наповнена знаннями, що відповідають даному розвиткові, оздоблена найкращими малюнками, розбита на окремі концентри, — ось джерело знання для кожної людини; а рівночасно вона з’явиться чудовим «підручником» і для кожного школяра. Користуючись такою книжкою, школа буде зовсім вільна як у виборі методу або систем, роботи, так і в утворенні тої чи иншої організації внутрішнього життя. Така книжка зовсім не буде знизувати вчителя, а зробить його творчість вільною. Коли такий словник — робоча книга буде доповнюватись, освіжатись виданням періодичного журналу, пристосованого до даного віку, — така система, словник з новим науковим часописом, задовольнить цілком кожного, хто хоче поширювати свої знання і безумовно замінить купу дотеперішніх шкільних підручників, яки не мають ніякої педагогічної вартості. Видання такої шкільної енціклопедії (діло не в назві) значно зменшило б витрати наших видавництв, а значить, здешевило б книжку. Звичайно, що тут балачка шла майже про підсобник у роботі, тих, що вже володіють технікою читання, тому про букварі повинна бути окрема мова. При таких робочих книжках, збудованих по схемі енціклопедічного словника, роля вчителя, як організатора педагогічної роботи, набуває особливого значіння, а тому при користуванні таким підсобником, методична література повинна мати в праці вчителя почесне місце.
