Основні моменти творчості Т.Г. Шевченка.
«Кобзарь» Т. Г. Шевченка і до останнього часу з’являється одною з найпоширеніших книг на Україні, не-дивлячись на те, що цю книгу було надано в великій кількості примірників ще до революції, а після 1917 р. майже кожне видавництво українське видавало як окремі твори, так і всього Кобзаря по кілька разів.
Ще й тепер по книгарнях «Кобзаря» весь час купують, і останні видання 1922 — 23 року майже цілком вичерпано.
Все це яскраво свідчить про невмируще значіння творчости Т. Г. Шевченка особливо в добу диктатури пролетаріату, коли пророкування «великого бунтаря-незаможника» здійснилися.
Надзвичайною, характерною рисою творчості Т. Г. є той факт, що його пристосовано було до ідейних потреб української націонал демократії, затушовуючи соціальну гостроту Шевченкової поезії, класову ненависть проти гнобительських верств суспільства вводячи ці моменти до — боротьби з кріпацтвом та й годі.
А де-які критики, як приміром Юл. Барвінський, переконували своїх читачів в «глибоко релігійній вдачі Шевченка, перелитою глибокою боязню божою, піднесеного до найвищих ідей, до яких дійшло освічене христовою наукою людство». З практики недавнього минулого панування на Україні Української Центральної Ради, гетьмана з німцями, — «урочистих» походів — погромів Симона Петлюри та його «батьків» — знаємо, який культ Шевченкові було збудовано, яко пророкові відродження «великої славної України... на спинах та плечах українського селянства і робітництва.
Отакі і їм подібні спекуляції іменем Тараса Григоровича та його творами примушують нас поставитися уважно до аналізу творчости Шевченка і з'ясувати причини такого поводження всіх тих, для кого це було корисно.
Розглядаючи творчість Т. Г. з погляду суспільно-історичного і в процесі розвою її, можна намітити такі етапи, звичайно, в схематичній формі: 1) ідеалізація козацько гетьманської України й ідейний звязок з українським панством, 2) розвінчання гетьманів та старшини і критика земляків з освічених поміщиків, 3) повстання проти феодально-кріпацького власницького ладу і зненависть до царів, панів, попів, 4) прагнення в майбутнє царство рівности, волі і братерства, без поділу суспільства, на ворожі табори, (після кривавої боротьби) з неясними уявами про безкласове суспільство, адже навіть і в цій еволюції поета від національного захоплення до класової свідомості неодмінною лишалася класова основа його творчости і вона й визначила цей напрям її розвитку.
Знайомство Шевченка з «широким світом» Петербургу, з росквітлою тоді російською літературою доби Пушкіна та його школи, поворот на Україну і гірке порівняння соціального і національного животіння рідного краю до культури панів-чужинців давало матеріал до міркувань, думок, досвіду.
Шевченкові здавалося, що в старовину було гарно, а коли тепер погано, то лише через те, що немає можливості народові розвинути свою власну культуру, письменство, науку.
Він бачив, що в цьому винен царизм, чужа національна деспотія, що пригнітила і підбила під себе як українців, так чимало й інших народів.
Звідси у Шевченка гостра ненависть до царизму та щире співчуття всім поневоленим націям, усім тим, що борються за своє національне й соціальне право.
Ці думки відбилися в «Чигирин», «Сон», «Гупотів», «Іван Підкова», «До Основяненка», «Тарасова ніч», почасти в «Гайдамаках» і багатьох дрібних поезіях першої доби творчости Тараса Григоровича.
Порівняння розбещеного, необмеженим деспотизмом двора й суспільства папського з романтизованими тінями минулого не дають поетові змоги помітити класовий характер гетьманщини, її ролі в українській історії і причин її загибели.
Він оспівує своє панство, яке боролося ніби за народ, на ділі бажаючи дуже визискувати його.
Але починаючи з містерії «Великий льох» симпатія до рідних панів у Т. Г. поволі зникають.
Вже з «Холодного яру» помічаємо протиставлення української старшини й гетьманщини соціальному рухові — гайдамаччині, а в «Посланії до живих і мертвих» мотив проти-шляхетськнй, проти-гетьманський, проти-націоналістичний виступає яскраво.
Шевченко бачить, що лихо не лише в чужих, а й у власних панах, треба боротися не тільки проти царату, як це він казав доти, але і проти своїх панів, проти націоналістичного руху в таких формах, яких цей рух набув за часів Шевченка.
Шевченко побачив це, та ще ніяких висновків не зробив. Лише в засланні, зіткавшися з безліччю подібних собі, инших націй, побачив він, що національна неволя — лихо менше, що всі: росіяне, українці, татари, кавказці — живуть від утиском соціальним.
І недавній співець славного минулого стає співцем класової ненависти до всього, що пригнічує.
Тепер Тарас Григорович не голосить в роспуці, безнадійності, а береться за помсту, стає до боротьби.
Порятунок вбачає в старих засобах, примітивних це: — ніж і вогонь. Необхідність знищення панів і царів, всіх пануючи — що далі міцніше вкоріняється в свідомості Шевченка.
Тепер немає закликів до бога, а є лиш — до бунту, жорстокого, немилосердного.
Ця переходова доба перелому революційних настроїв Шевченка займає перші роки заслання, та Т. Г. ще не знає, за що бореться.
Він ще не визначив соціального ідеалу, бунт його не прибрав певних конкретних форм, а лише виривається полум'ям в часи одчаю.
По повороті з заслання, побувавши в Петербурзі, а далі на Україні, побачив Шевченко, що «великі реформи» царя нічого не зробили — гніт та визиск збільшилися в кілька разів.
Кругом була неправда і неволя, а бог в кіоті мусів би бачити. Але чи є він? Багато поезій доводять нам, що відкидання бога не було лише в часи роспачу чи зневір’я, а що далі росло і міцніло.
Бога немає і з цим твердим переконанням Шевченко доживає свої дні. Коли ж в останніх його творах ще ми і зустрічаємо ім’я боже, то лише яко звичайну, риторичну форму.
У поета немає віри, а є лише свідомість: бог — фікція, бога накинуто людям, щоб міцніше зробити рабами.
Натомість у Шевченка з’являється нова віра: загинуть царі, а з ними разом загинуть і ті, що за них трималися.
Народ повстане і знищить усіх своїх визискувачів. Так закінчується момент бунту — антинаціналістичний як ще раніш закінчились обидва инші — класовий і релігійний.
Та Шевченко вже знає, за що бореться. Він не сліпий бунтар, з безмежною ненавистю до ворога. «На оновленій землі не буде супостата — а буде син і буде мати і будуть люди на землі». Шевченко майбутнє суспільство мислить не в формі єднання всіх панів в працюючих — новий світ настане тільки тоді, коли умруть ще козачаті царята, коли над панським трупом виросте бур’ян. Після знищення панства, після того, як по всій землі пройдуть повстання і спалять землю — на землі владарем стане труд і «пустиню опанують веселії села». Все ж конкретного уявлення майбутнього суспільства ми не помічаємо в творах Шевченка, та це було і не в його натурі.
Він певний був, що землею володітимуть трудящі люди, а як саме — це його не цікавило.
