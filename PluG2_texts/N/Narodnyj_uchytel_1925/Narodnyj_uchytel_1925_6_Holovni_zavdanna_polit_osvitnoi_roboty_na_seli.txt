Головні завдання політично-освітньої роботи на селі
Партія і радянська влада зараз перестроюють свої лави. Повільний розвиток революції на Заході, малий розмах руху трудящих в колоніальних країнах позбавлюють нас в сучасний мент прямої допомоги з боку нашого вірного спільника й нашого наданого резерву. В таких умовах Радянська Держава повинна ще міцніше і ще тісніше об’єднатися з селянством, ще більше спертися на нього в своїм радянськім будівництві. І вона над цим працює, партія повертає свої лави обличчям до села. Необхідно, щоб в цій перестройці політично-освітня праця була на першому місці. Завдання, що стоять перед нами величезні. Необхідно напруження всіх сил, — напруження негайне, щоб ми встигли виконати хоч головні з них. В цій роботі велика роля припадає на долю селянського вчительства. Кадр нових культурних працівників із робітників та селян, що виросли за час революції, не дуже великий. Селянське вчительство виросло у царині цілком професійних і вузько-педадогічних інтересів і прагне широкої громадської діяльності! Політично-освітня робота й буде для них в цім відношенні непочатим краєм праці. Необхідно політично-освітнім органам в цілості поставити це завдання перед собою, організаційно втягти в цю громадську працю все те дореволюційне вчительство. Нагадувати постійно про це доводиться тому, що на практиці видно, оскільки практика свідчить про неоднакову діяльну участь учительства в усіх галузях політично-просвітньої роботи, як рівно ж і про те, що участь ця не скрізь і не досить організована. Які ж головні завдання стоять перед нами? Центром, що об’єднуватиме все культурноосвітнє життя на селі повинні бути сельбуди і хати-читальні. Зараз ми маємо досить велику мережу цих організацій, а саме понад 2.500 седьбудів і 4.500 хат-читалень. Селянські будинки й частина хат-читалень у нас збудовані як громадські організації. Головне лихо, головна хиба, які можна виразно підкреслити, є в тому, що громадська основа в селянських будинках здебільшого формальна. Правління працює нерегулярно, члени збіраються занадто зрідка, членства або зовсім немає або воно існує на папері, до роботи залучають занадто мало людей і майже зовсім не бере участи в цих організаціях дорослий середняк — селянин. Але всі ці хиби ми мусимо виправити. Щоб знищити всі ці хиби треба перевести дві кампанії — конкурс на кращий сельбудинок та організацію районових спілок селянських будинків. Вчительство що вміє провадити громадську працю, допоможе стерти ці хиби, яких так багацько є ще по наших сільських організаціях. Потрібно рішуче перебудувати весь підход, метод праці. Треба добитися того, щоб активні свідомі селянські сили не сиділи по своїх кутках, чекаючи, поки до них прийде селянин, а самі несли селянинові газети, книжки й т. инші. Тоді ми уникнемо того замкнутого кола осіб, що спостерігається зараз. Тоді у нас в члени підуть широкі маси населення, пошириться масова робота і збільшаться також і матеріальні засоби. Завдання надалі — це дійсно об’єднати в один загальний узол всю культурну роботу. Селянський будинок і хата-читальня повинні стати осередком, де селянин може найти відповіді на свої запити, повинні стати місцем, де читають закони, газети голосно, де стежать за місцевим життям, місцевою стінною газетою, де об’єднуються сільські кореспонденти. Сельбуди і хати-читальні повинні стати порадниками, місцем зібрань і т. д. Час від часу там треба читати доповіді, про всі поважніші культурні питання про здравоохорону, сільське господарство.... В гуртовій роботі особливо повинно допомогти вчительство, налагоджуючи гурткову роботу ,по суспільствознавству та сільському господарству. Всю цю роботу можна виконати, коли селянські будинки та хати-читальні, дійсно спроможуться в своїй праці спертися на створені вже в їхніх селах суспільність: ячейку КСМУ, КНС і т. ин. Коли раніш великою перешкодою в переведенні політико-просвітньої – праці була відсутність літератури, то тепер ці перешкоди усунуто. Цього року Губполітосвіт. надіслала на села багацько книгозбірень. Головполітосвіта в лютім дасть кожному районовому селянському будинкові гарно складену книгозбірню з спеціально - вибраних і виданих сільських книжок. У книгозбірні цій буде приблизно 800 книжок. Книгозбірня буде охоплювати всі галузі знання, потрібні селянинові, а також і його керовникам: голові виконавчого комітету, секретареві ячейки, учителеві, лікареві й агрономові. Книгозбірнею може користуватися не тільки районове село, але вона може виділити з себе цілий ряд пересувних книгозбірень, щоб обслуговувати инші селянські будинки і хати-читальні. Треба тільки доцільно налагодити цю роботу. В значній мірі розвязано й инше болюче для села, питання, що так гостро відчувалося в минулому — це недостача п’єс. Ми тепер маємо понад 50 українських революційних п’єс. Звичайно, що цього не досить, але це внесе нове й оживить наше мистецьке життя села а тим часом число цих п’єс зростатиме. У нас є до 130 п’єс, що надіслали нам на конкурс, більшість їх написали селяне, очевидячки деякі з них поможуть нам поліпшити наш репертуар. Особливо величезна робота стоїть перед нами — це ліквідація простої неписьменності. Завдання це трудне: потрібні для цього величезна енергія й засоби. Тепер в пунктах ліквідації неписьменності вчиться до 500.000 осіб з них коло 400.000 припадає на села. Але в цім році цього не досить. Недивлячись на те, що швидко почнуться роботи в полі, треба як найбільше розвивати й поширювати цю працю. Треба енергійно - притягати для цього громадські сили. Гасло Народного Комісаріату Освіти: «Кожний - письменний повинен навчити грамот — одного неписьменного — в порядку громадської роботи, треба здійснити цілком і вповні. До цього треба притягти всіх письменних. Учительство повинно стати організаційним центром. До цієї роботи треба притягти в першу чергу всіх письменних членів партії, комсомольців, учнів старших груп шкіл семиліток і т. ин. Тільки такими засобами можна виконати це завдання — навчити грамоти до 10 роковин Жовтневої Революції всіх неписьменних - від 16 до 35 років. Великі непорозуміння і незадоволення викликало серед населення, те, що ми навчаємо грамоти доросле населення, тим часом, як діти в нас не всі вчаться по школах. Думка ця правильна тільки почасти. Ми мусимо вчити грамоти доросле населення, бо воно — сьогодняшній будівник нашого соціялістичного життя. Але Народній Комісаріат Освіти узляднив цю обставину і ухвалив цього ж року відкрити на перший час, правда не багато, додаткових короткосрочних груп для дітей. Цього року, очевидно, цих шкіл буде по всій Україні не більше як 1.000 — 1.500. Але це буде першим камінем для будування величезного будинку, що добудовуватимуться в майбутні роки. Ось такі головні найпекучиші завдання, що стоять перед нами. Учительські з’їзди, які нещодавно закінчилися дають вірну запоруку, що все вчительство візьме участь в цьому культурному будівництві.
*Українські видавництва значно поширили свою працю й випустили багацько книжок для села. Правда, із сих книжок треба вибрати найкращі, перевидати їх, пустити масовим накладом, здешевити книжку ще більше і також — організовано надсилати її на село.
