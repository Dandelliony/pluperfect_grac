1-й триместр в школах Лиманського участку.
(Участкова конференція по перепідготовці 13 — 14 січня б. р.).
Досить жваво пройшла наша конференція по перепідготовці. Весь свій досвід, всі питання, що виникли в процесі роботи за перший триместр, товариші привезли з собою на конференцію, щоб, колективно розібравши їх, намітити віхи для роботи надалі. В програмі стояли такі питання: ціклова система, комплексна система, комдитрух, Ленін і ленінізм. В нашій практиці ціклова система знайшла собі місце нещодавно. Тому, як виявилось з докладів, в першому триместрі вповні додержати її не вдалося. Найкраще здійснено цю систему в п’ятих групах. В сьомих же групах справа стоїть найгірше, бо в цих групах маємо найбільше росходження дисціплін, які об’єднати між собою часто й густо в наших умовах майже неможливо. В розробленні цих питань конференція дала значні результати, як через обмін думок, що спричинився до виправлення низки дрібних хиб на місцях, так і через проробку теоретичних положень про ціклову систему. В своїй роботі т. зв. ціклова секція прийшла до того висновку, що ціклова система є переходовий ступень від предметової до комплексної системи. Отже перехід цей не може бути швидким ранговим; його треба перевести помалу від окремих предметів до 3-х ціклів, від 3-х до 2-х і кінець-кінцем до 1-го ціклу — до комплексу. Що ж до комплексів, то всі одноголосно визнають перевагу цієї системи над тією, що мала місце в школах ще минулого року. Звязати школу з життям, виробити марксистський світогляд можна лише при комплексній системі — от що сказала конференція про комплекси. Але, проводячи комплекси, вчителі в своїй роботі зустріли безліч труднощів, що не дали вповні здійснити вповні додержати цієї системи. Тут і тіснота помешкання, і брак ріжного матеріалу, і година (бо учні не всі гаразд зодягнені), і брак дитячої літератури. Вельми цікавило всіх учасників конференції питання про придбання учнями технічних навиків, як це в’язати з комплексами. Виявилось, що скрізь на місцях змагалися не робити розриву, змагалися давати обгрунтовання техн. навиків в матеріалі комплексів. Та чисто об’єктивні умови (напр. — брак відповідної літератури) змушували робити розрив. Конференція ж ухвалила на-далі держатись цієї лінії звазку комплексів і техн. навиків, проте, приймаючи на увагу економічне становище шкіл, розрив між комплексами і техн. навиками в окремих випадках визнала можливим. Значну увагу в своїй роботі конференція присвятила питанням комдитруху. Комдитрух — база соціального виховання, — от основний тезис, з якого виходила в своїй роботі конференція. Питання було поставлено цілком на практичний грунт. Треба було вказати шляхи, якими можна це здійснити. І конференція дала відповідь: — піонерські організації повинні працювати в тісному контакті з школою, остання ж повинна піонерські методи роботи й форму організації переносити в свою шкільну практику; плани роботи Ю. П. й школи мають бути погоджені. Що ж до вчителів — то останні повинні приняти найдіяльнішу участь в піонерських організаціях і прямувати до того, щоб школа стала єдиним піонерським відділом. В школах участку протягом першого триместру вже встановлено звязок з Ю. П. Ця організація не є вже чимсь чужим і непотрібним школі, педагоги разом з комсомольцями під приводом партії віддають свої пед. знання й досвід Ю. П. Отже й на-далі — ухвалила конференція — треба держатись цієї лінії, і тільки тоді через дитрух ми попрямуємо до нової школи. Ця організація — (Ю.П.) сказала конференція в своїх тезах — найбільше звязана з практичним суспільно-політичним життям і вона вносить в школу той революційний комуністичний рух, в якому ми повинні виховувати громадян республіки. По докладу — Ленін і ленінізм — конференція ухвалила поставити в першу чергу вивчення ленінізму, бо без знання ленінізму неможлива ніяка громадська й педагогічна робота. 
