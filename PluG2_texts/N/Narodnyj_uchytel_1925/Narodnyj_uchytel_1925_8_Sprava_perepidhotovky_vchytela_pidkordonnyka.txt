Справа перепідготовки вчителя прикордонника

Правду каже народна приказка, що бондар завше без відра, швець без чобіт, а вчитель, який других вчить, сам бува мало учений.
Яскраво останнє прислів’я стверджується в умовах учителя підкордонника, де літератури необхідної для поповнення знання учителеві не вистачає.
Районові сельбудівські книгозбірні є єдиним джерелом постачання літератури на селі, та й то там не завше вчитель зможе знайти необхідні йому матеріали, а хоч вони й є, то в такій кількости примірників, що або вже розібрані близькими від сельбуду, иноді й далекими, хто велів, але у всякому разі, тому, що живе за верстов 40 — 50 довго прийдеться чекати черги поки одержить, та ще чи й дочекається? А тут ще політпідготовка.
Райони росподілені на гуртки і кожен гурток колективно опрацьовує необхідні матеріали.
Вчительство береться до підготовки дружко, з завзяттям, та тільки шкода, що гуртки не мають в потрібній кількості літератури і приходиться деякі питання розв’язувати власними міркуваннями. «А шкода, що книжки нема, можна було б перевірити, чи так ми міркуємо» почуєш на зборах гуртка для перепідготовки «що там що перевіряти? хоч і не так, то мусять з нами догодитись, — инакше й бути не може!» Додає инший жартовливо.
А чи погодяться з нами справді? Чи звертатимуть увагу життєві вимоги на підготовку вчителя підкордонника і чи не жадатимуть більшого напрудження в справі підготовки? Вимоги ці такі складні, що напевно більшого чекається від вчителя підкордонника, і до цього потрібно бути готовим.
Якось треба поміркувати над збільшенням необхідного для вчителя підкордонника друкованого слова, бо тут його мало.
Живе ж слово, — воно губиться в цих блотах, нетрях, дичавіє і не попадає до вчителя.
А те, що часом і попадає, — буває іноді таке, що боязко стає, щоб воно і вчителя не одичавили.
