Треба продвинути науку на селі

Міцне кубло звила собі темрява та забобони в нашому селі. Знахарки, шептухи, свячена вода та инші нісенітниці з релігійного глека, дідівські форми господарювать: на землі, — цупко держаться в побуту та ідеології села.
В Радянській державі їм оголошена жорстока боротьба, що повинна нарешті привести до перемоги культури й науки.
Вчительство, комсомол, всі радянські культурні сили стають до цієї боротьби, але в їхніх руках здебільшого нема необхідної для боротьби зброї.
Ця зброя — наука, науковий досвід. Лише точне наукове знання, наукове дослідження природи звільняє розум людський від релігійного туману, вчить, як найкраще використовувати природу для своїх потреб.
А чи має наше село змогу одержувати точне наукове знання, вести наукове дослідження? Майже ні. Це ще й до цього часу привілей міста.
В село залітають лише слова, лише висновки, які для маси селянства дають зовсім мало конкретних уявлень.
І пропагандист, вчитель чи хто инший, часто з захопленням оповідає десь в глухім селі про осягнення науки, його слухають, хто вірить, а хто ні, але в усіх бракує живого конкретного уявлення, що ставало-б за основу нового світогляду.
Можуть бути також і курйози. Наприклад, на Водохреща святять «на Йордані» воду в напівзамуленій річці, де вода мало протікає; там прали білизну тифозних хворих, туди також стікала вода з дороги, як була росталь.
Тепер ту «свячену» воду беруть розговлятися, по-тричі святебожно ковтаючи перед обідом.
Місцевий культурник доказує людям, що тією водою можна заразитися, бо в брудній воді буває багато малесеньких тваринок, пошесних мікробів.
Якийсь скептик з недовіррян питає: «А чи ви не брешете? То ж тільки духа святого бачити не можна, які ж там ще невідомі тварючки є»? — Що йому відповідати? Лишається тільки один аргумент: «їй-богу правда, вчені бачили!», — але й «їй-богу» не повірять, так, як і на чужі очі вчених.
Инші наслідки були б, коли б каплю «свяченої» чи иншої брудної води показати в мікроскоп, де видно як ворушаться всі оті непомітні на око тварючки.
Ніхто б не питав «чи ви не брешете» і кожен з огидою відвертався б від брудної свяченої води з каламутної річки.
І так у всьому. Багато дослідів треба показати, щоб селянин свідомо ставився до вимог життя тих рослин, які плекає він у своєму господарстві.
Демонстрація елементарних електричних явищ, за допомогою спеціального приладдя, зацікавить селянство справою електрефікації, що, як казав Ленін, спільно з Радянською владою дасть комунізм.
Радіоприйомник виявить селянству чудо, сучасної науки. Знайомлячись безпосередньо з здобутками людського розуму, село щохвилини ростиме, геть зникатимуть всі забобони, темрява та несвідомість.
Отже пора приступити до організації невеличких наукових осередків на селі.
Таким науковим осередком повинна стати в кожному районі своя районова 7-мирічна трудшкола, чи яка профшкола.
Ці школи тепер убогі й обшарпані, бракує не лише наукового приладдя, а навіть потрібних лавок Перебуваючи в такому, етапі, вони не можуть виконати ні своєї безпосередньої, ні будь-якої громадської роботи.
Справа ця налагоджується кволо. На укріплення 7-ми річних трудшкіл як наукових осередків треба негайно звернути найпильнішу увагу, зокрема використовуючи всі можливості місцевого бюджету та допомогаючи з центру.
Цього вимагає від нас життя, вимагають інтереси культурного будівництва на селі.
