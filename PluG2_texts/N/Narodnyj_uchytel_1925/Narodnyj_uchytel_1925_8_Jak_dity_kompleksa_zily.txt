„Як діти комплекса з'їли".
(Коротка, але повчаюча історія).
Одна вчителька взяла розроблювати комплекс «яблуко». Дітям обридло балакати довгий час про таку відому річ, вони змовилися і з’їли «комплекс». З блок-нота інспектора. В блаженної пам’яти старих хрестоматіях рядом і молитвою за «начальників і наставників», і статтями про красу природи мали ми зародки «добьівающе-обрабатьівающей» промисловості, тільки звичайно своєрідної. От про те, як сорочечка в полі зросла для слухняного хлопчика, чи там як шматочок хліба (читайте пухкенької булочки) виріс для гарної дівчини Олюньки, що має добрих і багатих тата й маму... Отже на зразок тих незабутніх хрестоматій я хочу росказати правдиву історію з наших часів про трагічну долю одного майже виробничого комплекса. Комплекс ріс собі тихенько в садку. Ніхто його не бачив та й час для комплексів ще не наспів. В той час, коли зростав і мужнів комплекс, йшла педперепідготовна. Левантина Калістратівна, старенька й побожна, також перепідготовлювалася. Ходила на гуртки, готувала політтрамоту Коваленкову, слухала про комплекс. Але важенько було його зрозуміти. Кінчалися літні заняття. Треба до школи, до праці. Треба комплекси шукати. Вийшла Левантипа Калістратівна в садок — бачить: комплекс доспів... Ой, леле! Це ж готовий комплекс висить на гилячці та рум’яний та повний... Зірвала.
 Почали розробляти. Діти! Що це таке? Ги-и-и... Та хіба ви не бачите, Левантино Калістратівно, що це яблуко? У нас вдома у садку багато їх є.Це — шлапак!.. А як вони ростуть? От, шо вигадали — звичайно на дереві! А як вони себе почувають? Хто???!!! Почалася трагедія. Вчителька цікавилася настроєм яблучка. — хлопці намагалися оповідати про те, як його збиралися вночі вкрасти... Пройшов день — про яблучко. Пройшов другий — про яблучко. Яблуко малювали, ліпили. Згадували ріжні сорти яблук. Наприкінці тижня добились до питання про вироби з яблука — - цукерки пастилу, варення, вино... Дітей в школі порідшало. Де? Від комплекси «спасаються»...
 — Панько! Сьогодня до школи?.. Ге-е! Піду по яблука...
На шостий день терпець увірвався . На завтра призначено було, світознавство з яблуком. Діти вже чигали на нього, як на лютого ворога... Вирішили наступати... Військову організацію переведено як найкраще. Спеціяльний загон мав притягти до себе увагу Левантини Калістратівни, відокремив боєвиків-знищувателів, поставили і арієгард з вартами для прикриття «боєвих заходів»... Почалася лекція. Левантине Калістратівно! Ой, подивіться ж: риба свиня у городі! Цибулю лопа. Лишечко... Тс-с-с... Починай.. Штурм столу. Хрупотіння яблука... І щасливе, трошки заздре (до тих, хто їсть яблуко) зітхання купи дітей: нема комплекса.
Товариші! Може, перо фейлетоніста, й росквітило сухий факт розмаїтими фарбами... але ж факт був. «Казка й — брехня, та в ній — натяк»... Часом згадуйте..
