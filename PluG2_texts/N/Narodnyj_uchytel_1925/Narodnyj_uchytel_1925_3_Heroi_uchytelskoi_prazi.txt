Герой учительської праці.
На освітнім фронті боротьба з темнотою вимагала жертв і мужності не менше, ніж инші революційні фронти.
Були й слабодухи, що втікали з нашого фронту. Тим більша подяка тим, що витримали найтяжчу добу боротьби, стоять досі на своїм . Маса вчительства в цілості видержала і цей іспит.
А поодинокі товариші викликають просто подив своєю витривалістю і мають заслужене право на громадську увагу до своєї творчої працездатносте.
Прикладом, може служити тип селянина, вчитель Мястківської районної трудової школи Севастіян Жовтий.
Він роспочав свою вчительську роботу 1874 року в школі грамоти в селі Щурівцях, Брацлавського повіту.
Бід 1875 до 1878 року вчиться в Коростишевській учительській семинарії.
По скінченню семинарії вчителює спершу в Чеботарці, Ольгопільського повіту, потім від 20 вересня 1879 року до 1-го липня 1881 року в м. Пісчанці того ж повіту.
А від 1-го липня 1881 року донині (45 років) на однім місці в селі Мястківці на Поділлі.
До 1915 року йому доводилося працювати самому в школі з 160 — 180 учнями.
І крім того, улаштував вечірні заняття з дорослими. Останній час т. Жовтий працює ще як член Сельради і головує в культсекції.
Більшість радробітників у Мястківці й сусідній Раківці — його учні. Годі й оповідати, скільки йому довелося зазнати вчительськіх злиднів у вохкім, холоднім приміщенню.
Нема чого й казати, що він поклав там все своє здоровля. Кожна громадська людина оцінить це геройство.
Але тільки вчительство відчує всею істотою своєю, що воно значить 50 років вчителювати в дореволюційнім, революційнім і переходовім дореволюційнім часі.
Від всього вчительства ми вітаємо чи не найстаршого товариша по робочі й бажаємо нашому герою-ветерарові праці, уваги й пошани не тільки з боку громадянства, але й оцінки його діяльності Наркомосвітою.
