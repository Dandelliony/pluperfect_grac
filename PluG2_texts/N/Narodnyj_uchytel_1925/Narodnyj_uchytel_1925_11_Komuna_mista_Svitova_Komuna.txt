Комуна міста-Світова комуна

Перші рядки тим, хто знайомився з Паризькою комуною за темних років перемоги буржуазії на величезних просторах Російської імперії.
Пам’ятаєте? — «Здійміть шапки з голів, я говоритиму про мертвих комунарів»... і перед вами зі сторінок пристрасного оповідання Арну або Лісагаре встають образи вбитого на барикадах Делеклюза, раненого Вермореля, Франкеля, Брюнеля, Уде, Прето розстріляного Дюрана, Рауля Ріго, священні імена, відважних провідників — членів Комуни — і тисячі, десятки тисяч убитих, ранених, розстріляних, відомих і незнаних героїв, і кладовище Перля Шез і навіки священний мур комунарів.
В довгім ланцюгу спогадів перед вами діла Комуни, перші спроби революції трудящих, усього два місяці квапливої роботи, будівництва під гарматний грохіт: знищення гільотики, бундючної буржуазною ненажерливістю Вандомської колони, експропріація церкви, конфіскація маєтків членів правительства тієрової республіки, наладжене наперекір облозі життя бурхливого велетня Парижа, безплатна народня освіта, вигнання попів із школи, нечуване доти керовництво робітників підприємствами, поміч безробітним нові закони про працю — величезний швидкий процес росторощення й будівництва... І все це в обложенім версальського війська світовій столиці, в місті з численнішою масою лякливої дрібної буржуазії, де пролетаріат, тільки що самоозначився як клас, творить силою самого класового інстинкту, без єдиної виразної класової праці у величезній більшости визнаючи науку Прудона з його запереченням політичної боротьби, поступовництвом, ненавистю до революційних методів боротьби! Поруч з безмежною пошаною перед героїзмом трудящих мас не в меншій мірі захоплює подив, як здоровий класовий інстинкт пролетаріята подолів своє противопролетарське виховання протягом такого короткого часу, коли історія вручила робітникам на хвилину свою важку керму (адже в самій раді Комуни на 27 робітників припадало 62 служачих, інтелігентів, ремесників, навіть торговців, крамарів). Слідом за примарним оповіданням про росторощення Комуни, коли перед вашими очима тремтіли рядки опису звірячих морд замужніх і незамужніх проституток — повій, що виколювали своїми паросольками очі замучених комунарів, ви розгортуєте невеличку Марксову книжку «Горожанська війна». Учитель перемотає свій гнів, свій людський біль і погордливими рядками про маклера Бонапартика, Тієра та буржуазію веде вас до уроків, науки Комуни, що назавжди застряють у вашій пам’яти.
Що безпосередньо підштовхнуло до створення Комуни? «Друга імперія подвоїла державний довг, усі більші міста несли на собі важкий тягар місцевих довгій.
Війна піднесла до найвищих меж і страшенно виснажила джерело народніх доходів». Слідуючи вказівкам учителя, ви старано аналізуєте обставини того часу: прудкий розвиток капіталу, дику спекуляцію з маклером на троні Наполеоном ІІІ, роспад дрібної буржуазії пролетаріат, його спроби організації, переслідування робітничих товариств, несамовиту лють наполеонівської поліції, перші голодні бунти (1855 року), перші виступи робітництва на політичній сцені (Ж. Бланк і Толен — робітничі кандидати в законодавчий корпус 1863 року), початок масового робітничого руху і великих страйків (друкарів, 1862 року великі страйки в Ліоні, Руані й ряді инших міст), невільний лібералізм Наполеона і, нарешті, спочатку 1870 року півтора мілійона революційних голосів на виборах проти Наполеона.
А потім — Комуна. Для вас стає ясним, що Комуна 1871 року є бурхливий стусан, котрим історія оголосила тягу на сцену нової класи, що політичне самоозначилась у класовій боротьбі.
В темряві царського самодоржав’я ви аналізуєте цей перший досвід диктатури пролетаріату і досадуєте на помилки Комуни і, міцно затямивши самі, твердите й иншим, чого не слід було робити, що недописала комуна.
І в висновках свого аналізу приходите до надійного висновку Маркса: «Робітництво не вимагало чудес від Комуни.
Воно не сподівається здійснювати народніми постановами готові й закінчені утопії.
Воно знає, що для того, щоб добитися свого визволення й осягнути вищої життєвої форми, до якої невпинно змагається сучасне суспільство силою свого власного розвитку.
Йому доведеться витримати вперту боротьбу, пережити цілий ряд історичних процесів, що зовсім зміняють і людей і обставини». Так ось чому Комуна не перемогла! Не нагода, не помилка відсунули історичну барикаду назад.
Ще не дозрів процес, ще багато боротьби перед нами. Комуна навчила вас спостерігати, аналізувати цей історичний процес.
І коли пам’ять у вас міцна, ви пам’ятаєте, як міркою цього досвіду ми по ріжному міряли перебіг цього питання, як у наближенні до цієї «вищої життєвої форми», до якої невпинно змагається сучасне суспільство», одні праглі використати кожний удар, щоб посувати пролетаріат наперед, а инші перекручуючи рядки тої ж самої цітати, присипляюче наспівували: «Ні, ще для цієї справи час не настав». Угодовство (меншовизм) і більшовизм годували логіку своїх міркувань з одного і того ж джерела: діла ще не було; отже важко було розібратися робітникові в тім, по чиїм боці правда... А далі рядки — до тих, хто вчився науки Комуни не з книжки, а на ділі; хто довідався про неї не в темряві самодержав’я, а за полум’я нашої революції.
Це так ясно тепер, що перше коротке перебування робітників коло керм навчило їх, як треба тримати цю керму в руках, як здійснюється диктатура пролетаріату, новий процес зміни і людей і обставин.
Міняються обставини: імперіалізм, останній етап розвитку капіталізму, швидким процесом тече перед нами — і вже наочно помітні перші ознаки його занепаду, безглузда мережа суперечностей, в яких безнадійно шугається, завмираючи, держава капіталізму і колі в капіталізмі створилося робітництво, як суцільна маса, то в імперіалізмі воно організувалася, спаялося єдиною волею.
Коли ця воля роспорошується, коли замісць прямого шляху робітничий рух Європи й Америки йде перед вами манівцями, то вам уже ясне, про це — тимчасове явище, що тут на ухил від прямого шляху впливають сторонні сили, помітки імперіалізму; вам ясно також, що тепер розмова йде про боротьбу за прямий шлях, за всесвітню Комуну, початок якої побіденно закріпили в нас.
Коли 1871 року тільки на мить і в значній мірі інстинктивно робітник ухопився за державну керму, то тепер ясно і тим, хто б цьому силкується йому перешкоджати, що робітництво невпинно й свідомо тягнеться до цього керма, і найближча задача його зноситься до того, щоб щільно підійти до неї.
Політика наших днів зводиться до усунення недеумних угруповань, плутанини шляхів, угодовства.
І ясно кожному: ця гамлива доба — доба угодовства, дурисвітства (улгоб юна політична зброя капіталізму) доходить до отого краю.
Угодовство вироджується. Дві основні класи історії стають віч-у-віч. Уміраючи, буржуазія штовхає в безодню поперед себе свою зброю, штучно підтриману ідею реформізму, що видихається з огидним стогіном, як видихається надувний ярмарковий чортик.
В пролетарській державі тепер нам нема чому вчитися у Комуні. Ми надто переросли її. Але все-ж таки вона довгі роки буде в полі нашого зору, як пройдений історією етап, як віха, від якої ми, починаємо історію пролетарської пласти.
Амплітуда (розмах) революційної хвилі мірятиметься від 18 березня 1871 року, як від початкової точки: від Комуни до другого Інтернаціоналу, від Комуни до Комінтерну, від комуни до єдиного фронта, від Комуни Паризької до Комуни всесвітньої, — амплітуда ця поширюється що-дня.
І чим ширшає хвиля, тим більше випростується революційний рух. Міняються й люде.
Колишнього аполітизму ридикалістів, спадщина дрібнобуржуазного буркотіння неухильно заміняється чіткою партійною організацією.
І самі синдикалізм, реформізм, угодовство набірають мимоволі партійної виразности під вічним натиском в цей бік пропаганди комуністичних партій всесвіту, що роскривають класову суть соціальних відношень.
Не в приклад минулому, про яке згадують ті, хто- взнав про Комуну Паризьку, маючи вже комуну Союзну що-року в день 18 березня підводять практичні підсумки наших здобутків на шляху дальшого розмаху революційної хвилі: ССРР, комуністичні партії в цілім світі, загибель угодовства, наближення єдиного фронта, ознаки революційного піднесення, безугавного прибою.
ССРР єдина держава, що невпинно розвивається вперед: зростають бюджет, спайка з селянством, певне міжнародне визнання, широке національне самсозначення, стале неодступне господарче й культурне піднесення.
А навкруги — буржуазні держави: росклад Антанти, невдалі спроби створення «гарантійного пакта» — жест роспачу «великих держав», що кидають напризволяще створені їхніми-ж примхами «малі держави». Наслідок нової політики версальців 1925 року: гризня за позики, зубожіння мас, брудні авантури і дрібні справи Бармата, нафтова (справа в Америці... безкрая смуга бруду) і великі (план Дауеса, гарантійний пакт, повстання в Грузії, повстання в Курдистані, мароканська авантура — така ж брудна смуга). ССРР і Антанта — кращий підсумок політики обох цих сторін передсмертний заповітний лист Сун-Ят-Сена, проводаря китайського національного руху (далеко не комуніста) до Центрального Виконавчого Комітети ССРГ. «Союз вільних республік є матеріальною спадщиною народам всесвіту невмирущого Леніна». І в кінці: «Прощаючися з вами, дорогі товариші, я хочу висловити надію, що швидко прийде день, коли ССРР вітатиме в могутнім вільнім Китаї товариша й спільника і в боротьбі за визволення народів світу, обидва спільники підуть до перемоги поруч». В царині міжнароднії взаємин перемога за ССРР.
Маркс писав за Комуну: «Вона була дійсно національним урядом». Минуло п’ятьдесят чотири роки і революційний проводир напівфеодального Китаю, Сун-Ят-Сен звертається до Союзу Соціалістичних Радянських Республік: «Я твердо вірю в незмінність підтримки, яку до сього часу ви давали моїй країні». Утворилися комуністичні партії всесвіту і їхній штаб знаходяться в центрі країни, на яку иноді з острахом дивились наші проводарі (в тім. числі й Маркс): чи скоро проснеться пригнічена царатом стомільйонна маса Російської держави.
Загибель угодовства стала наочною. Умер могутній угодовець світу, есдек Еберт залишив після себе цілий зрадницький мартиролог робітництва і цілком забруднену (справами Бармата і т. и.) партію, яку зневажає навіть буржуазія (дрібний характеристичний факт з газет: вдову Еберта виселили з палацу, вона не може знайти собі помешкання). Він зоставив нікчемну, розгублену партію.
Перед виборами президента Німеччини жовті проводарі ганебно метушаться, то виставляючи свого партійного кандидата, то силкуючись зговоритися з иншими буржазними партіями.
Наближаються єдиний фронт. Через голову проводарів жовтого Інтернаціоналу забалакав ВЦСПС з робітниками світу.
І після довгої гаянки з болем у серці, зустрінеться жовтий Інтернаціонал профспілок з нашим.
Газети несуть нам уже конкретні докази наближення цього фронту. В Німеччині зростає загальний залізничний страйк, і заклик до нього підписали всі спілки — комуністичні, есдеківські, християнські ліберальні — гостру, в революційнім тоні написану відозву.
Це ознака революційного піднесення. Призавмерла було хвиля страйків зростає невпинно, плеще прибій: Англія, Японія, Франція, Італія — скрізь порчі напруженого тіла, страйки, загрозливі скорочення пролетарських м’язів, початок нового руху.
На шляху від Комун Паризької до Комуни всесвітньої ми пішли далеко і тепер, міркуючи про розмах останньої хвилі, ми бачимо знову ознаки подібні до тих, що передували комуні — матері: скажена політика капіталізму, дикі спекулятивні авантури, маклери на тропах, росклад буржуазії, організація протегаріяту, страйки, — але все це в нечуванім раніш розмасі: в імперіалізмі буржуазії, світових війн, безмежнім роспаді, пекельній суперечності інтересів серед самої буржуазії.
І поруч з цим: пролетаріат, що викриштальовує свій єдиний фронт, робітництво, що здійснює подібний досвід керування величезною і ріжноманітною державою, — робітничий клас невпинно йде до влади.
Уроки Комуни засвоєні твердо й назавжди. Невгомонний революційний прибій б’є в одну точку.
І не в приклад нашому робітництву, пролетаріям всесвіту доведеться не стільки вивчати Паризьку Комуну, скільки йти слідами ССРР — першого будівника комуни всесвітньої.
