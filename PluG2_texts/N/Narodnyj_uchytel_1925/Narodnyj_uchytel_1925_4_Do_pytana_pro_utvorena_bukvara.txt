До питання про утворення букваря для масового навчання неписьменних. (Стаття дискусійна).
Практика навчання дорослих грамоти показала, що при дотеперішніх системах, програмах і планах навчання широких робітничо-селянських мас ще не втягнуто в цю освітню роботу. Теперішня система навчання і плани вимагають од учнів обов’язкового одвідування лікпунктів і акуратного одвідування їх на протязі майже трьох місяців. Лише при таких передумовах ми гарантуємо неписьменному дорослому можливість навчити його грамоти. А між тим з багатьох причин об'єктивного й суб'єктивного характеру неписьменна маса в більшості своїй не може одвідувати наших установ лікбезу. Це ми бачимо з фактів, що говорять нам про одвідування населенням лікпунктів. В більшості наших лікпунктів (що так дорого нам коштують) учнів буває дуже мало (часом 5 — 7 чоловіка). Це все дає лам певну підставу вважати, що при існуючій системі ліквідації ми не виконаємо завдання. Ми не спроможемося втягнути всю неписьменну масу в школи лікнепу. І до 10-х роковин Жовтневої революції неписьменности не ліквідуємо. Отже, перед нами стоїть необхідність змінити всю систему навчання грамоти. Але ця справа відповідних комісій і методкомів. Наше завдання менше: дати до рук неписьменного такий ключ, з якім би він відчинив двері непісьменностей. Це буквар, ще допоможе непісьменному коли не самотужки, так за допомогою не «фаховця-спеціялиста», вчителя-ліквідатора, а звичайного грамотного товариша, ліквідувати свою неписьменність протягом найкорочшого часу, скажем: 3 — 4 тижнів. Буквар «Ключ до грамоти» повинен і своїм змістом і своїм розміром служити лише оцим завданням. А тому все в ньому: і зміст, і метод повинно підлягати одній загальній засаді: «Письменний, вивчи неписьменного». Звідкі виходить його простота, легкість і природність відкинемо шлях складового навчання, а зразу перейдемо до вивчення букв і комбінування їх знову в слова-малюнки. Читання ж само переводити на будові й об'єднані цих слів-малюнків. Такій хід навчання триватиме, доки учень не усвідомить собі всіх літер азбуки. В процесі поступового ознайомлення з буквами учень, буде опановувати труднощами роскладу слова на склади і зливання складів у слова. Завершення навчання настане, коли учень самотужки прочитає кожне (слово і напише його бодай друкованими буквами.
Який має бути зміст букваря? Вже отой метод, що ми вибрали для навчання, вимагає від вас цілковитої слухняності до його вимог. Це-б то, зміст букваря залежить від метода: слова повинні бути відповідно легкі для читання їх зручного комбінування та сполучення їх у Належні фрази і т. и. Однак, і тут можна провести загальні дидактичні засади: від близького, знайомого, простого, до дальшого, складнішого і т. п. Отже, життєве оточення неписьменного (переважно селянина); з його запитами, з його буденщиною. Його власна особа, його двір, поле, город, сільсько-господарчий реманент ,свійські тварини, помішниці в господарстві, машини... Засоби оброблення поля: засівозміни, плодозміни, садівництво, луківництво, скотарство і т. и. Його громадське життя: колективізація господарства, об’єднання, кооперація, участь в громадських орган, та державних установах. Політичний устрій села, взаємовідносини ріжних шарів селянства, змичка з містом. Загальне розуміння сучасного державного ладу. Отже, схема змісту букваря така: Ми Наше оточення, Наше особисте життя. Наше громадське життя. Наша держава.
Який метод покласти в основу букваря? Практика говорять, що наш загальновживаний, офіційний метод навчання грамоти (аналізо-синтетичне відгалуження методу цілих слів) тяжко прищеплюється в наших школах. Бо він вимагав довгого й упертого втручання в справу навчання вчителя. Отже, треба де-що взяти від цього методу, де-що відкинути і утворити доцільну мішанину з ріжних методів. Найдоцільніше буде, коли ми покладаємо в основу букваря метод «малюнків — слів».
Розмір і характер букваря. Розміром буквар но сміє бути менше 32 і більше 48 сторінок великої вісімки. Характер спершу схеми малюнку. Малюнок слова (в тексті), малюнки-букви. Щоб малюнок нагадував слово і по можливості! першу букву: серп — С, коса — К, ніж — Н, граблі — Г і т. д.
