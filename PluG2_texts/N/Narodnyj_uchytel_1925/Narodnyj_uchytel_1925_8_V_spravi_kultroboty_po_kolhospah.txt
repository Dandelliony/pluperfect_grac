В справі культроботи по колгоспах.
Колі в перспективі будування соціалістичної держави ми добре уявляємо собі, що з неписьменним темним населенням соціалізму не утворити, то це твердження стає ще яскравішим, коли на шляху до майбутнього треба будувати зародкові, переходові форми.
Такими переходовими формами до соціалістичного життя в умовах селянської України з’являються сучасні сільсько-господарські колективи.
Поверхове обслідування колгоспів з боку здатности складу його культурним розвитком своїм до утворення форм суспільного користування землею виявляють жахливу картину.
Ось приклад. В 36 колгоспах Кремінчуччини рахується 1803 чоловіків, жінок і дітей.
З них добре письменних 18, неписьменних 364 і з «хатньою» освітою понад тисячу осіб.
Хто бував на селі, той добре розуміє слово «хатню»: колись був у школі, бачив букваря, або може і скінчив, та всю грамоту, крім свого прізвища, забув, а то навіть і в школі не був, а дійсно у власній хаті самотужки вивчився «руку прикладати». Таке становище з’являється на превеликий жаль характерним не для однієї тільки Кремінчуччини.
Звичайно, що в таких умовах, при такій культурній передпосильці наші колгоспи в своїм економічнім розвитку ідуть не такими широкими кроками, якими б можна було йти при таких матеріальних підставах, що маються у них.
Надаючи колгоспам значіння активного чинника в підняттю продукції сільського господарства, треба підкреслити, що такого значіння вони не набудуть, коли в культурному розвитку йтимуть нешвидким темпом нарівні зо всім селом.
В такому разі і господарча культура буде розвиватись рівнобіжно з розвитком її у всьому селі, а то і «задню пасти», тим часом як колгоспи наші мусять відогравати ролю досвідно-показного господарства на ввесь район.
Все сказане примушує зробити належний висновок. Поруч з матеріальною допомогою колгоспам найпильнішу увагу треба звернути на їхнє культурне становище.
Серед тих завдань, що стоять зараз перед всією селянською інтелігенцією і зокрема перед учителями, першим на черзі треба вважати право для підвищення культурного рівня членів сільсько-господарських колективів.
Тільки в такому разі він зробиться міцним активом на селі, що поведе за собою і инше населення шляхом культурного і господарчого розвитку, а тим самим допоможе вчителеві виконати свої прямі завдання.
В справі ліквідації неписьменности, одним з перших досягнень хай буде: згодного неписьменного не повинно бути серед членів наших колгоспів.
