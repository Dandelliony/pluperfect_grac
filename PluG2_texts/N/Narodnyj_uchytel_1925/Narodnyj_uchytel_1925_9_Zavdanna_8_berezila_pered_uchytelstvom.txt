Завдання 8 березіля перед учительством.
В цей день по всьому Союзу Соціялістичних Радянських Республік підбиватиметься підсумки поліпшень, що їх осягнуло жіноцтво на протязі останніх років, від коли владу тримають в своїх руках робітники та соляне.
І коли ми до сього часу ще сперечались, доказували та запевняли всіх в тім, що необхідно розкріпачити жінку, необхідно їй надати прав громадянства у всіх галузях життя, то тепер уже про це не може бути й мови, принаймні у нас у пролетарській державі.
Це ми вже собі добре уяснили, в цьому же переконались майже всі. Тепер уже необхідно всю свою енергію, весь свій хист, все своє уміння віддати тому, щоб як найкраще реально, практично перевести в життя ці завдання.
Дійсно багато, навіть дуже багато говорилося й писалося на цю тему, багато зробила й Радянська влада в цьому напрямку.
Все що залежало від неї, все зроблено для жіноцтва. Жіноцтво вибірає і його вибірають, існує ціла низка жінвідділів і по всіх найменших профорганізаціях є уповноважені по роботі серед жіноцтва.
І працюють вони, працюють щиро, вперто. Відбувається велика сила зборів, виносяться чудові й формою і змістом постанови, але... (і тут є оте кляте «але») погляньмо з якою усмішкою та іронією попадають чоловіки, присутні тут же на зборах; у кожного з них так і просвічується в очах думка «балакайте, балакайте, а поросходитесь по домівках, де на вас чекають печі, рогачі, горшки, та ждуть не діждуться діточки, то все разом з голови вилетить». І пригляньтесь до життя, до того брудного, буденного життя і що ж ви побачите й почуєте там? А почуєте або хоч відчуєте ви там завше, як поруч з гаслом дорогу жінці», «жінку до канадської роботи» і инше гасло: «не жіноче це діло», «не про жіночий розум ця робота», і досадніш за все те, що отакі «гасла» ви почуєте не лише в селі від темного селянина (там це явище звичайне), ви почуєте їх серед мійських робітників, можете почути навіть серед тих, що зачисляють себе до інтелігенції.
Отже разом з великим покликанням Комуністичної Партії та Радянської Влади чутно і досить гучні поклики отої несвідомої маси громадянства.
Ось як обстоїть, справа з визволенням жінки де-факто. Ці перешкоди необхідно усунути всіми заходами.
Необхідно утворити такі обставини, щоб вони сприяли жіноцтву стати на таку ступні, розвитку, коли б воно жваво й свідомо приймало участь в державному будівництві та плече в плече з чоловіками працювало над перебудуванням людського побуту.
Але як? От питання, яке повстає перед нами 8 березня, при підсумках нашої роботи в жіночім питанню.
Які ж застоби до цього? По перше, 8 березня треба провадити як найщиршу агітацію, щоб чоловіки не були лише вільними слухачами на ріжних жіночих зборах, не посміювались собі в ус, а щоб вони, змінивши свій погляд в цьому відношенні, подали руку помочи своїм рівним товаришкам-жінкам і разом з передовим жіноцтвом працювали над справою остаточного визволення його, бо тільки певний сприятливий погляд чоловіків та їхня щира допомога «дадуть можливість цілком здійснити не тільки на папері, а і в житті що юридично пророблено вже пролетаріятом — порівнює жінку з чоловіком.
Другим засобом втягнення жінки в громадську роботу треба рахувати визволення жінки від «хатнього рабства», від кухні, від брудної, дріб’язкової, але одночасно й дуже забарливої роботи, в якій жінці доводиться кипіти, як в казані з раннього ранку до пізньої ночи.
Для цього я вважаю необхіднім відкриття цілої низки їдалень, де б громадянство за не дорогу платню могло задовольнити свій голод, їдалень світлих, чистих де б кожен, зайшовши поїсти, разом з там відпочивав би й духово.
Третім засобом до звільнення жіноцтва, я вважаю звільнення його від обов’язків няньки.
Діти-це головна причина, що заважає жіноцтву зайняти відповідне місце в Радянській Республіці.
Діти примушують робітницю-матір хвилюватися під час роботи її на фабриці й заводі чи в якійсь установі, вони відривають її думки від роботи примушуючи їх летіти до дітей, що залишились дома без догляду, а це звичайно не може не відбиватись на інтенсивности її праці.
Робітниця чи селянка тоді тільки буде добре і корисно працювати, коли вона буде певна, що діти її користуються гарним материнським доглядом, взуті, одягнені та вчасно нагодовані.
Тільки тоді у неї з’явиться і вільний час і бажання та інтерес до громадських подій, тільки тоді вона може захопитись і щиро працювати на користь громаді.
От для цього необхідно відкриття як найбільшої кільости дитячих установ: ясел, дошкільних дитустапов, де б діти мали змогу перебувати чи то постійно, чи тимчасово, звільнивши свою матір від обов’язків няньки.
На все це мені скажуть. Гаразд. Ми поведемо відповідну агітацію серед чоловіків про зміну їхнього погляду на жінок, і, скажемо, що будуть бажані й певні наслідки; вкриємо всю територію Радянських держав цілою низкою добре влаштованих їдалень улаштуємо цілу мережу дитячих установ, що ж жінка приймає жваву участь в будівництві пролетарської держави? Звичайно, ні! Бо й цього мало.
Мало проробити оці такі поверховні зміни обставин життя жінки, це вже в значній мірі і що пророблено.
Тут ще треба проробити иншну, ще значнішу роботу, перетворити світоголяд жінки, піднести її культурний рівень (я говорю про жінку робітницю та селянку). І це, на мій погляд, найважніше.
Бо хто, як не жіноцтво, так значно збільшує відсоток неписьменних нашої держави? Хто, як не жіноцтво, і до сього часу бігає до ріжних знахарів та знахорьок та носить їм все, що тільки є надбаного по ріжних куточках скрині? У кого, як не у жіноцтва, найміцніше держиться в головах ріжний релігійний дурман? І все це через їхню неписьменність, через їх надто низький культурний рівень.
А доси ще є у жінки уявлення про богів, чортів, відьом і т. ишне, ніякі сприятливі зовнішні обставини не допоможуть і не спричиняться до скорого втягнення жінки в громадську роботу.
І от тут, за згаданих зовнішніх обставин, для свідомої участи в управлінні державою жіноцтву необхідно, щоб воно зрозуміло, наскільки важна й необхідна його присутність в громадській роботі.
А для цього потрібно значно підвищити його культурний рівень. Ця робота по втлумаченню такого розуміння й підвищенню самосвідомости і належите ріжним культурно-освітнім установам: клубам, хатам-читальням, сельбудам і т. ишне, а скрізь по всіх цих установах головна роля й головна робота припадає на долю нашого особливо сільського- учительства, бо на селі воно є єдиною культурною силою, єдиним культурним провідником ідей Радянського будівництва.
Учительство мусить будувати новий побут села. На обов’язку учительства лежить подбати про те, щоб було кому відвідувати і згадані раніш їдальні і працювати в дитячих установах.
Учительство мусить зробити жіноцтво будівничим пролетарської держави, а щоб бути будівничими, необхідно бути свідомими, свідомість же буде лише тоді, коли жіноцтво позбудеться свого лютого ворога — неписьменства.
Ліквідація неписьменности це зараз бойове завдання Радянської Влади. Це-правда.
Але ж, переглядаючи списки відвідувачів шкіл лікнепу, особливо на селі, рідко й дуже рідко трапляється напасти на жінку.
А це тому, що в селянстві панує ще погляд, ніби освіта жінці непотрібна.
Тут на учительство полягає величезний обов’язок, переконати й запевнити все населення села, що наука всім однаково потрібна і необхідна, доказати, що приказка «вчення світло, а невчення-темрява», одинаково стосується, як до чоловіків, так і до жінок.
І тоді, коли учительство зуміє підійти до суспільства, зуміє з’ясувати, яку ролю повинна відограти жінка в будуванні соціялістичної держави, коли учительство викличе у жіноцтва бажання й охоту до вчення, до освіти, цим воно викидає на добру поливину заповіти Володимира Ілліча в справі ліквідації неписьменности і дасть можливість жінці свідомо стати чоловікові розумним і корисним товаришем в житті, а учительство разом з тим значно наблизить до здійснення пролетарську мрію, до якої прагне пролетаріат.
Ось які завдання стоять перед нашим учительством. Воно само й висовує їх з ряду других великих завдань 8 березня, і я думаю, що учительство свідомо візьметься і цілком виконає їх.
