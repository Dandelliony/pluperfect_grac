Минуле і сучасне.
1907-й рік... Мене, ще молодого хлопця, призначено вчителем в село Камянку X... повіту. Їду з почуттям чиновника особливих доручень — бо інакше неможливо: начальство відряжало з наказам — .«Віра, цар і отчизна» — перш усього, вдруге — «школу підтягнути» бо роспустилася, більш суворости і т. и. Он як! Завдання дуже важливі й досить відповідальні!». Приїхав... Другого дня у школі. Діти жваві, балакучі, на зріст малі. Починаємо знайомитися... А хто, хлопці, з вами працював до мене? «Вчителька... вчителька... Ганна Петрівна. Ой, нуд-на-а та плаксива... все плаче... Чому так, питаю — слаба була чи що? «Ні не слаба... так... Ми її не боялися, ну... коли не слухаємо — вона й плаче... У мене, чую, затіпає серце й щось все в грудах клекоче. «Ось яж вам» — гадаю. «Ну, ну і потім?» — питаю. «Сидить біля столу, плаче... а Василь, — он він стоїть — наскубе папірцю та на голову їй насипле, а вона дужче... Загальний дитячий регіт. Кінець!!. Мене роспалено до-нікуди... Р-раз! Хлопець, що сипав папірець на голову вчительки, — як куля летить від мене по-між лави... Решта, мов, горобці з переляку — хто в двері, хто в вікно.., Знайомство скінчилось.. Є каяття, та вороття не має!
 1924-Й РІК... Районова шкільна виставка... Дощ іллє наче з цебра. Дальні школи ночують. Регіт... співи... гомін... рух без краю. Годинник відбиває 10. Вчителі ніяк не вгамують дітей. Ні прохання, ні навчання не допомагають, бо йде змичка по-між учнями з трьох сел... Залишаємо одного вчителя на черзі, й сами йдемо до завідуючого вечеряти. Вечеряємо. Коли це — шусть! — Ціла делегація учнів. Репетують... обличча схвильовані... Вимагають нас у клас... Я йду з ними (був саме член місцькему). Що трапилось? Виявляється, що тов. 3., котрий був на черзі, осерчав па де-кого з дітей, накричав, нагримав... Учні раптом схвалювались, підняли протест, зробили наступ на нього, так що він мусив утікти... Почалося зібрання. Мене оточено, — навкруги — грім і блискавка! «Що ми раби?! На нас тупотіти?!! Хто має право... Минулося вже, тоді!.. Ми звістку в газету дамо... Підносимо вам, тов. Ф-ко, скаргу!». Горобці повиростали з орлів!.. Але перед ними стояв, звичайно, не той учитель, що в Канапці «знайомився» з ними... вже — ні! Через кілька, хвилин всі вони спокійно спали, всі задоволені, сутичку усунуто. Я ліг по-між ними й гадав... Далека далечінь ти — 1907 рік!
