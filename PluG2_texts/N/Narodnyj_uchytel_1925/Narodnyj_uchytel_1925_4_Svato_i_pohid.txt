Свято й похід

Закінчилось свято радянського сільського вчителя. Свято — величний, бенкет — 1-й Всеукраїнський Учительський З’їзд.
Де перше свято трудівника учителя не тілько на Вкраїні, а на всій землі.
Заглянь в історію, де і коли вільні творці культури на вільній землі так бучно, гарно й почесно святкували свій Червоний Великдень; після тяжкої праці звіряли свої сили і знов готувались на боротьбу — в похід — по всій землі рівняти стежку правді.
Збірались ми з усіх кутків, глухих і темних і далеких. Звідтіль де не початий кут роботи, з низин народу, де душить темрява і злидні.
Де ми зазнали стільки горя. Де б’ючи ту гранітну скелю стомилися, серед змаганів і шукань тратили віру і нас їло зневір’я. Але бадьоро радісно і весело з’їзжались ми з просторів України.
Радо приймала нас червона столиця. Знайшли ми тут і привіт і співчуття і ласку і турботи.
На очі звірилися ми, що в нашій Радянській Україні закладено міцний фундамент нових основ життя.
На з'їзді од робітники села з’єдналися з робітництвом та Червоною армією.
Ми дали присягу Радянській владі, що за вказівками й під прапором Керманича революції — комуністичної партії ми йтимемо по шляху Ленінізму й творитимемо культурну революцію.
З початку — у нас. Але ми певні, що червоне полум’я перекинеться по всіх країнах світу.
Гарно й славно одсвяткували ми свій учительський Великдень. За час з’їзду скілько пережито, незабутних моментів, світлих, ясних і бадьорих.
Тепер після свята — в похід. На працю. Ми виконаємо взяте зобов’язання — мілійони селянства приведено за собою до соціальної революції.
Тепер міцніші наші лави. Тепера ми знаємо, що йдемо вкупі з усіма творчими силами країни, могутним рухом, єдиним фронтом, боремося за здійснення кращих — ідеалів людства.
Так. Ідем в село. Творить нову культуру — культуру волі й життя... 
