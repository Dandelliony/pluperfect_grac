Відгуки вчительських з'їздів

З великою нетерплячкою чекали вчителі делегатів з Всеукраїнського та Всесоюзного з’їздів.
До приїзду делегатів в газетах читали вчителі про роботу з’їздів, але ні, це не те, — хотілося побачити самого делегата, почути від нього про все те, чого не вичитаєш в газетах.
І от 26/1 зранку почали сходитись з усього району, за 20 — 25 верст до Райтрудшколи.
В залі райтрудшколи розліплено на стінах плакати і оголошення, привезені делегатом, розложено газети й літературу. 10 годин.
Зала Медведівської райтрудшколи Черкаської округи повна балачок про з’їзд.
Роспочали роботу. Багато запитань було делегатові ще й по закінченню докладу.
Під час перерви окружили делегата і ро-спитували про всі подробиці. На другий день був доклад в Чигиринському районі, тієї ж Черкаської округи.
На обох конференціях докладчик не ставив собі метою передати зміст усіх докладів, що були на Всеукраїнському та Всесоюзному з’їздах, зробити це було неможливо по самій суті того великого матеріалу, що докладник представив на конференцію.
В коротких словах, але яскраво передав він той настрій, що панував на з’їздах.
Усвідомлення ж самої ділової роботи з’їздів, докладніш запропонував розробити по колективах.
Потрібно, щоби культкомісії при Раймісцкомах внесли в свій план проробку матеріялів з’їздів.
Для цього потрібно виробити тези і дати на колективи. Стенографічні відчити представлені делегатом.
Цікаво було спостерігати те, що цим докладом вчительська маса захопилася, що вона разом з докладчиком все переживала, це було видно по їхніх обличчах.
Після докладу ухвалено резолюцію: «Заслухавши доклад т. Нестеренка про Всеукраїнський та Всесоюзний учительський з’їзди, Чигиринська вчительська райконференція констатує: 1. Всеукраїнський та Всесоюзний з’їзд вчителів дійсно є важний історичний факт, коли масове вчительство стало спільно з авангардом робітничої класи, Комуністичною партією та Робітниче-селянською владою до будування радянського господарства й виховання громадян комуністичного суспільства, що учительство свідомо і цілком стало увійшло у велику монолітну сім’ю пролетаріату.
Це зближення буде від сьогодші зміцнюватись та ширитись. 2. Вчительство одверто, рішучо й голосно висловило світовій буржуазії, що воно (вчительство) без вагання стало борцем за комунізм і буде уперто вести боротьбу проти світового капіталізма. 3. Ми цілком безоговорочно приєднуємось до декларації учительства на Всесоюзному з'їзді і запевняємо, що декларація ця є щирий вислів думки масового вчительства через делегатів. 4. Делегати послані нами на з’їзди виконали цілком наші накази та відбули наші настрої. 5. Ми, як сільські вчителі та борці на ІІІ-ому культурному фронті, всі сили покладемо на здійснення заповітів Великого Вчителя й керовника працюючих мас.
В. І. Леніна. Разом з його найкращими учнями, разом Комуністичною партією, ми будемо йти до того суспільного укладу, що мріяв т. Ленін, до Комунізму. 6. Тому, шановні товариші на верхах, будьте завше певні, що ми вчителі, під сяйвом червоних прапорів, що були доручені вчительству, через делегатів, не вагаючись підемо вперед, ми щиро будемо нести ці прапори до повної перемоги пролетаріату над визиском і знущанням.
Ми щиро переконані, що спілка вчителя з робітниками і селянами непереможна.
Хай живе єдина пролетарська сім’я борців за комунізм! Хай живе наш ідейний керовник- РКП(б)! Хай живе Комунізмі Ми вкупі з Радвладою, ми разом з Компартією». Гучними оплесками привітало вчительство цю резолюцію.
Коли в Чигиринському районі почали говорити про доклад, один з безробітних вчителів т. Касянюк кинув: Прийняти до відому.
Тут сколихнулись усі вчителі, стали проти такого байдужого відношення.
Під час докладу я ніби все перезріла, тепер у мене більше надії, більше охоти до праці, всі сили віддам на користь освіті, — каже вчителька Коваленко, і рішуче стає проти предложення т. Касянюка.
Тут треба таку резолюцію утворити, що я... й... не знаю яку! — каже вона далі.
В мене сльози на очах. навертались під час докладу, — каже т. Сербин.
Це все показує, що вчительські з’їзди відбулися як раз впору, що вчительство, вже ділком стало на бік Радвлади і тепер почувши від докладчика як їх вітали, про що говорили, тут всі раділи, це було свято, вчитель вийшов з в’язниці.
І в своїх резолюціях вчитель радів, як той в’язень, що тільки що підуть з Компартією до будови соціалістичного життя.
І цим відгукам на місцях треба вірити, бо говоряться вони від почуття.
Це не фрази, а діло. 
