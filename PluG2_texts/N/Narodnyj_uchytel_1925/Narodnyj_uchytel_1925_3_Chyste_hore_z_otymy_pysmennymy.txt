Чисте горе з отими письменними.
(Із сільських вражінь).
... На селі у нас таке робиться: схвалили під «силку» темряву- роскарянкувату- та й боремося з нею. Думаємо покласти на обидві лопатки. Особливо силкуємося з неписьменністю. Намагаємося ій роги скрутити. Виконуємо заповіти т. Леніна. Бо через три роки Жовтневе десятиріччя. От і беремось за освіту. Влаштовуємо лікнепи, скоріняємо неписьменність. А ви думаєте, це річ легка? Мало мороки? Ого-го, скільки! Хвалився; кум Савка Панасові: Та як би ж у нас були такі самі неписьменні, як і по инших країнах! Тоді-б так! А то в нас оті неписьменні якісь особливі. Роскрий йому очі, натхни до науки, до книжки, так тоді й сам радий не будеш! Панас: А й правда! — примір у голові якийсь висвітився. — Савка: Оце у мене Йванко. Таке воно: Хлопчак. Пасе худобу у Вовчому Яру. В драній сорочці. Штани латані перелатані, в реп’яхах. Через плече торбинка з шматком черствого хліба та цибулею. Батіжком виляскує. Ну — поглянути на нього — ніщо! А попоходив у моїх чоботях до лікнепу (бо ходити до школи зимою — чобіт не було), попрочитував десяток-другий книжок, порадився з учителям та тоді: Давай робфак! Мати в плач та в голос: Та хто ж мені худобу буде пасти? Та коли вже тобі так кортить, — каже, — ну до школи попоходи! А воно: Що я в вашій школі не бачив? Робфак давай! їду вчитися!.. Мати: Та як же це так? Та може-б... А воно: Робфак, та й край! Ніяких «може»! І — як одрубав. Робфак — і на меншому не мириться. Отаке убоїще! І навіщо ми його вивчила, сукиного сина! На погибіль, на свою вивчили! Де вона в ката взялась ота наука на мою голову, горіть їй! Тепер таке — хоч чередника по весні наймай!.. Савка на знав згоди плямкнув так, неначе гіркий корінь намагався прокотивнути: Так!.. У нас, у Юнаківці, теж: був з-осени один ліклен. І ніхто — ні ногою. Таке було — хоч на мотузці...тягни неписьменних. А тепер уже в нашому селі аж одинадцять, лікнепів! Роскоштували. І кипить в отих лікнепах, як у казані: І вже небезпека: Вже хлопці в отих лікнепах про робфак мріють! Мій Пилипко теж. Раз як вискочив із лікнепу та прожогом до хати і на всі голосники; А я на робфак-збіраюсь! — Невже воно оті робфаки можуть у нас рости, як гриби після дощу? Отакі ми: або по коліна в багні, в темноті, як у дьогті,, або до світла на всю силу пнемося, на самий вершок намагаємось стрибнути... А тут ще й меншенькі підростають. От і задумаєшся. Навчиш його, сопляка, а воно тебе за петельки: Давай робфак!
