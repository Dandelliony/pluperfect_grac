Бувальщина.
(Вражіння від погляду на 1-е ч. нашої газети).
1. Наркомосвіти. Ось вам, хлопці, часопис! Такий, як вам і потрібен: свій, - педагогічний та на рідній мові... все, як слід! Шануйте-ж його та популяризуйте поміж собою — ще ваша дитина! 2. Т. Мізерницький. Цікаво, як шановне товариство буде підтримувати свій орган... побачимо! Поки що мовчатиму... 3. Остап Вишня. Гарна газета в радянського шкраба! Побий мене бог!.. Треба щось до неї написати... А що?.. Ага!.. «Полетіли»... А тільки не підпишу... ще лаятимуть... та тільки по стилю відгадають — це своя братва!... 4. Губнарос. Ах, сто чортів!.. Дивись: і чого я не догадався до цього!.. А коштів, гляди, й доп’яв... ах, ти-ж, а? 5. Окрспілка. От ми й хазяйни! А тільки мала надія на хлопців!.. Не віриться нам, щоб вони передплачували.,. ледве 2 % досилають... а там, хто їх знає... Ми на селі майже й не буваємо... Ну, ну — побачимо!.. 6. Райкультвідділ. Дякуємо, це подарунок гарний! Хм... Треба якусь кількість передплатить... Де-ж це мої гроші?!.. А-а-а! я-й забув, що в мене їх ніколи не буває... Ну, десь позичу... 7. Учитель. Ур-ра-а-а! Жінко глянь!.. Вісти? Ні помиляєшся! Хе-хе!.. Чого радію?.. Дивись! Уявила?.. Тепер буду в свого писати... Обов’язково!! Ну, слухай-же! «Газета радянського вчительства»... 8. Меншовики, то-що. Квіт!.. Амба!.. Було 2% впливу на їхнього брата, а тепер — кінець! Прозоріє вчительство Ох! 9. Клерикал усіх колірів. Отже-ж, анциболоти!.. Га?.. Газету свою мають!.. І так нарід помутили лекціями то-що, а тепер ще нас чихвостить у газетах будуть... А-а, боже мій... Коли ж кінець твому гніву на нас?.. Якийсь там вчитель — і той глузує... Ну, ладно!.. Нехай перевернеться на старе... я їм усе пригадаю... Ох-хо-хо-о! Отже — бузувіра! Кінчають святу віру... 
