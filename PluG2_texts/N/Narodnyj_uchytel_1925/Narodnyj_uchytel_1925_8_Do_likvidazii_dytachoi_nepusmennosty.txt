До ліквідації дитячої неписьменнисти
(Ініціятивні уваги в справі «Дитячого лікнепу»)
З відомих причин не всі наші діти віком від 8 до 15 років проходять через шкоду Соцвиху. Багато таких дітей залишаться поза школою й збільшують собою й без цього досить значне число неписьменних. І коли ще єсть надія, що заходи Наркомосвіти, що до переведення загальної освіти на Україні заполучать до школи соцвиху на протязі трьох років Дітей молодого віку (9 — 10 — 11 р.), — так діти старші віком (12 — 15 р.р.), за цей час вийдуть спід впливу школи соцвиху. Але ж і в школи для дорослих вони не можуть вступити, бо ні методи, ні час навчання в тих школах не дасть можливости об’єднати учнів від 12 до 30 років в одній школі. (Навчання дорослих відбувається, головним чином, вечорами, три — чотири рази на тиждень, триває 2 3\4 — 3 міс, — час занадто малий для навчання дітей). Отже виникла потреба в організації окремих лікпунктів для навчання дітей віком від 12 до 15 років, т. з. «дитячих лікпунктів». Якого характеру повинна бути ця школа, що треба покласти в підвалину програму її, які шляхи треба вибрати для навчання цієї групи неписьменних? — Це все питання, що вимагають свого розв'язання, бо такий тип школи-новий тип, і вимагає уважливого до себе відношення. Тут, безперечно, доведеться дещо взяти з планів і програм шкіл для дорослих, звичайних лікпунктів. Оскільки останні мають головнішим своїм завданням дати своїм учням певні технічні навики (необхідні для кожної грамотної людини), в ділянці читання письма, рахунків тощо, — так з цього боку особливих росходжень між лікпунктами дорослих і лікпунктом дитячим не буде: набуття технічних навиків і для перерослих дітей є найголовніше завдання. Друге завдання звичайних лкпунктів — утворення в свідомості дорослих учнів певного матеріялістичного світогляду — також не можна відібрати від дитячого лікпункту. Нарешті й заходи лікпункта щодо прищеплення й розвитку в дорослих учнях класової свідомосте та пролетарської солідарносте, є найближчі й найцікавіші для підлітків, бо в цьому віці вони найбільше цікавляться питаннями суспільного й політичного життя. Отже, очевидно, що конструкція лікпункта для дорослих в багатьох своїх точках, цілком збігається з конструкцією «Дитячого лікпункта». Росходження тут можуть бути лише в технічному пристосуванні планів програм старих лікпунктів до дитячої авдиторії. Крім цього, доведеться обміркувати деякі частини програми, а також визначити конкретні методи навчання підлітків, час цього навчання, визначити місце дитячого лікпункту в системі народньої освіти тощо. Найперше нас цікавить час, що його треба призначити на навчання підлітків. Чи можно обмежитись тими 3-ма місяцами, що призначено на навчання дорослих? Спостереження над життям і працею «дорослих лікпунктів», де зараз частенько можна зустрінути й підлітків 14 — 10 р. показує, що ці підлітки при однакових умовах одвідування лікпункту попереду старших в ділянці набування технічних навичок і відстають від дорослих в загальному розвитку, в розумінні життєвого оточення, своєї класової свідомости і т. и. Та це й цілим зрозуміло: підлітки віком 12 — 15 р.р. дозрілістю своїх думок відстають від дорослих, що мають в свідомості своїй величезний життєвий досвід, вони ще не розвинули в собі здібності аналізувати життєві явища і не вміють визначати своє місце в ланцюзі життєвих взаємин. Вони часом недоцінюють багатьох глибоких явищ громадського життя, і дуже легко переоцінюють менш значні явища. Все це залежить від несталости дитячої психіки та від безпосередности чуттєвого сприймання ними оточення і відсутности критики з боку розуму. Почуття в цьому віці переважує розум з його холодним аналізом. В той самий час технічні звички підлітки набувають легче, бо незаклопотана життєвими турботами свідомість легче затримує в собі певні й конкретні звиви. Отже 3 місяці навчання на «дитячому лікпункті», — при щоденних заняттях по З — 4 години цілком досить для ліквідації неписьменности серед підлітків 12 — 15 віку. Цікавість до школи й науки в цій категорії учнів далеко більша, ніж у дорослих. Далеко складніше питання з планами та програмою для «дитячих, лікпунктів». Що правда, в ділянці набування технічних навичок, тут особливих росходжень не може бути: для лікпункту ж звичайного, так і «дитячого», необхідні такі навички, як читання, письмо, рахунки, утворення й читання таблиць, діаграм, тощо, а також уміння всім цим користуватись в повсякденному житті. Необхідно лише на «дат. лікпунктах» звернути більшу увагу на систематичне й послідовне вивчення цих навичок, щоби дати можливість підліткам вчитись далі. Далі на лікпунктах для дорослих заведено найпростіше знайомство з природою, знайомство з економічним, політичним, життям країни, знайомство з конструкцією радвлади, відомості про історію боротьби пролетаріату за свої права. При чому, тут надається перевага політично-економічним відомостям: основа навчання дорослих-політграмота. При утворенні програми для «дитячого лікпункту», центр ваги треба пересунути. В підвалини навчання треба покласти вивчення природи та суспільствознавства. По перше ще тому, що підлітків нашого віку найбільше цікавить в цей час довкольна природа з ії дивами (потяг до мандрівок у дітей помічається найбільше в цьому віці). Вивчення природи найкраще допомагає утворенню матеріалістичного світогляду й усуненню релігійних забобонів. По друге — вивченню суспільствознавства тут необхідно відвести найбільше уваги, виходячи з тих міркувань, що вік від 12 до 15 (і далі років) — є час набування й зародження в юнаку невизначених що асоціятивних звязків, в цей час в юнаку утворюється місток між дитинством і дозрілістю: юнак несвідомо для себе цікавиться питаннями суспільного життя, надалі сам в ньому приймає участь. Отже зосередити увагу учня на питаннях суспільствознавства, дати йому змогу найлегче й найправдивше усвідомити собі взаємини ріжних шарів суспільства — є найвідповідальнішим завданням лікпункта для підлітків. Коли матеріальні умови країни дозволять поставити питання про утворення шкіл малописьменних для підлітків, тоді цей момент програми треба розвинути значно ширше, зараз же треба обмежитись лише загальними положеннями в цій ділянці знання. В «дитячому лікпункті» ми будемо мати авдиторію, що найбільше цікавиться суспільними відносинами. Це становище треба використати, утворюючи план і програму навчання підлітків. Використати цей момент, цей инстинкт треба в тому розумінні, щоб зробити вивчення життєвого оточення центральним пунктом всього навчання. З цих же причин не треба одночасно говорити про ріжні річі. Не треба накопичувати ріжноманітного матеріалу на один якийсь протяг часу (годину — лекцію день). Говорити з дітьми про все — значить ні про віщо не говорити. Треба також внести ясність в питання про місце технічних навичок в низці загальної розмови по розвитку теми. Практика занять з дорослими тут подає дуже різноманітний матеріал. Головна трудність проводження занять за комплексною системою й полягає в тому, що не вирішено проблему ув’язки технічних навичок з загальною розмовою, по розвитку теми. То вчитель дає перевагу бесіді й забуває про технічні навики, а то навпаки: учні пишуть, читають, рахують, але вони цілком забули про зміст розмови, як та, так і инша система занять дає в загальному висновку негативні наслідки: в першому випадку учні дуже добре розвинені, відповідають на складні питання політичного життя, але пишуть неграмотно (пропускають голосівки, ба й цілі склади слів), читають дуже поволі і т. и., в другому випадку навпаки: гарно пишуть, і читають, але виходять зі школи мало розвиненими, й несвідомими. Практика ж показує й ліки від такого ненормального з’явища, але про це буде мова иншим разом. Нам залишилось сказати ще про деякі відміни в методичних питаннях. В школах для дорослих (на лікпунктах і в школах малописьменних), вживається комплексної системи навчання. Її, безперечно, треба приняти і в «дитячих» лікпунктах. І це зробити цілком можливо, оскільки навіть в школах соцвиху навчання такої системи з успіхом вживається від перших кроків. Але в проведенні занять за цією системою в «дитячих» лікпунктах треба внести деякі зміни в порівнянні з провадженням занять цією системою в школах дорослих. Перш за все треба
зректися проведення так званих епізодичних комплексів. Діти не звикли скупчувати свою увагу й думку надовго на одному якомусь з’явищі. Погляньте на дітей цього віку в їх приватнім житті: над чим тільки не замислюється юнак 13 — 15-літнього віку. Але тому, що в свідомості його ще мало вражінь і розумінь, він не може довго скупчувати свою увагу на одному з’явищі, бо в нього ще не розвинено аперцептивне спріймання. Отже, з окремих (епізодичних) тем, юнак не зможе утворити якогось цілого розуміння. Тут кожна окрема тема утворює низку випадкових уявлень, що можуть зникнути з його свідомосте, не залишаючи там навіть найменшого знаку. Що ж торкається ув’язки навичок з роботою по розвитку теми в «дитячих» лікпунктах, так тут можна зробити такі зауваження: 1) Навчання технічних навичок мусить виходити із загального розвитку теми, як необхідна умова її дальшого розвитку, 2) самий процес навчання кожної певної навички повинно виділити в окреме заняття, 3) вправи в засвоєнні даних навичок повинні відбувати обов’язково в процесі загальної роботи. Отакий, приблизно, зміст і характер повинна носити школа для ліквідації неписьменности серед підлітків віком від 12 до 15 років. Питання це досить значне і вимагає уважливого обміркування. А тому обмін думок з того приводу дуже важний для справи лікнепу. Бажано, отже, щоб робітники лікнепу відгукнулись на це питання.
