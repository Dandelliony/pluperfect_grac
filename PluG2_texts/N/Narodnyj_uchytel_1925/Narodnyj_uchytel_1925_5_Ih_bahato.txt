Їх багато.
 Вчительські з’їзди викликали багато спогадів з минулого й сучасного життя вчителів.
Згадаєш і добре й погане; важиш, — а чого більш було?.. Не багато ми ще працюєм: по вісім, десять років, а є й по двадцята п’ять... Це вже герої праці... Навряд чи нам доведеться стільки попрацювать: попсовані перш, катар горла, катар шлунку, там щось «з верхушками»... А тож двадцять п’ять років... Скільки терпіння, скільки страждань, скільки урядницких підозрінь!.. Але є надія і в нас «молодих», — в перспектив — пенсія.
Вже не викинуть, як щось непотрібне. Вже Радянська держава турбується за твою майбутність!.. Приємно... А на Всеукраїнському з'їзді герой праці учитель Щепкін нагороджується вищою радянською нагородою-орденом Червоного прапора — за тридцять шість років упертої, важкої, нервової учительської праці!. Сивий, аж білий дідусь!.. Щиро вітає з’їзд героя праці.
Гучні оплески покривають слова схвильованого до сліз героя. В очах усіх пошана до «дідуся»-вчителя.
Учительки-делегатки деякі не втримали, — підносять до очей хусточки. Напевно у кожного проминула думка, — «А й у нас є такий!» Промайнула вона й у мене.
Згадав я нашого героя праці Івана Терешковича Дроздова, селянського вчителя Глобинського району, на Кремінчущині... Згадав, як ми його шанували.
Щиро шанували під час п’ятиліття нашої районевої спілки. Бажали, щоб окружне правління теж вшанувало, — там чогось не схотіли; найшлись кращі... Матеріяльно ми нічого не допомогли, поднесли лише маленьку книгозбіреньку, а райвиконком срібний годинник.
Але... теж довели «старого» до сліз. Така вже у нас вдача: лають — плечам; хвалять — плачем... Скажуть: «інтелігентська вдача, мигкотіла».,. Може, суперечить, не буду... Пригадався т. Дрезден, та якось, і сумно і тяжко зробилось: сивий, аж білий весь, згорблений, а працює, тягається, не відстає під життя, ще й член КНС!.. Сорок два роки потяг за собою важкої праці сільського вчителя! Почав працювати за 5 карбованців на «хазяйських» харчах, по черзі, в кого були діти-школярі... Праця в брудній селянській хаті, 60 душ дітей, не видко й вікон.
Сидять де попало й як попали. Гігієна «шаліє»... Потім трохи покращало, одружився.
Працюють удвох. — стало легше. Пішли дітки; умірали... Лишився один син.
Прийшла нагла імперіалістична війна, і єдиного сина, батьківську гордість, підпору в старості і надію — вбито на війні... Роспука й жаль!.. В перспективі старість, голодна смерть... Материне серце не витримало: захворіла, кинула працю в школі.... А далі революція, руїна, і... страшні примари голоду.
Страшні взагалі, а для старих, хворах, одиноких!... А до школи?, — голодна, кимсь кинута на вулиці дитина.... Вмилосердились.
Взяли в «воспитательний»... Виросло; вивчили на вчителя... Це біографія Ів. Т. Дроздова, — коротка і сумна..,. Але Ів. Т. по забув своєї гіркої долі, — сорок два роки працював серед темного, зубоженого, обідраного страшним визиском пани в Остроградських села Пустовійтова.
Кілька поколінь вивчив у школі, давав породи, піклувався. Працює й зараз: в КНС, хаті-читальні, серед учнів, серед молоді... Пора б і спочити... Пора б, але... порожня кишеня... Заговорили про пенсію... уперто заговорили... Надіється Іван Терешкович.
Надіються соплі й тисячі инших, — їх багато. Слід таких героїв ще чимось відзначати! Сорок два роки — не сорок два дні.
Постанова ЦВК й Рада НК ССРР з дня 15-го січня 1925 року про пенсії народним учителям надає усім героям третього фронту право на повну пенсію.
Будемо сподіватися, що одночасно з піднесенням добробуту нашої робітіниче-селянської держави зростатиме й розмір цієї пенсії.
