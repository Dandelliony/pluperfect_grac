     

По дорози додому.
З’їзд закінчився. Речі запаковані. Кошиків не вистачило для літератури, мусіли купо лантухи.
Обід на скору руку. Трамвай. Вокзал. . Ну й безпорядки повелись по залізницях! Раніш треба було тобі сісти у вагона — трах корзиною у вікно, повкидав лантухи, вліз через дірку сам, — сиди як капуста на вгороді.
Немає місця у вагоні, сідай па паротяга, на дах, на буфера — де хто хоче, де кому довподоби.
Захочеться тютюн палити — пали, заманеться друге щось — роби. Добро, настоящая тобі слобода! А тепер... Квитки неодмінно бери та ще по черзі, з дверей виходити — Черга, у вагона лізти тілько через двері і теж по черзі... Куди не повернись — усюди тобі черга! На дах — не можливо, на паротяг — забороняється на буферах — штраф... Ну, а як мені хочеться-.. Безпорядок один тай годі! Слобода!.. У вагоні цигарку запалив з власного тютюну, гарний, бакуном зветься, він же мухою — зараз кондуктор: У цьому вагоні палити забороняється.
Платіть три карбованця штрафу! Та я ж делегат вчительського з’їзду... Я... Мені суткових не давали на штраф... Тютюн не аби який, у самому ВУЦВК’у палив і ніхто ні слова... Чужоземні дипломати їхали тільки, ну так то ж буржуазія... А товариш Чубар нюхнув дишу тай каже: «добрячий тобі доброхім — ніякий тобі капітал не видержить.
Без діла... Платіть! Вилаявся про себе добре, як би почув — пятнадцять заплатив би, повернувся на бік... Лежу, ковтаю слину, а сам думаю: — Чи в той же я потяг сів? От добре буде, як замісць Кобеляк та завезуть в другий бік.
Спитаю. Будьте ласкаві, ви куди їдете? Кременчук. Так. Ну, а як і він помилився? Спитаю ще. Цей потяг на Кобеляки йде? Так.
Перепитав я піввагона, тоді тілько заспокоївся, став дрімати. Потім знову у голові затвердило: ну, як просплю? Може вже скоро? Товаришу кондукторе, чи скоро Кобеляки? - Ще Люботин.
Через півгодини ще: Це ще не Кобеляки? А далі ще раз запитаю, потім ще, та ще раз ще. Нарешті: Кобеляки.
Станція Кобеляки! Ну теперь наша сторона. Значить потрапив на потяг! Чи поверне ж окрправління штраф, що я заплатив? Мабуть, ні!
