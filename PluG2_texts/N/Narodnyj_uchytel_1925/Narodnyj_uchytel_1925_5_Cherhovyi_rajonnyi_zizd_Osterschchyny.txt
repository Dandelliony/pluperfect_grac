Черговий районний учительський з'їзд Остерщини

18 січня 1925 р. відбувся черговий районний учительський з’їзд Остерщини.
Необхідно зауважити, що районні з'їзди у нас відбуваються раз на місяць під час занять у школі і раз на два тижні, під час вакацій.
На цих чергових з’їздах у нас освітлюється питання сучасного як професійного, так і громадського життя, а також провадиться педагогічна перепідготовка вчительства, що почалася влітку минулого року і провадитиметься й надалі.
В програмі з’їзду були доклади педагогічного характеру і питання (про організацію жінбюро). Вчительки нашого району взяли на себе ініціативу організації такого бюра.
Але найцікавішим питанням була доповідь т. Власика (делегата від Остерщини) про Всеукраїнський вчительський з’їзд.
Всі присутні з захопленним прослухали 8-х годинну промову. Ні однієї деталі, ні одного інцідента з’їзду не було пропущено докладчиком.
Вчительство з докладу вже остаточно уяснило собі, своє правове становище і відношення до нього Радянської влади.
В резолюції по доповіді т. Власика вчительство вітає Радянську владу, що вірно розвязала національне питання, бо тільки радянське вирішення його дає справжню можливість повести свою роботу плановим шляхом.
Вчительство заявило також, що завжди підтримає політику компартії в її роботі по зміцненню економічного й політичного становища країни.
Вчительство від цього часу вже не шкраби, а дійсно народні вчителі, і агітпроп на селі.
Взагалі можна сказати, що кожний з’їзд зайвий раз підкреслює зріст політичної самосвідомосте серед учательства.
