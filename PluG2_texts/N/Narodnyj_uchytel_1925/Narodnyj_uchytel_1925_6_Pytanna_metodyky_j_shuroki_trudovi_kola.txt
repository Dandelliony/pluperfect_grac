Питання методики й широкі трудові кола.
Відомо, що наша шкільна мережа цього шкільного року зросла дуже мало.
Це одначе не означає, що Соцвих топчеться на місці. По-перше, значно виріс його бюджет: з 26 мільйонів червоних карбованців минулого року до 32 цього року.
Субвенція на зарплату вчителям можливо підвищить цю суму, до 34 мільйон, черов. карбованців.
Місячна зарплата вчителям у 3-х губерн. дійшла до 30 карбованців, в инших губернях вона збільшиться субвенцією до 28 карбованців.
По друге, в місцевих кошторисах заведено рубрику: «на шкільну частину» й додається шкільно-будівельний фонд.
По багатьох округах роздавали дітям дешеві, а то й безплатні шкільні підручники.
При таких умовах учитель мусив за всяку ціну, виправдати громадське довір’я. До цього в значній мірі спонукала ще дитяча маса, заповнивши в небувалім розмірі наші школи, що недавно були порожні й наганяли на вчителя смуток.
Тепер діти прийшли до школи з наміром уперто вчитися. Ось через що нині учителі звідусіль прохають: дайте програми, дайте методичні вказівки, давайте підручники.
Випущений в вересні 1924 року у новій редакції «Порадник соціального виховання» з комплексними програмами і проголошенням дитячого комуністичного руху підвалиною Соцвиху ще більше схвилював вчительську громаду.
Коли літом 1923 — 24 років кампанія перепідготовки вчительства йшла зверху, то нині проблема перекваліфікування масового вчителя ставиться знизу. «Даєш навчання, й до того дійсне, а не якусь нікчемну заміну», так ставить учитель справу Широкі кола селянства й робітництва поки що досить далекі від цих справ «вищої політики». Головною справою для них є охопити дітей школою.
Для них це справа пекуча й від вирішення її радянською владою залежить тепер значна частина її репутації.
Зокрема, надзвичайно гостро стоїть справа з установленням вірної пропорції в розвитку шкільної мережі в місті й на селі.
Селяни вже починають скоса поглядати на це чергове «росходження» між містом та селом.
Одначе було б помилкою думати, що справа методики й взаємин між школою й дитячим комуністичним рухом так і не дійде до робітничих та селянських мас.
Вони дізнаються про ці справи швидко. Бо зміст наших комплексних програм є саме в тім, щоб шкільне навчання найтісніше й реальніше звязати з тими галузями виробництва, що оточують школу.
Комплексна програма не робить початкової школи професійною, але змагаємося будувати, педагогічний процес виключно на жвавому дитячому досвіді.
У селянських дітей цей досвід, як відомо, сільсько-господарський, у пролетарських — промисловий, індустріяльний.
В протилежність до старої словесної школи, наша масова школа матиме на собі яскравий відбиток виробництва, що оточує дітей і буде таким чином обслуговувати де виробниціво.
Але що означає це реально? Цей новий напрямок веде за собою не тільки перепідготовку нашого масового вчителя (в природознавстві, агрономії, хімїї, технології), не тільки видання відповідної помічної літератури (учебної й невчебної), але й дійсний звязок шкільного навчання з конкретним сільським господарством, а в місті — з фабриками й заводами.
Це своєю чергою передбачає конкретне погодження між школою й робітниками чи селянами, неможливе без належної пропаганди нових педагогічних ідей.
Нова школа Соцвиху повинна стати улюбленою дитиною робітництва в місті й селянства на селі.
Це буде можливим тільки тоді, коли робітники й селяни переконаються, що школа навчає працювати, що школа дає письменність і освіту не взагалі, а щоб прикласти це до чого-небудь, що уявляє хоча-б незначну частину, один з елементів праці дорослих.
Як приступити до справи, як конкретно покласти початок новій школі? Відповідь на ці питання хочуть найти в низових підручниках пристосованих до комплексних програм, і в нових статтях про методику.
Але там ми знайдемо більш-менш систематичні теоретичні плани. Час не чекає, треба переходити до конкретного.
Вже найближчу весну кожна сільська школа повинна, використати на Україні так, щоб неодмінно завести на шкільній садибі й оселі, за порадою агронома, ту чи иншу культуру, чи поставити ту чи іншу спробу сільсько-господарського значіння з городини, збіжжя, скотарства й т. ин. Організаційні труднощі цієї справи полягають в зацікавленні дітей працею на шкільному городі влітку, коли вони працюють у господарстві своїх батьків.
Але й тут нічого надзвичайно трудного нема. Потрібні не всі діти й звичайно не на все літо.... Дуже складне завдання індустріалізації школи Соцвиху в робітничім кварталі або на залізницях.
Тут, в масовій школі, може йти розмова про постійну глибше пропрацювання виробничих вражінь дітей, що доповнюються добре зорганізованими екскурсіями на виробництво.
Треба, щоб ці екскурсії цілком погоджувалися з адміністрацією підприємства у виборі дня, години, призначення числа учнів, керування їхньою поведінкою в підприємстві й т. ин. ЛКСМ висуває ідею організування при підприємствах окремих дитячих цехів для шкіл соцвиху.
Цю ідею треба вітати й підтримувати; можливо, що спочатку вона не матиме широкого росповсюждення, але їй, без - сумніву належить будучина.
Школи в окрутових та заштатних містах перебувають в окремім стані. Таких шкіл багато на Україні.
Багато шкіл при окремих підприємствах (цукроварнях, гуральнях) і копальнях.
Дуже схожий до них стан залізничних шкіл. Дошкольні дитячі вражання, складаються здебільшого з сільсько-господарських спроб: діти сторожів і инших залізничників, що працюють на маленьких станціях, діти повітового міщанства, діти робітників шахтарів службовців часто й густо працюють на городах своїх батьків, доглядають свиней та робочу худобу й т. п. Тут школа повинна внести в свою працю сільсько-господарчий елемент, як було зазначено раніш.
Одночасно необхідно в цих школах держати напрямок на ті галузі виробництва, що у дітей перед очима, і з якими діти будуть стикатися після школи.
Таким чином перед школами перелічених категорій стоїть проблема ув'язки своєї праці з промисловістю свого району, як у школі міста.
Конкретно — в школах провінціяльних міст потрібно завести навчання реместву.
