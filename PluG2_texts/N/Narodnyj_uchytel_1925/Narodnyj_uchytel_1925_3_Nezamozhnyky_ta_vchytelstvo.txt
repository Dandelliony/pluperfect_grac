Незаможники та вчительство.
В часи революційної боротьби незаможне селянство дуже багато зробило для перемоги працюючих над своїм класовим ворогом.
Ця частина селянства, маючи спільні з пролетаріатом інтереси, з перших же років соціальної революції стала чинником проведення пролетарської діктатури на селі.
Геніальний керовник соціальної революції, Володимир Ілліч Ленін, передбачав це, коли кинув і свій час гасло профорганізацію Комітетів Незаможного Селянства.
Ці комитети виконали покладені на них завдання як найкраще, виявивши революційну активність широких мас незаможного селянства.
Але зараз перед нами стоять зовсім вже інші завдання. Після бурхливих революційних подій ми вступаємо в нову добу, добу культурно-господарчого будівництва.
В цю добу як і в першу, приходиться особливу увагу звернути на село, що найбільше відчуло на собі політику царів та поміщиків.
Звичайно, що незаможне селянство, будучи революційною базою села, повинно стати також базою культурно-господарчого відродження.
Проведенням землеустрою, та заснуванням колективних господарств воно, перш за все, намічає перспективи техничного поступу в сільському господарстві.
А кооперування населення, підтримання нової радянської школи, хати-читальні, поширення газети та нової книги, хіба не повинні це найбільше взяти на себе незаможники? Революція позбавила їх від визискування заможньою частиною населення і вони безпосередньо зацікавлені в закріпленню нового ладу.
Отже сучасні культурно-господарчі завдання незаможнього селянства є не менш важливі чим були завдання революційної боротьби.
Але чи виконують зараз як слід ці завдання Комнезами? Треба сказати, що ні коли не скрізь, то в крайнім разі в деяких місцях.
Проглядаючи наші газети, частенько можна бачити дописи під заголовками «КНС, про кинься», або «Комнезаме, годі спати». Характерно, що навіть «Червоне Село», орган полтавського ГубКНС, свою відозву про участь незаможників у перевиборах Рад озаголовило «Комнезами, тоді спати!» (ч. 42, від 16-го жовтня 1924 р.). Инколи доводиться чути таку думку, що ніби-то комнезами вже «віджили своє» і по своїй суті цілком непридатні до теперішніх вимог.
Нічого й говорити, що такий погляд є помилковий . Провізши соціальну революцію на селі, комнезами можуть чимало зробити також і для культурно-господарчого відродження села.
Але треба допомогти їм взяться до ції роботи, скерувати на це їх увагу. XIII з’їзд Комуністичної партії, мозку робітничої клясії, обговорюючи питання про роботу на селі, ухвалив притягати до неї всі місцеві радянські культурні сили.
В даннім разі особливої ваги набірає співробітництво вчительства, основної маси культурників нашого села, з незаможним селянством.
Де це співробітництво є, — там комнезам здебільшого працює на новій роботі як слід.
Тепер майже скрізь налагожується зв’язок вчительства з незаможним селянством.
Цей зв’язок треба поглибити і закріпити. Вже немає ніяких підстав, аби відноситись до вчительства як до непевного «інтелігентського» елементу.
Отже вищим органам незаможного селянства треба ввійти в згоду з органами профспілок «Робіток» і організувати найтісніше співробітництво вчительства та незаможників, і влиття діяльніших вчителів до комнезамів.
Це дасть гарні наслідки також і для учительства, бо рішуче з’єднає його з незам. селянством, відриваючи від звязку з другим протилежним полюсом села і постійно підтримуючи ідеологичний заряд учительства, як частини радянської трудової інтелігенції.
