Клубні дні в школі.
Із звичайних днів занять в школі виділено так звані клубні дні, коли діти проробляють те, що їх найбільш цікавить.
Вони росподіляються на гуртки, де й працюють за керуванням вчителя, але, на привеликий жаль, по де-яких школах ці дні вільних занять (розуміється не так, як треба: па них дивляться, як на продовження тих же класних годин.
Цеб-то — клубна робота є, ніби продовження лекцій, поглиблення комплексів.
Діти, сподіваючись від клубного дня чогось нового, свіжого, розчаровуються і без захоплення провадять цю, «клубну працю». Тоді, як цей день міг би внести багацько цікавого в шкільне життя, коли-б учителі не боялися, хоч на крок вийти з своїх педагогічних рамок.
Клубний день, це той день, коли діти повинні відпочивати в роботі, його й введено з метою оновити, освіжити шкільну працю поперше, і викликати найбільшу активність у дітей — подруге.
Цілком ясно, що цей день не повинен походити на звичайні шкільні дні, для нього повинна бути своя програма, свій план.
Коли-ж він і має звязок з черговими заняттями в класі, і то тільки з практичними роботами в якімсь відділі.
Клубний день в школі дає можливість учителеві індивідуально підійти до учнів і виявити інтереси й нахили дітей.
Це повинна бути вільна розмова учнів з учителем не звязана нічим, крім загальних принціпів труд-школи.
Тоді таким клубним днем діти зацікавляться значно більше, ніж це є тепер.
Він дасть змогу виявити природні здібності учня, що в звичайних класних обставинах часто лишаються захованими, і в’януть передчасно.
Для цього потрібно, щоб педагоги не тільки призначали ті чи инші гуртки на клубний день, але щоб в складанні цих гуртків та організації клубної роботи брали участь самі діти.
Можливі, звичайно, й такі не часті випадки, коли діти побажають зорганізувати такий гурток, що для керування ним серед педаготів не знайдеться ні одного спеца, напр. спортивний гурток, або гурток ручної праці в найширшій формі, але і тут можна завжди знайти вихід.
У всякім разі тільки при таких умовах, клубний день осягне свою мету- оживить заняття дітей і внесе в них живе зацікавлення.
Гуртки суспільствознавства, літературні, біологічні будуть життєві в школі тільки тоді, коли: ми відкинемо шаблон; тільки тоді вони зацікавлять дітей.
Штучне притягування їх до комплексу тільки псує справу, вносить в нього казенщину, якої ми позбавилися в радянській школі.
І який би життєвий не був комплекс як би він не захоплював дітей, але крім нього в дітей виникає цілий ряд інших питань, на які вони жадають мати відповіді, і, коли учитель не хоче загубити свого впливу, не хоче загубити часто поважні моменти в розвитку і учня, — він повинен використати клубний день, щоб відповісти на ці питання, освітити неясне, дати потрібний напрямок молодій думці.) Так, наприклад, літературний гурток не повинен нагадувати звичайного відділу літератури, або рідної мови по старому зразку, і його завдання поперше — дати учням напрямок в читанні, а подруге — дати напрямок їхнім громадсько-літературним і художнім інтересам.
Не треба забувати, що тепер, поруч зі шкодою та впливом родини є ще третій вплив — прочитаної книжки.
Хоча з наших книгозбірень і викидають непотрібні книжки, але по инших дешевих приватних книгарнях їх повно і «базарна» книжка часто цікавить дітей, а в ній часто буває більше отрути, ніж у всім родиннім, міщанськім оточенні і побуті.
Застерегти дітей від цього може тільки вільна балачка учня з педагогом на тему про прочитане учнем по-за класом, поза комплексом.
Те ж і з заняттями в гуртку по суспільствознавству. Поза комплексом у дітей може виникати ціла низка цікавих питань, щодо громадського життя, побуту, історичних діячів і проводарів.
Відповісти на ці питання досконало педагог може в клубний день. Широке поле для балачок може бути знайдено в якім завгодно відділі, нехай тільки учитель іде до класу в клубний день не з учебнимки вказівками, а з широким знанням свого предмета.
Нехай в цей день він буде не учителем, а керовником: цеб-то, нехай дає напрямок розмові, що виникає в самих, учнів.
Клубний день в школі — це день великої творочої праці учнів і не треба обмежувати її, треба дать лише їй належний напрямок.
Для педагога клубний день дає широке поле для спостережень. Висікши з них спостереження він може, потім прикласти і в своїх класних заняттях.
Спостерігши здібності й нахили учня, його інтереси й потреби — учитель скоріше може підійти до нього під час класної праці й зробити її продуктивнішою.
