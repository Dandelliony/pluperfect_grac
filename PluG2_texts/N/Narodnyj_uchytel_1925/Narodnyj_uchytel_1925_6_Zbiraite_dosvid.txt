Збірайте досвід!
Наука — узагальнений досвід. Години збіралися в дні, дні — в роки, роки — в століття й тисячоліття.
Кожен день і кожну годину людина заповнювала процесом своєї праці і, напластовуючи в діяльності маси трудящої людности роки й віки праці, збірала цей досвід, передавала його потомкам.
А ці, удосконалюючи цей досвід предків, передавали його дальшим досконалішим, раціональнішим.
Рік у рік., вік у вік людство кристалізувало в собі найбільш економічний, розумний, доцільний досвід, критично приймаючи досвід минулого.
Так воно виробило в собі здібність узагальнювати явища, знати наслідки планового чину — навіть і не виконуючи його безпосередньо.
Так повстала й розвинулася найбільша сила людського суспільства — наука, узагальнений досвід.
Як і сам беспосередній досвід, науковий досвід розвивався, раціоналізувався.
Одну наукову істину заступала друга. І те, що вдавалося безперечним учора, в одних економічних умовах, завтра, за инших продукційних відносин, вже було наївним, неправильним.
Наукова істина вчорашнього дня боронила своє право на існування проти натиску нової істини: боротьба наукова значить путь людства поряд з путями його соціальної боротьби.
Але перемагала завше та істина, що найдужче відповідала справжнім потребам людскости, істина поступова, що вела розвиток суспільства вперед, а не наза — перемагала та істина, що була найближча до життя.
Цей закон розвитку узагальненого людського досвіду ніколи не вставав так яскраво перед сучасниками, як тепер, нашого чудового часу, коли руйнується старий світ і тисячі тверджень, що здавалися безперечними, без жалю викидаються на смітник історії.
В умовах капіталізму, від його початку й до наших днів ця зміна істин могла, однак, відбуватися без особливих — рівняючи до наших - заколотів.
Соціальна боротьба довго не займала своєї принціпової основи, не займала коріння суспільства, що незмінно розвивалося на принципі визиску меншістю більшости.
Тому й сама зміна досвіду відбувалася до певної міри еволюційно, викликаючи заколоти, порівнюючи з нашими, невеликі.
Але тепер, коли падають основи ладу, коли зміняється самий принціп використання цього узагальненого віками досвіду, нам доводиться здавати до непорушного архиву історії багато наукових тверджень, силу способів чину, принціпово цілком непридатних тепер.
Революція соціальна викликає одночасно і революцію в науці. Це стосується, перш за все й головним чином, до наук соціальних, до всіх дисціплін, висновки яких мали впливати на суспільство, яко таке: багато з прежніх тверджень зараз цілком непридатні.
Це не значить, що тих чи инших технічних, часткових тверджень ми не можемо використати: непридатними являються як раз універсальні, найзагальніші основні тези.
Ось чому, впорядковуючи своє господарство, організуючи свою робітниче-селянську державу, ми, використовуючи технічний досвід віків, мусили, в основному будувати на засадах, принціпово відмінних від тих, що були чинні в умовах капіталізму.
Що ж помогло нам в цьому будівництві? Чим ми доповнювали (й тепер доповнюємо) брак цілком придатного досвіду віків? Ми користалися двома способами — радше двоєдиний способом: 1) Глибоким, невиданим раніш, напруженням наукового аналізу, безмежною силою наукової думки (Ленін) і 2) тою самою здібністю до наукового аналізу, обумовленою старанним обліком масового досвіду, що відбувається перед нами безпосередньо (знову Ленін). Марксизм — єдиний в історії метод безпомилкового соціального аналізу — дав нам змогу назначити загальні форми, в яких треба вести будування.
Зважуючи скрізь цю призму щоденний досвід нашої революції, ми навчалися того, як треба будувати.
Старанний облік досвіду крізь призму марксівського аналізу (ленінізм) от той спосіб, яким ми заміняли (заміняємо й тепер) брак історичного досвіду.
Старанно облічуючи досвід, уперто-незмінно вертаючись до сірих, на перший погляд маленьких, непомітних здобутків, ми набули можливість перемогти збройно й поліпшити господарство.
Досвід рядового робітника і селянина, досвід звичайного інженіра, досвід місцевих РНГ або губзевідділів — все це вливалося одно в одне й ішло знизу, все збираючись в своїй масі — до верху, до з’їздів, до ЦВК, до партії, до Леніна.
І відтіль ішла директива, напрямок в роботі, єдність, план — державне будівництво.
Чи ж неясно, як все це годиться і для нашого просвітнього будівництва, на цьому запізненому просвітньому фронті? Досвід кожного педагога, кожного керовника групи, яким би малим він не здавався, має текти знизу в гору.
Звіти, повідомлення, запити, доповіді, малі листи й великі твори, все це наші робітники повинні направляти до центру.
Тут ці здобутки й помилки, вдачі й невдачі підсумується, перевіриться силою марксівського аналізу, узагальниться, оформиться — і яко директивні науково провірені тези, повернеться вчительству, в підручниках, програмах, планах, вказівках.
Но відірваними від життя загальними міркуваннями, не «з голови Зевса» знаходиться правильну путь.
Наш учитель, що часто б’ється в беспорадності, як скористатися новими методами, ,повинен пам’ятати про це кожного дня.
Реєструй свій досвід, ураховуй свою роботу, подай центрові, (тут не соромся — робітник за поміччю учених вождів, сам він не був учений). Через нього, через центр, ти взнаєш, як треба робити, як можна зробити краще: вірна путь лежить через досвід рядового робітника.
Що більше буде такого рядового досвідного матеріялу, то точніше й певніше, простіше й життєвіше будуть провідні вказівки, — то лекше буде вчителеві робити свою роботу, то непереможніші будуть шляхи революції в нашому культурному будівництві.
Збірайте досвід!
