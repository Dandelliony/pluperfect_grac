Надія і дійсність.
В заключнім слові по доповіді «Чергові завдання Радвлади» на Всеукраїнському вчительському з’їзді т. Чубар («Народній Учитель», 9 січня, стор. 2) на запитання: яка платня буде вчителям цього року, — дав певну відповідь, що найменша платня, це 25 карб.
Надія є. Певна надія, котра особливо цінна нам подолянам та вчителям Чернігівщини, що до цього часу перебувають в виключно тяжких умовах.
Ось ваш кошторис затвержений губерн. бюджетною комісією на Поділлю. Завідуючий і вчитель шкіл 1-го ступня 20 карб, на місяц, при чім із місцевого бюджету 9 карбованців і субвенції 11 карб, і ось вже цілі 4 місяці, починаючи від жовтня, учительство одержує всього по 9 карб, на місяць, маючи надію на других 11 карб.
Надія певна, ми це знаємо, але надією жити не будеш; а за 9 карб, ніяк і одна людина не прохарчується, не кажучи вже про тих, що мають по 9 душ сім’ї, бо пуд кукурузяної муки коштує 1 р. 60 к. Сумне явище.
Особливо тяжко відчувається це в глухих закутках, де вчитель не має жодної змоги кредитуватись.
Є вчителі, що в 25 році буквально голодують. Це факт, і на це необхідно звернуть більше уваги.. Треба твердо пам’ятати, що поки вчитель буде голодний, поки він буде шукати засобів на прожиття, не може бути й мови про піднесення на необхідну височінь його авторитету та його праці.
Хай би 20 карбованців, але своєчасно, кожен місяць 20, не 9 (девять) карбованців.
Трудно й повірити, що вчитель Катеринославщини, Донбаса, Харківщини, Полтавщини й Одещини одержує мінімум 30 карб.
Опріч того одержує за працю по лікнепу. Там наче инші Спілка, праці т. д. Адже ж Поділля й Чернігівщина, не кажучи вже що праця провадиться там в тяжчих - умовах (бо і на господарчі витрати в инших губерніях є асигновки) одержує в два рази менше і то несвоєчасно.
За працю в лікнепі, хоч кошторисі й положено по 5 карб, на місяць, за браком коштів майже не одержується і цього.
Пора б цьому покласти край! Пора задуматися над тим, щоб провести повну централізацію всіх засобів на страви народньої освіти, з яких би джерел вони не відпускались, і росподіляти їх не на основі місцевого бюджету, а по принципах дорожнечі в тій чи иншій місцевості.
Тільки тоді можна буде жити не нацією, а завжди мати реально кусок хліба і мати змогу віддати свою працю цілком на справи народньої освіти.
