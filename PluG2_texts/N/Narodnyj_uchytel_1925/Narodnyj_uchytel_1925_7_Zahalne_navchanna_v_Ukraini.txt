Загальне навчання на Україні.
В історії освіти на Україні 30 липня 1924 року треба вважати за один з важливіших днів.
В цей день ВУЦВК оголосив декрет про загальне навчання. Ледве чи треба доводити, що цей декрет міг з’явитися лише наслідком відродження народнього господарства, зміцнення загально-економічного стану республіки, — яка ж бо розмова могла бути про загальне навчання в часи ліквідування імперіялістичної війни, голоду, бандитизму, руїни! Суть декрету зводиться до того, що протягом 1924 — 25 шкільного року переводиться підготовчу працю, а починаючи від 1925 — 26 року плавно розгортається шкільну мережу, щоб 1929 — 30 шкільного року школа охопила всю дітвору від 8 до 11 років віком; Таким чином загальне навчання, поки що, обхоплятиме лише чотири роки дитячого віку.
Шкільна мережа загального навчання будується з розрахунку — один учитель на 40 дітей (комплект), — значить, нормальна школа загального навчання — це 4-річна школа з 4 вчителями на 160 дітей.
Звичайно будуть випадки, коли в 4-х річніій школі буде 3 вчителя (120 дітей), два і по дві групи на кожного і давіть один — в невеличких, переважно хуторських селищах.
Але і в останньому випадку час навчання залишається той же таки чотирьохрічний при двох групах (1 — 2; 2 — 3; 3 — 4; 1 — 4). Радіус шкільного району, цебто місцевости, з якої діти відвідують школу, встановлено в три верстви.
Раніш зазначено було, що термін навчання встановлюється чотирьохрічний лише «поки що». Після того, як шкільна мережа першого концентру охопить усіх дітей і зміцниться, на чергу висувається питання про росширення чотирьохрічних шкіл в семирічні, а до того, ухвала РНК до дня 25 листопаду 1924 року встановляє кількість повних семирічних шкіл до шкіл першого концентру (4-х річна школа) так: одна повна семирічна школа на тридцять комплектів дітей першого концентру.
Переведення підготовчої робота на протязі 1924 — 25 ще року покладається на комісії, що організуються при НКО, губінспектурі й окрінспектурі НО. За цей час належать перевести таку роботу: скласти списки всіх існуючих шкіл з підрахунком дітей в них, а також списки сельбуд, де треба відкрити нові школи і вирахувати дитяче населення по 1935 рік; скласти план розгортання шкільної мереж: на 1925 — 30 роки і орієнтовочний план на 1930 — 35 р. і скласти фінансовий план загального навчання та шкільну мережу на 1925 — 30 р., скласти шкільні мапи.
Коли взята на увагу, що роки імперіалістичної та горожанської війни, а також роки голоду значно зменшили число народжень та збільшили число вмерлих дітей, то стане зрозумілим, що справа з підрахунком дитячого населення ускладняється до надзвичайности.
Статистичні коефіцієнти вирахування дитячих контингентів, вироблені на підставі даних нормального часу, зараз нідочого, і треба шукати для цього инших шляхів.
Допомога в цій справі вчителя безумовно потрібна. Що ж міг би зробити вчитель? Крім даних про свою школу, він зможе дати відомості про сельбуди, що входять в район школи, дати дані для вирахування емпіричного радіусу шкільного району і т. и. Щодо забезпечення школи педагогами, то вже вирахувано, що на період 1925 — 30 рік тих кадрів, що є зараз додатком тих, що випустять за цей час педагогічні Вузи та педкурси, — цілком вистачить, а на далі доведеться поширювати й мережу педкурсів.
Що особливо ускладнить справу здійснення загального навчання, так це брак шкільних помешкань.
Теперішня кубатура вистарчить й для 1929 року, бо вже відомо, що в 1929 році дітей шкільного віку (8 — 11 років) буде як раз стільки скільки й зараз вчиться в школах, о от, починаючи від 1930 р., число їх значно зростатиме, тому й доводиться вже тепер подумати про шкільне будівництво,укласти план його, зробити фінансові розрахунки й почати утворення шкільнобудівельного фонду.
Ця справа й стоїть зараз перед центральною комісією загального навчання.
