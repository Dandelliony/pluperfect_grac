Осередки „друзів дітей" та учительство.
В галузі радянського будівництва багато уваги і сил відбирає питання охорони дитинства.
Охорона дитинства єсть певного роду система в радянській державі. В цій справі держава видала певні законодавчі постанови і робить силу практичних заходів для забезпечення пролетарським дітям нормальних умов розвитку.
В цій же галузі радянського будівництва надзвичайно велику ролю відограла і відограє постійна участь робітничо-селянського суспільства.
Радянське суспільство може вже підвести підсумки своєї праці в боротьбі з наслідками голоду, імперіалістичної й горожанської війни.
І підсумки ці вражають велетенським значінням осягнень. Але проблема боротьби з безпритульністю дітей все ще жива й актуальна проблема сучасності.
Тут все ще потрібні і велика увага, і велика праця суспільства. Цій праці і мають присвятити свою діяльність осередки «друзів дітей». В цих осередках оформлюються й скупчуються громадські сили з метою стежити за виконанням відповідних законодавчих постанов радвлади, сприяти відповідним органам держави (Наркомосу, Наркомздоровля органам Комісії допомоги дітям), виявляти власну ініціативу в справі захисту дитячих прав, дитячого здоровля, боротьби з експлуатацією наймитів, патронування й шефства над дитячими установами й т. п. Осередки «друзів дітей» приймають обов'язкову участь в усіх профілактичних заходах радвлади й т. п. Отже, всі питання так званої охорони дитинства складають широке поле діяльносте цих осередків.
До цього часу осередки «друзів дітей» організувалися й існували переважно по містах.
На село ці організації ще не встигли прокласти собі широкого шляху. Але всі ті завдання, що їх ставлять перед собою осередки «друзів дітей», з’являються для села ще актуальнішими, ніж для міста.
І черговим питанням радянського будівництва є як раз просування ідеї громадської охорони дитинства заходами радянського суспільства на село, заснування широкої і міцної мережі осередків «друзів дітей» в сільських місцевостях.
Місцеві ком’ячейки, комсомол, комнезами і комітети взаємодопомоги приймають і прийматимуть саму активну участь в осередках «друзів дітей». Але, щоб ті осередки були особливо жвавими, щоб праця в них була особливо продуктивною, в них найдіяльпішу участь повинен прийняти народній учитель.
На учительстві після Всеукраїнського та Всесоюзного з’їзду лежать величезні обов’язки реалізувати постанови з’їзду, виконати завдання, що їх покладає на нього радвлада і партія.
Тов. Риков на учительському з’їзді в Москві сказав: «Жовтнева революція поставила в чергу дня організацію такого суспільства, що виключала б саму можливість визиску людини людиною, де не могло би бути темноти й несвідомости.
Але з другого боку в нашій дійсности все ще є і темрява, й несвідомість.
Особливо це торкається тих елементів дитячого населення, що відомі, як безпритульні.
Всі ті діти, що працюють в наймах, сироти й т. п. — вони все ще служать предметом визиску для куркулів.
Це не тільки загрожує дітям, але розбещує й само суспільство. Тому учительство повинно поставити перед собою, поруч з другими, завдання впертої праці і на фронті охорони дитинства, зв’язавши себе з осередками «друзів дітей». Це йому легко зробити, хоч би тому, що, —  як казала товаришка Крупська, — «населення стало з довір’ям відноситися до вчителя, особливо бідняцькі шари». Потім, сама ця робота природньо зв’язана з основною працею вчителя, вона має до нього безпосереднє відношення.
Питання охорони дитинства, юридичної допомоги, захист прав наймита й т. и., — все це складає функцію Народнього Комісаріату освіти, а низовим і єдиним щупальцем його на селі є працьовник трудшколи, робітник соцвиху.
Вся теорія соціального виховання одною з своїх підвалин має охорону дитинства.
Коли ж до цього ще додати, що осередки «друзів дітей» предметом своїх турбот завжди мають якусь дитячу установу (дитячий будинок, трудову школу й т. п.), то ухилитись від цієї праці для учительства: просто таки не можливо.
І треба, щоб учительство в порядку своєї громадської роботи прийняло на себе головний тягар заснування таких осередків, їхнього ідеологічного й юридичного кероництва.
Радянське суспільство після Всесоюзного з’їзду учителів, може довірити цю працю учительству, бо, як зазначив тов.
Зінов’єв, — учительство остаточно зв’язало свою долю з пролетарською революцією.
Партійні органи, комсомол, комнезами, радвлада на місцях охоче допоможуть учительству в цій його праці.
Найкращий пам’ятник Леніну — не допомога дітям, а утворення здорового й безжурного життя дітей.
Робітниче-селянське суспільство, організоване в осередки «друзів дітей», вкупі з учительством має прикласти всіх зусиль до будови такого пам’ятника.
Це прискорить процес утворення такого суспільства, про яке казав тов.
Риков, це скоріше приведе нас до здійснення ідеалів пролетаріяту. Поширення осередків «друзів дітей» на селі та їхнє зміцнення забезпечує успіх радянського будівництва в тій галузі, що зветься охороною дитинства.
