Закон про авторське право.
30 січня 1925 року Центральний Виконавчий Комітет і Рада Народніх Комісарів Союзу Соціалістичних Радянських Республік ухвалили постанову «Про основи авторського права» (оповіщену в «Известиях ЦИК’а СССР», № 28, 4-ІІ — 1925 року). До видання цього закону в Союзі не було норм авторського права.
Тільки в постанові Всеукраїнського Центрального Виконавчого Комітету з 26 липня 1922 року «Про основне приватне майно» згадувалося також і про авторське право, як про одне з прав громадян.
При розробці питання про авторське право, в Народнім Комісаріаті Освіти Української Соціалістичної Радянської Республіки ще 1923 року виник цілий ряд складних питань про визнання авторського права в залежності від громадянства автора, про об’єм авторського права, права перекладачів, час тривання, авторського права й т. ин. Розвязуючи ці питання потрібно було з одно боку захистити інтереси авторів, щоб в них була спонука до творчості, а з другого боку забезпечити інтереси держави.
Проект закони про авторське право розглянули законодавчі органи окремих союзних республік і їхня робота стала основою закону, що тепер ухвалили Центральний Виконавчий Комітет і Рада Народніх Комісарів Союзу Соціялістичних Радянських Республік.
Головні задачі цього закону ось які: авторське право визнається в залежності віл того, де з’явився твір, а саме: коли на території ССРР, то право визнається безумовно, коли ж твір з’явився закордоном, то авторське право визнається в межах згоди Союзу Соціалістичних Радянських Республік з відповідними державами.
Належність же автора до того, чи иншого громадянства значіння не має.
Авторське право сягає на кожний літературний твір, науки й мистецтва, які б їй були форма й спосіб цього твору або його вартість і значіння.
Авторське право поширюється й на переклади, при чім переклад чужого твору другою мовою не вважається за порушення авторського права.
Таким чином кожний твір можна перекладати на иншу мову і без дозволу автора і за перекладачем визнається авторське право на переклад.
Таке розвязання питання про переклади має велике значіння для Союзних Республік, воно полегчує кожній з Союзних Республік змогу приєднатися до літературних багацтв инших республік.
Новий закон, надаючи авторові право «всіми законними способами користуватися матеріальними вигодами» від свого авторського права, разом з тим в державних інтересах вносить деякі межі користування цим правом.
Так, автор не має права забороняти прилюдного викону випущеного в світ твору, але має право на авторський гонорар за такий викоп його твору.
Коли твір виконується в червоноармійських та робітничих клубах, а також і в інших місцях, де не береться плати від слухачів чи глядачів, то автор не має права вимагати гонорару за викон його твору.
Уряд ССРР, або тої Союзної Республіки, де цей твір вперше з’явився, може примусово викупити авторське право.
Авторське право належить авторові на протязі 25 років з того часу, як твір його з’явився.
По смерті автора, коли не минули згадані 25 років, авторське право переходить наслідникам на час, до кінця 25 років.
Закон встановляє і короткі строки авторського права для окремих груп авторів і видавців (для часописей, енциклопедичних словників, кінематографічних сценарів і кіно-лент — 40 років і т. ин.). Закон про авторське право без сумніву сприятиме культурному розвиткові Союзних Республік.
