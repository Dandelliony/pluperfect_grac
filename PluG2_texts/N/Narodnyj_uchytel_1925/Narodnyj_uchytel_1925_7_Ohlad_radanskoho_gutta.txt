Огляд радянського життя

 РАДЯНСЬКЕ БУДІВНИЦТВО НА СЕЛІ. 10-го лютого почалася перша Всеукраїн. нарада в справах радянського будівництва.
Крім доповідей т.т. Буценка, Кузнецова (Наркомфін), Одинцова (Наркомзем) та виступів в дебатах товаришів, що працюють в центральних установах, головне місце в цій нараді займають доклади сільрад і райвиконкомів.
Самий низовій осередок радвлади, до того ж часом закинутий в найглухіший закуток, мав нагоду викласти всі свої недостачі й успіхи перед представництвом найвищої нашої влади.
Нараду відкрив топ. Петровський, Голова ВУДВК'у, що своєю вступною промовою зазначив головні завдання радбудівнитва на селі й схарактеризував сучасний стан його.
Далі яскравою смугою пройшли малюнки сільського життя зо всеї УСРР, бо на нараді було по кілька сел з кожної губернії.
Село значно виросло політично за 2 — З останніх роки. Комнезам на селі має великий вплив і фактично керує роботою сільських установ, але треба констатувати деяку консервативність у сільських робітників.
Доба «військового комунізму» ще досить часто затрималася в сільрадах та, райвихах і тому сваволя на селі панує частенько.
Праця сільського робітника дуже низько оплачується; він переобтяжений роботою і не має досить ні досвіду, ні керовництва з боку вищої організації.
Наблизити владу до населення, очевидячки, можна тільки зменшивши кількість отих щаблів адміністративних від робітника й селянина до центральної установи.
Тако зменшення дає ще крім того чималу економію коштів і дозволить краще оплачувати той штат, що залишиться.
Вже адміністративно-тариторіяльний росподіл, переведений за період від 1922 року по 1 січня цього року, дав значні осягнення в цім відношенню: замісць 12 губерній ми маємо тепер лише 9 (зменшено до 25%), замісць 102 повітів — 49 округ, крім Автон.
Молд. СРР (вкорочено до 62%), замісць 1985 волостей — 706 районів (вкорочено до 73%), замісць 15696 сільрад утворено 9307 сільрад (вкорочено о 40,8 % всеї мережі сільрад). Це скоротило радапарат майже вдвоє.
На черзі стоїть повне скасування губерній. Це питання буде обмірковувати IV сесія ВУЦВК, що почалася 15 лютого.
Тоді у нас залишиться трьохступнева система адміністративного управління: район — округа — центр.
Звільниться чимало досвідчених робітників з губапаратів, значно зменшаться витрати, одною інстанцією від села до центра стане менше, її коштом можна буде поширити низовий апарат і краще оплатити працю його робітників.
Нарада, що оце відбулася, перевірила, доцільність такої реформи. Союзна Рада Нар.
Ком. вже затвердила середні місячні ставки зарплати, в залежності від тарифної смуги, до якої належить дана місцевість, для низового радапарату в такому розмірі: для голів районів від 38 карб. (V пояс) до 54 карб., (І пояс), для секретарів районів від 29 до 42 карб., культосвітнім робітникам району від 25 карб, до 36 карб, і т. д, («Вісті», 35 ч.); для України ці ставки підвищуються до 50%. Відносини з учительством на селі значно покращали, на школи звертається все більше уваги, хоча мережа шкіл у великій мірі но задовольняє потреби ні відносно дітей, ні для лікнепу.
На це вказали майже всі представники сільрад. Добре поширюється справа колективізації, але бракує агрономічної допомоги.
Агрономії, крім того, ще слабо пристають до громадської праці. Медична допомога селу мабудь найслабша.
На це доведеться звернути пильну увагу. Такі наші хиби, але маємо і чимало втішного: безумовний ріст і розвиток кооперації, загальний підйом інтересу з боку селянства до землевлаштування, успішна боротьба з куркулями.
В сільрадах маємо збільшення членів КНС від 49 до 55%, комуністів від 7 до 9%. Жінок збільшилося в сільрадах в 214 рази проти минулого року; так само збільшилося і ЛКСМУ.
Починаємо ремонтувати пости, шляхи, хати-читальні, школи. Все сільське господарство повільно, але твердо відновлюється.
КУЛЬТУРНО-ОСВІТНІ СПРАВИ. Українізація всіх наших установ робить досить значний поступ, але сильну перешкоду робить відсутність термінології.
Академічний словник мови, загальний, вже почав виходити з друку а 1-ий том його продається, але він не може задовольнити мови фахової.
Отже Укр. Академія Наук взялася за виготовлення невеликих термінологічних словників ріжіних фахів науки, техніки й урядування.
Це задовольнить пекучу потребу, а особливо вимоги школи. Службовці рад установ теж матимуть нарешті, знаряддя без якого вони рушити далі в справі українізації не можуть.
А місцеві органи щиро беруться за перевірку вивчення української мова радробітниками.
В Київі, наприклад, за січень перевірено 12 установ, а за ввесь чає своєї праці — 26 установ з 4000 службовців.
Звільнено за незнання мови 120 чоловік. Нових співробітників приймають тільки після іспиту.
Райвиконкоми Київщини українізовані на 100%. Крім українізації, що само по собі вже значним засобом для наближення до широких мас селянства, шукаються й инші засоби.
От Одещина вирядила фургона з лекторами, бібліотекою, маленькою виставкою антирелігійної пропаганди.
На фургоні був і телескоп. Фургон-виставка об’їхав десятки самих глухих сел Одещиші й викликав велику увагу та зацікавлення селянства.
Про сили ще приїзжати. Губполітосвіта має намір поширити справу й пустити кілька фургонів.
Зрозуміло, що підвищення енергії культробтників багато залежить від того матеріального забезпечення, що вони матимуть.
Ми вже писали про платню учителям, а тепер Наркомпраці ССРР розробив проекти інструкції про пенсії учительству.
Право на пенсію надається всім сільським та міським учителям шкіл 1-го ступіня (4 ох діток) за вислугу 25 літ.
Сюди рахуються й керовники читалень дитячих будинків і бібліотекарі. Пенсія видається незалежно від працездатності та їх матеріального стану.
Коли пенсіонер залишається на роботі то одержує лише 50% пенсії. Розмір пенсії пропонується в сумі 240 карб, на рік.
Кидається за місяць уперед. Ця інструкція вже закінчена й подана па затвердження в належні органи.
НАШІ З’ЇЗДИ. На початку лютого (2 до 5) відбулася перша всеукр. нарада редакторів губ. та округ. газет.
Завдання преси величезне: вона повинна звязати радвладу з самими широкими масами і відбивати настрій, вимоги, працю тих мас для своєчасної реалізації їхніх побажань в радбудівництві.
Преса встановлює звязок робітництва й селянства з комуністичною партією.
Газети наші повинні мати свої ниточки до самої глибини життя трудящих — це робкори та сількори.
Українізація нашої преси хоча й посунулася значно, але ще не відповідає вповні дійсній потребі.
На обслуговування села треба звернути ще більшу увагу. Майже одночасно відбувся з’їзд наукових робітників.
Ця секція «Робітос» зібралася вперше. Намічено цілу низку заходів для поліпшення матеріального стану наших вчених і обрано бюро секції при Центр.
Правлінні спілки. Перелом у відношенню до Рад. влади так само може вважатись закінченим і у вчених, як це вже сталося у вчительства.
Всі щиро працюють на користь робітничо-селянських мас за вказівками компартії.
Ці з’їзди завершили огляд наших культурно-освітніх сил, що почався з великого з’їзду народнього вчительства.
Крізь всі постанови червоною ниткою пройшло тверде рішення: працювати в напрямку, що вказав незабутній вчитель пролетаріату — В. І. Ленін.
В цьому запорука наших перемог. Далі відбулися: нарада по радбудівництву на селі, про що ми вже казали, пленум Центр.
Комісії незаможників і почалася IV сесія ВУЦВК, яка наче б то закінчує з’їзди всеукраїнського значіння й законодавчим порядком затверджує той багатий матеріал, що його зібрали, обміркували й оцінили тисячі представників з місць на своїх нарадах.
У всіх питаннях на першому місці стояла увага до села. Енергія, трудящих скупчена на якусь важливу задачу повинна в найближчому часі дати свої позитивні наслідки.
