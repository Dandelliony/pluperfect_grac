Про Тарасову могилу та про Марію Семенівну.
(Оповідання). Ви думаєте, що сни-так то брехня й ніколи не справджуються? А от же ні, скажу я вам, помиляєтеся ви. Справджуються сни, та ще і як! Марія Семенівна... страх, як любила з глини ліпити. Шевченка ще любила. «Батька нашого Тараса», «співця народу знедоленого, жіноцтва зганбленого, занапащеного»... — Таким вона знала його від давна з промов гарячих, «патріотичних», що у Карпича на «роковинах Тарасових» лунали. Збиралися туди вся «інтелігенція вкраїнська», «громадяне» перебійчанські та смашнянські: кілька вчителів, душ п’ятеро хуторян заможних та «батюшка» з двома доньками на відданні. Заповіт співали. Сумно бувало. Минувшину згадували. Про козаччину розмовляли, про гетьманщину... Про «батька Тараса» І щороку Марія Семенівиа щось на роковини з глини ліпила. Піде в яр, з там глина така, що-тільки, гей!, накопає повну торбу й про все на світі забуде. Сидить та ліпить собі. То бюст його, то всього, і в шапці, й без шапки, «Катерину», кобзаря, а найбільше любила могилу Кобзареву ліпити. Висока могила, і хрест білий на Дніпро позирає. Аж займуться бувало вчителька, як дивиться на того хреста, руки, як на молитву складе. А в школі дітям пояснює: «То, діти мої, святий хрест, Великий хрест. Поки ми батька Тараса шануватимемо, поти й хрест стоятиме. Ніхто не посміє його зруйнувати». Спить раз ото Марія Семенівна, аж дивиться, заходить хтось такий до хати. Не то Шевченко, не то дядько якийсь в сірячині полатаній. Та й пішов по хаті ходити, роздивляється — і, до якої не підійде могили, з глини ліпленої, зараз хреста геть! ана місце його колону високу ставить, а з тієї колони очі Тарасові дивляться, посміхаються радісно. Почім підійшов до найбільшої могили, до тієї, що для школи вчителька тільки що зробила. І руку вже простиг, — та як не закричать Марія Семенівна, як не схопиться!. Дивиться, аж усе цілісіньке стоїть. Посміхнулася тоді, але спати вже не змогла: турботно якось їй. Вранці до хати-читальні побігла (свято якесь в той день було) газетка там лежить. Глянула Марія Семенівиа й заніміла: «Що ж не таке?». А в газеті чорненькими літерами мережало, що вже хреста на могилі зняли і натомісць пам’ятника — колону поставили... От бачите, справдилось значить. Сумувала та побивалась за хрестом вчителька тяжко. Зненавиділа «варварів-большевиків». У хату-читальню перестала ходити; «Не хочу більшовиків навчати». Та на тому не кінець. Рік минув і приснився Марії Семенівні ще один сон. Приходить ніби до неї Катерина, що Шевченко про неї написав, та й каже: «Марусю, виліпи могилу, щоб з пам'ятником тим була, що зараз на ній стоїть». Образилась Марія Семенівиа, погордливо відповіла: «Ніколи того не буде. Я не більшовичка». А Катерина засміялась якось тихенько та й каже:
«Ти й сама, Марусю, не знаєш, ще ти большевичка. От побачиш». Та й зникла. А влітку перепідготовка була. Поїхала до міста й Марія Семенівна. Понад два тижні там пробула, і що з нею там сталося, невідомо. Повернулась тільки жвава, як горобчик молодий. Хоч і «не комсомолка, їй бо вже 35 стукнуло, а хустинку червону на голову нап’яла й не скидає ніде. Перш за все хатинку свою оглянула та зараз позламувала всі хрести з Тарасових могил, у куток покидала: «Хай не гнітять нас більше!». Не пізнавали селяни Марії Семенівни. То було хату-читальню десятою дорогою обходить, а тепер так заходилася, що через два місяця й не пізнати було села: хата-читальня гудить, лікнеп шумить, клуб просвіщає, драмгурток виставляє. А Марія Семенівна... лекції про комуністичну партію читає. Дивувалися селяне, а справа була проста. На перепідготовці: Марія Семенівиа вперше зрозуміла й побачила що не варвари большовики, що не руйнують, а будують вони. Жадно прислухалася до кожного слова на лекціях політрамоти та вкраїнознавства. Все ясніше й ясніше ставало, що тільки так мусило бути, як зараз є. Ніби від сну прокинулась, зрозуміла, що большевиком був і Шевченко, коли співав про люд трудовий, про жінку знедолену. Якимсь символом здавалось, що 8 й 9 лютого — день жінки й день Шевченка — поруч стоять. Відчула несподівано для себе, що й вона большевичка, і не може бути вишок», бо нема у неї нічого, крі-м праці. А в минулому — голод, холод, поневіряння, образи від начальства. І далеко десь в тумані батько-робіник… Попала швидко Марія Семенівна в жінорганізатори. І в лютому два свята зразу готувала. І востаннє Шевченківську могилу виліпила. Велику, без хреста, а з колоною високо — пам'ятником. Іще вирішила. Сіла за стіл, писати почала: «До комуністичної партії. Прошу прийняти, мене...». Перебили їй писання. Карпич прийшов. Смутний, смутний. «На вас надія, Маріє Семенівно! Щось забуваємо ми святкувати батькові роковини. ГЇозавтрьому зберемось, посумуємо, заповіт заспіваємо. А ваш обов’язок святий — могилу виліпити. Настоящу, так, як раніш вона була, поки більшовики не насміялись з неї – з хрестом». І сивою борідкою хитнув сумно Карпич. А Марія Семенівна тільки головою тріпонула , та посміхнулася якось чудно: «Не буде діла Карпичу. Не прийду я до вас сумувати, бо тепер Шевченка люблю по червоному». І рукою повела. Глянув Карпич: з глини сірої немов би й могила Тарасова,..так хреста немає, тільки колона з ..головою Тараса, а під нею серп і молот з п’ятикутною зіркою.. Все зрозумів Карпич. Мовчки вийшов з хати, в голові тільки пробігло: «Ще одна людина пропала». А Марія Семенівна заяву до партії подала. Жде відповідь.
