Школа та батьки.
У шкільному житті дуже гостро зростає нині одне власне питання — це що взаємини між батьками учнів і школою. Коли Радянська влада почала будувати нову школу, вона стрінулася зі старим: закамянілим суспільством і їй доводилося проводити боротьбу з ним. Минуло після цього вже 7 років, цілий ряд перепідготовок та політперевірок, підвищив свідомість маси і в значній мірі перебудував колишнє громадянство. Тепер бажання батьків наблизитися до школи є наслідком змагання допомогти школі, доставити її так, щоб вона готувала людей, потрібних новому ладу. Тому школа починає прислухатися до голосу батьків, але бувають випадки коли не завжди можна рахуватися з ними. У всякім разі вже є спроба притягати батьків до співробітництва і тим полегшувати школі задачу виховання нового покоління. Не треба забувати й того, що не рахуватися з родиною учня, школа не може: між нею й родиною міцний звязок. Коли стара родина тільки гальмувала працю школи, збудованої па нових підвалинах, то новий побут родини повинен доцільно підтримувати школу. Дитина приходить до школи, глибоко просякнута впливом родини; і ось тут роспочинається боротьба між впливом школи й родини, коли вони суперечать одне одному. Найкращим осягненням школи може бути те, коли вона, хоч до деякої міри, допоможе зменшити вплив родини, але цілком знищити його — хто-й-зна чи вдасться. Спільна праця школи й родини відаграє величезну ролю. Як же можна перевести на ділі що спільну працю? Необхідно, щоб школа взяла на себе ще одну задачу — переведення нових педагогічних і принціпів в саму гущавину родини і домашнього побуту. Для цього школа повинна залучати до себе батьків, для цього вчителі повинні підійти до них, зговоритися з ними і зуміти впливати через дітей на їхніх батьків. Годі й казати, що тут учитель з педадогічного боку повинен стояти на певній висоті педагогічного зання й уміння впливати. Але важко тільки почати. Далі справа піде

сама собою. Єдність з батьками допоможе вчителеві у вихованні дітей: знаючи родинні обставини й умови, в яких перебуває та зростає дитина й складається її характер, — вчитель спроможеться щільно підійти до дитини і з коренем вирвати поганий вплив. Ми не будемо говорити тут про инших дітей, яких важко виховувати, і коли згода між вчителем та батьками особливо важна і навіть в звичайних випадках ця спільна робота полегшить справу виховання молодого покоління в дусі нової суспільності! Тепер таку спільну роботу намічено в одній Харківський школі (ч. 2) і вона йтиме в групових нарадах батьків з учителями. На загальних зборах батьків цієї школи намічено цілий ряд питань, що вимагають спільного розгляду вчителів з батьками. Наприклад, участь дітей в громадській роботі. Переведення цілого ряду громадських кампаній серед дітей, як напр. допомогу селу, збор на Ленінградських дітей, що потерпіли від повіни і т. инш. Все це викликало в батьків обговорення питання, як краще переводити ці кампанії серед дітей. Вказували й на те, на що в загально шкільному маштабі не пригодилося звертати уваги напр., на ріжницю дітей з боку матеріального і на те, як вони, діти, відчувають це при ріжних групових вкладках. Вказувалося й на те що деяких дітей треба перевіряти, на що вони витрачають ті гроші, які дають їм батьки. Все це наводить на думку, що грошова участь дітей у громадських кампаніях ледве чи доцільна взагалі, і в суті, мабуть є пережитком старого побуту. Таким чином об’єднана робота родини і школи освітила б чимало куточків шкільного життя, що освітлені ще тільки з одного боку і не дають змоги розглянути як слід те чи инше явище в його педагогічнім значенні. Можна побажати успіху школі, що роспочала об єднану працю з родиною і до цього можна додати, що поки існує родина така як тепер, доти треба школі спільно з родиною впливати на неї, бо инакше праця в школі часто зводиться на переливання з пустого в порожнє чи до праї Данаїл. 
