Куточки Леніна на селі.
Куточки Леніна у нас уже досить поширені. Але необхідно вжити заходів, щоб їх було ще більше, щоб вони були в кожному клубі, в кожному сельбудові, в кожній хаті-читальні.
Ленінський куточок є одна з найліпших і найприступніших форм пропаганди ленінізму.
Який же характер повинен мати Ленінський куточок? Куточок повинен бути місцем, де зібрано ріжні матеріяли: фотографії, гасла, діаграми, книжки й инш., що по-перше зазнайомлюють з життям та працею Леніна, а по-друге характеризують його погляди, його учення — ленінізм." Весь матеріал треба розташувати в такий спосіб, щоб його можна було зразу побачити та як -найлекше засвоїти.
Для цього його слід почасти розвісити на стінці, по части розложити по столах чи полицях, а головне розподілити по певних відділах.
Один з цих відділів, звичайно найбільший, складається із матеріалів, що стосуються до життя й діяльности Леніна.
В цьому ж відділі буде освітлено і ріжні періоди російсько- українського і, почасти, західно-європейського революційного руху, бо вивчити життя Володимира Ілліча, не торкаючись історії революційного руху, неможливо: його життя й інтереси зливалися з інтересами всіх революційних робітників і селян.
Як що цей відділ має багато матеріалу, його можна розбити на підвідділи, що лехко намітити, грунтуючися на ріжних епохах революційного руху.
Всі инші відділи мають на меті характеризувати погляди Леніна на окремі галузі радянського будівництва: сільське господарство, промисловість, кооперацію, народню освіту й инш.
Трудно, звичайно, намітити наперед ці відділи для всіх взагалі куточків, але треба улаштувати їх так, щоби вони обхоплювали всі основні питання нашого життя.
Хто ж повинен улаштувати ленінські куточки? Звичайно, величезна роля належить в цій роботі керовнякові сельбудинку, хати-читальні, або учителеві, як що куточок улаштовують в школі.
Але треба вжити всіх заходів, щоби куточок утворювали не керовники шкільної чи політосвітньої праці, а ті, для кого його призначено.
В школі роботу по утворенню куточка треба з’єднати із загальною шкільною роботою по політвихованню.
Найактивніша роля в цьому, природньо, належить молодим ленінцям. В сельбуді до цієї роботи, в першу чергу, необхідно притягти гурток політграмоти.
Матеріял, що подає гурток, повинен, по змозі, бути для всіх зрозумілим і приступним, бо ленінський куточок на селі необхідно утворювати не для окремих «спеціалістів», але для широких кол селянства.
Тому всі окремі фотографії, таблиці, діаграми, повинні бути наочними, конкретними й образними.
Треба уникати символістичних чи стилізованих малюнків і фотографій і притягати як більше простих, але добре виконаних, реалістичних ілюстрацій.
Гасла треба вибірати короткі, ясні та звичайні, що характеризують зміст ленінізму.
Складаючи кожен відділ в ленінському куточку, необхідно його організаторам добре засвоїти погляд Леніна на певне питання і весь матеріал підбірати так, щоби він виявляв основний його зміст.
В кожному відділі мусить бути одна основна ідея й весь матеріал мусить її ілюстровати.
Матеріалу випадкового, що не зв’язаний з основною ідею, по можливості не мусить бути.
Инакше не буде єдности, витриманости ділового замислу куточка. В Ленінський куточок, в усі його відділи слід притягати по можливості більше місцевого матеріалу, з життя данного села, округи, найближчого міста.
Це зробить ідеї ленінізма не абстрактними ідеями, а придасть їм плоть і кров, зв’яже з найголовнішими інтересами населення.
Так, наприклад, у відділі кооперації слід не тілько навести думку Леніна про кооперацію, але й дати фотографії, діаграми місцевих кооперативів, освітлити місцеву приватню торговлю і т. инш.
В більшості, при організуванні ленінських куточків, нам перешкоджає відсутність коштів і матеріалів тобто, хиба, що взагалі перешкоджає в усій нашій культурній роботі.
Але ці перешкоди вбільшости можна перемогти. Велику кількість матеріалів можна зібрати майже без ніяких витрат.
Поряд зі спеціальними художніми ленінськими плакатами, що видані нашими видавництвами, можна комбінувати, складати й саморобні плакати, використовуючи для цього малюнки й фотографії з старих журналів і газет, які завжди, звичайно, є в любому сельбудові, школі, або в окремих робітників.
Наліплюючи ці фотографії на великі аркуші синього або сірого паперу, покрасивши простими орнаментами і подавши підписи й написи можна виготувати гарні плакати.
Напис гасел (лозунгів) також має нескладну техніку, їх можна зробити майже без ніяких коштів, в будь-яких обставинах.
Для всеї цеї роботи необхідно тілько досить мати ініціативи й палкого бажания пропагувати й поширювати світ ленінського вчення серед селян.
Ще одне досить важливе зауваження. Ленінський куточок має бути не просто виставкою, а місцем, де-б вивчався ленінізм, де-б формувалися й гартувалися нові бойці за комунізм.
Для цього слід біля ленінського куточка розвинути систематичну роботу в справі вивчення ленінізму.
Треба при кутках улаштувати доклади, бесіди, лекції і т. инш. Ми вже говорили за необхідність притягнути учнів у школі і гуртків у сельбуді до організування ленінських куточків.
Але після того, як куточок організовано треба щоби він лишився для них місцем і центром, що навколо нього буде продовжуватися їхня дальша робота вивчення ленінізму.
Народній учитель, що пішов сам за Леніним повинен вжити всіх заходів, аби поширяти його вчення і серед тих для кого він тепер працює, серед робітників і селян.
Абя досягти цеї мети він має як у своїй шкільній роботі, так і в політико-освітній використати ленінські куточки.
