Радянське життя

Єднання націй в СРСР 3-го березня в Тифлісі урочисто почалася 3-тя сесія Союзного ЦВК-ту. Перед тим члени сесії оглядали деякі заводи, побували в околишніх селах, прийняли участь на урочистих засіданнях Азербенжанського ЦВК-ту в Баку та Тифліської міської ради.
Т.т. Калінін, Риков, Чічерін, Петровський та инші виступали скрізь з доповідями та привітаннями перед робітництвом і селянством Кавказу.
Їх зустрічали оваціями. Це було дійсне об’єднання всіх численних національностів держави, що охоплює 130 міл. населення.
За царату всі народи б. Росії збивалися разом лише насильством, казав т. Калінін починаючи працю сесії, величезна просторінь, що дорівнюється 1/6 частині земної кулі, за царату була мов би скована ланцюгами, щоб не роспастись.
Ми ж в основу нашого існування поклали самовизначення національностей.
Тому міняються і методи керування країною. Перш усього було необхідно зрівняти в правах усі народи, що населяють територію нашого Союзу.
Але коли в Радянськім Союзі стало питання про здійснення повної рівности всіх, націй, то необхідною умовою цього повинно бути ясно зрозуміння завдань Союзу так в центрі як і на місцях.
Це є одною з головних причин скликання сесії в Тифлісі. Сесія заслухала доповіді: уряду ССРР (докладав т. Риков і Чічерін), уряду ЗСФРР (т. Арахелашвілі), про бюджет Союзу (докладали т.т. Брюханів та Куйбишов) і про єдиний сільсько-господарський податок (т. Брюханів). Загальні висновки ті, що Радянській Союз (безумовно міцніє у всіх відношеннях.
Буржуазні держави одна по одній приходять до переконання, що дальше вони не можуть полагодити свої інтереси, як що не встановлять нормальних взаємовідносин з нами.
Третя сесія з глибоким задоволенням встановлює, що., не дивлячись на систематичну брехню гнобителів, пригнічені цілого світу починають розуміти справжні підстави внутрішньої та міжнародньої політики нашого Союзу, яка вимагає визнання за кожною нацією права на повне національне самовизначення.
Ми бачимо, що вплив наш на народи Сходу все більше зростає, і це найкращий доказ доцільности нашої політики в національнім питанні.
У внутрішніх справах найважніше є те, що урядові вдалося своєчасними заходами цілком ліквідувати наслідки неврожаю і запобігти скорочення засівів у неврожайних радонах.
Сесія ухвалила постанову про утворення резервних фондів на пересів озимини у тих місцевостях, де це буде необхідно; затверджено заходи для дальшого поліпшення сільського господарства, а саме: боротьбу з засміченостю насіння, поширення посухотрівалого та поліпшеного насіння, перехід на багатопілля, заведення нових культур, постачання удосконалених знарядь, машин та тракторів для сільського господарства, і т. п. Важка і легка індустрійна промисловість за останній рік зробила надзвичайний крок наперед у своїм розвитку, хоча ще і не може вповні задовольнити потреб внутрішнього ринку.
Але, безперечно, у ближчі роки ми наблизимося до того, що транспорт і промисловість стануть зовсім бездефіцітні.
Тепер наша, промисловість повинна звернути всю увагу на відновлення основного свого капіталу таким чином, щоб він став технічною підвалиною для соціалістичного будівництва.
Тут набуває найбільшого значіння скоре закінчення будови могутніх центральних електростанцій.
Крім постанов про наші фінанси та про всебічну допомогу кооперації, селянському кредитові, сесія звернула увагу на конечну потребу опертися у всій праці уряду на активних позапартійних робітників і селян, щоб збільшити найтісніший звязок з широкими масами трудящих.
Вся праця 3-ої сесії провадиться з надзвичайним піднесенням. Заводи, села, представники Каспійського флоту і багато инших організацій вітають представників Союзної влади і уважно стежать за їх працею на користь трудового населення. 2. Культурні досягнення в Грузії.
Панування царату тяжко відбивалося на так званих «инородцах» Кавказу.
Тому і на початку революції значна частина інтелігенції Грузії боялася, що приєднання до Союзу, де перед вели росіяне, спричиниться до занепаду національної культури.
Друга частина інтелігентів політіканствувала і пішла за меншовиками та білогвардійцями.
Вони зустріли Радянську владу багнетами. Тепер ми бачимо рішучий перелом у настрої всіх верств інтелігенції.
Краще всього про культурні успіхи Радянської влади свідчать такі цифри: Було шкільних установ, учнів,вчителів за царя 1404; 94.000; 4.261 ;при меншовиках 1163; 156.500; 5.681 при Рад.
Владі 1865; 229.899; 8.860. Крім того є: 46 дитячих хат, 21 дит. садків, 32 хати-читальні, 517 пунктів лікнепу, 53 народнії дома, 136 народніх клубів, 157 бібліотек, кілька шкіл фабричнозаводського учеництва і сільської молоді та робітничі факультети для грузинських, руських і вірменських робітників.
На освіту Грузія витрачає 55% свого бюджету. Це одно вже свідчить про великі досягнення, про ЯКІ навіть не сміли мріяти соціял-націоналісти і патріоти меншовики. 3. Господарчі справи.
Поруч зі зростом культурного рівня, що помічається не тільки в Грузії, а скрізь по цілому Союзові, можемо відзначити також і досягнення в ріжних галузях народнього господарства.
Найвища Рада Нар. Госп. України підвела підсумки збільшенню продукційности праці за перший квартал цього бюджетного року.
По всій промисловості України середня валова продукція на робітника за день, оцінюючи її на довійськові карбованці, зміняється таким чином: в вересні — 4 крб. 50 код., в жовтні — 4 крб. 65 коп., в листопаді — 5 крб. 19 коп., а в грудні вже 5 крб. 57 коп.
Правда, цей зріст продукційности праці сильно мінливий по ріжних трестах, але вже в він скрізь збільшується.
Заробітня платня поки ще залишилась без підвищення і збільшення її повинно бути головним завданням НРНГ на наступний час.
В той же час все більше уваги звертається на поліпшення умов праці і на обладнування промисловості більш удосконаленими машинами.
Багато різних винаходів роблять наші робітники: на заводі ім. Петровського в Катеринославі вже до 50 ріжних удосконалень, машин та приладів винайдено робітниками і широко використано заводом.
Теж помічається і на других заводах. Революція розбудила творчі сили робітництва і дала змогу окремим винахідникам прикласти свої знання до загального поліпшення продукційности.
Росте будова електростанцій. Особливо селянство починає зацікавлюватись цією справою.
От в Чугуївському районі, на Харківщині, заклалося пайове товариство «Червоне Поле», яке починає будову гідро-електростанції на р. Північному Дощеві.
Станція повинна дати енергію на 6.000 з лишком селянських дворів. В цьому районі будується новий млин, що теж матиме електрику від цієї станції.
Обійдеться вся будова 200 тисяч карб. В ній приймають участь ВУЦВК, т-во «Електрика», Харківський Губвиконком та сільські товариства.
А в Первомайському теж затверджено проекти будови сильної станції на річці Буг на 1.000 кінських сил.
Є надія закінчити будову до листопада ще цього року. Обраховано на це 300 тисяч карб, але всі околишні села матимуть електричну енергію для свого господарства.
Електрифікація з’являється могутнім чинником для заведення колективних. господарств.
Це виразно зазначила всесоюзна нарада сільсько-господарських колективів в Москві.
Ця нарада зібрала представників дійсно «нового племени», як влучно назвав їх співробітник газети «Правда». З’їхалися люде, що тихо, малопомітно, але вперто і якось радісно роблять великої ваги справу.
Коли в Тифлісі урочисто зазначаються наші досягнення і встановлюються нові шляхи для дальшої роботи на пишному з’їзді сесії, то тут радяться, що робити і обмінюються своїм досвідом самі безпосередні виконавці відновлення нашого сільського господарства.
Нараду тепло вітали т.т. Бухарін та Крупська. Після тяжких зусиль всі артілі, комуни, сільсько-господарчі виробничі кооперативи мають певні досягнення і сміливо дивляться у майбутнє.
Треба всім радянським організаціям зробити як найбільшу допомогу цьому дійсно новому племені людства.
Воно допоможе Радвладі зрушити на нові шляхи всю нашу селянську масу,. 4. Шевченкові дні.
На нащих очах здійснюються мрії Великого Батрака-невільника Тараса Шевченка.
Поснувалися закуті в кайдани і самотужки будують нове радісне життя. І єднання націй на тому Кавказі, що його катування царськими посіпаками так тяжко вразило поета, і освіта народніх мас над чим працював і Шевченко; складаючи свої букварі, і електрофікація села, про що він навіть і мріяти не міг в темні часи кріпацької неволі — хиба все це не найкращий пам’ятник співцеві волі... Але вдячні нащадки геніального селянського сина згадують його ще спеціяльними заходами.
Раднарком визнав необхідним заснувати в Харкові будинок ім. Т. Шевченка, на який буде покладено, завдання об’єднати революційно-суспільні та наукові сили для вивчення творчості та життя поета.
Наркомосвіті доручеро скласти план організації цього будинка. На його могилі в Канові буде відкрито зразкову хату-читальню Всеукр.
Академія Наук влаштовує 12-ІІІ урочисте засідання, присвячене пам’яті поета революціонера, а в центральній бібліотеці в Київі відчинено велику виставку творів Т. Г. Шевченка.
Скрізь по селах, в клубах та в школах селянство і робітники становлять доповіді і інсценіровки його творів.
В хатах-читальнях влаштовують червоні куточки Шевченка. Тільки тепер, за Радянської влади, є змога виявити дійсну постать того, хто в темні часи реакції бачив світлу будучину трудящих і голосно кликав зі зброєю в руках скидати кайдани.
