Переобтяженість юних ленінців.
З кожним днем вступ дітей в організацію Юний Ленінець все збільшується, і праці з організації стає повніша та інтенсивніша.
Такий зріст громадянського почуття в дітей може радувати кожного педагога, але треба звернути увагу, на один небезпечний симптом в цім наступі, а саме — на переобтяженість юних ленінців.
Не треба забувати, що майже всі члени «Ю. Л.» одночасно є й учнями школи, де йде і своя праця.
Таким чином, учень, коли він є член організації «Ю. Л.», повинен розподіляти свою працю між двома цими організаціями: шкільною й ленінською.
Цей росподіл часто буває дітям не під силу, тим більше, що між школою й організацією «Ю. Л.» в росподілі праці нема «погодження». Нарешті виходить, що підліток 12 — 13 років і занятий від 9 годин ранку й до 12 год. ночі: від 9 до 1 год. в школі, після 1 години підготовка звенової роботи й т. и.,а від 0 год. вечора він працює в клубі «Ю. Л.» або ж в своїй шкільній організації «Ю. Л.». Наслідки перевтоми є. Нещодавно в центральнім клубі «Ю. Л.», кажуть, було 6 випадків непритомності.
Нервові хороби, виснаження, звичайні серед дітей. Треба якось регулювати працю.
Захоплення дітей зрозуміло, але ми дорослі люде й педагоги повинні берегти наше майбутнє, нашу надію — певні сили комунізму.
Ми повинні допомогти дітям росподілити їхню працю так, щоб вона не надривала молодих сил.
Треба, щоб Комсомол, керманич «Ю. Л.» ввійшов в згоду з педагогами відносно росподілу часу так щоб праця дітей в організації «Ю. Л.» зливалася принаймні почасти з шкільною працею.
Без погодження буде постійна переобтяженість, бо, не беручи до уваги всієї праці, кожний ставить від себе дітям завдання не рахуючись иншою роботою.
Зараз іде в школі інтенсивна праця по комплексам, і в звязку з перереформуванням школи педагоги теж часто захоплюються працею в бік переобтяження учня, щоб викликати дітей на творчу працю.
Все не треба взяти під увагу й урегулювати. Перед нами занадто боляче питання: здоровля молодого покоління.
Витрачаючи його, ми в корені вб’ємо всі свої осягнення: наша праця й боротьба зведуться ні на що. Здоровля дітей, це ті підвалини, від яких залежить міць нашої будови.
Будемо берегти його.
