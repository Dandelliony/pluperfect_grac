Господарча криза в Польщі.
Сучасна Польща, яка вийшла зі світової війни з надто зруйнованим сільським господарством і напівзруйнованою промисловістю, переживає кризу майже від дня свого заснування.
Лише за добу інфляції, цеб-то переповнення країни паперовими, нічим незабезпеченими грішми «марками» через малу заробітну плату й невеликі податки деякі галузі польської промисловості, як наприклад, текстильна, мали змогу вивозить свої вироби за кордон, головним чином до балканських країн (Румунії, Болгарії й Юго-Славії). В 1924 році Польща перейшла до твердої валюти («злотий»). Наслідком грошової реформи в Польщі спостерігається значний зріст дорожнечі.
Неврожай цього року (жнива дали о 40% менше ніж минулого року) тягне за собою надалі збільшення дорожнечі.
Ціни на хліб і продовольчі продукти значно підвищились і становлять під загрозу голоду пролетаріату і частину дрібної буржуазії.
Більша дорожнеча викликає, в свою чергу, боротьбу за збільшення заробітної платні, що приводить до грізних соціальних конфліктів — страйків і локаутів (страйк з боку підприємців). Часткове оздоровлення польських фінансів купувалося коштами збільшеного податкового нажиму на промисловість і торговлю.
Тим часом як великі виробничі витрати в промисловості, наслідком збільшення дорожнечі, а відціля і заробітньої плати позбавили польську промисловість, що працювала на вивіз, можливосте працювати на закордонних ринках, через конкуренцію з боку дешевших виробів наших країн (головним чином, Чехословаччини). За відсутністю закордонних ривків збуту і малих розмір внутрішнього ринку — Польська промисловість увійшла в смугу затяжної кризи.
В найтяжчому стані перебувають головні галузі польської промисловосте — металургійна й текстильна промисловість.
Тяжке становище металургійної промисловосте польської частини Горішнього ІШезку збільшується труднощами здобуття з закордону сировини — залізної руди.
До світової війни кожна третина потрібної Горішньому Шлезку кількосте залізної руди одержувалась з нашого залізнорудного Криворіжжя . Лодзь та Білосток головні осередки польської текстильної промисловосте тепер завмірають за відсутністю ринків збуту.
Аджеж своїм довоєнним розвитком польська текстильна промисловість завдячувала виключно російсько-українському ринкові.
Безробіття в Польщі вдалось зменшити, відіславши до Франції велику армію до 500 тисяч розорених та малоземельних селян на сільсько-господарські роботи.
Але промисловий пролетаріат в містах все більше терпить від застою й безробіття — перебуває в жахливім становищі.
В кінці лютого 1925 р. телеграф приніс знаменне для теперішньої польської кризи повідомлення: «В зв'язку-зі зменшенням числа робітників на лодзинській фабриці Шайблера на ній спалахнули заколоти.
Робітники з жінками вірвались до фабрики й побили та поранили кілька чоловік адміністрації в тім числі й директора фабрики.
Фабрику закрито. В цьому випадку відбувається, як у краплі води, вся трагедія доведеного до відчаю польського робітництва. 1 березня цього року у Варшаві відбувся мітинг, присвячений господарчій кризі.
Лідер пепеесівців (польських меншовиків) Барліцький у відповідь на запитання, зазначив, що велике безробіття викликається в значній мірі відсутністю нормальних торговельних зносин з СРСР.
Взагалі треба сказати, що в Польщі тепер підносяться вимоги, щоб польський уряд зробив торговельний договір з Радянськими Республіками.
В той час, коли в промислових осередках країни виникають на тлі довгої кризи такі жорстокі суперечки між працею і капіталом на «пресах», (окраїнах) лютує польська влада.
Там мають місце військові перебування, реквізиції й воєнні суди проти українських та білоруських селян, що борються за землю та національне роскріпачення.
Слідом за краківським «Кур'єром Щоденним» і в нашій пресі (Народ. Учит. ч. 8) з’явилось нещодавно повідомлення, про надзвичайно гострі взаємини між польською владою й населенням Волині.
В цім воєводстві на 1.125.000 українців припадає 165.000 поляків. Шляхта боїться, що з наступом весни зросте діяльність повстанських загонів, які спробують створити один антипольський фронт, від Східної Галичини до Полісся.
