Що читати про дальтон-план
Учительські маси що раз більше цікавляться Дальтонівським-планом. Із вищої школи і взагалі зі шкіл професійної освіти він починає входити і в школи соціального виховання. Окремі спроби переведення його по дитячих установах дали гарні наслідки, і він із цікавої західно-європейської новини починає набувати цінности і гарних наслідків у нашій шкільній практиці. Цілком зрозуміло, чому вчитель цікавиться літературою, що освітлює це питання. Перші книжки про Дальтон-план, що з'явилися у нас російською мовою такі: 1) Звелина Дьюи. Дальтонский лабораторний план. Перевод Р. Ландсберг с предисловием Н. К. Крупской м. 1923, вид. «Новая Москва» і 2) М. Штейнгауз. Классы-лаборатории (The Dalton-plan).її. 1923, вид. т-ва «Мир». Вслід за ними з’явився переклад книжки Е. Паркгерст, що вважається основницею цього плану викладання Е. Паркгерст. 3)«Воспитание и обучение по Дальтонскому плану», перев. с англ. Р. Ландсберг. М. 1924, вид. «Новая Москва». Всі ці три книги написано з великим піднесенням, дуже популярно, і вони дають повну уяву про суть Дальтонплану. Не дивлячись на те, що в них підкреслюється те, що в тій формі, в якій Дальтон-план переводиться в Англії, його не можна вжити в наших школах, але в цих книжках зовсім нема критики Дальтон-плану на підставі наших педагогічних поглядів і не вказано, якими засобами треба переводити цей метод викладання в нашій практиці. Взагалі всі ці книжки вихваляють лабораторний план. Приблизно такий же напрямок має і, майже єдина, — написана про це українською мовою книжка: Минченка. Дальтонський план, як нова система освіти. Держ. вид. Укр. 1924 р. Цілком зрозуміло, що кожний практичний робітник освіти не обмежиться цією літературою; він побажає мати як практичні і конкретні вказівки про викладання Дальтонплану, так і його критику в освітленні комуністичної педагогіки. З книжок, що до деякої міри відповідають на її питання, ми можемо вказати лише збірник «Дальтонплан в русской школе», за ред. І. Силонова й Н. Цехова. - Ленінград, вид. Брокгауз — Ефрон 1924 г. Стр. 133.

В цьому збірнику є багацько матеріалу, що освітлює практику Дальтон-плану в нашій школі. Але й ця книга не витримана ідеологічно й не може стати підручником для переведення Дальтон-плану в нашій школі. Багацько статей в цім збірнику суперечать одна одній, а перша стаття Єфруси своїм напрямком ідеологічно чужа нашим поглядам (див. докладнішу рецензію в міс. «Шлях Освіти» ч. 10, 1924 р.). Із Журнальних статей в першу чергу можна радити такі: 1) А. 3. Дальтонская система ж. «Шлях Освіти» Н 10 1923 р. В цій статті говориться про суть Дальтон-плану на підставі книжок Єв. Дьюї і М. Штейнгауза. 2) Хильченко. «Еще о Дальтонском плане», «Шлях Освіти» ч. 3. 1924 р. В цій статті говориться про практику роботи по Дальтон-плану в школі Соцвиху. 3) В. Помагайба. Дальтонівський план па практиці жур. «Радянська Освіта» (ч.1-2) 1924 р. Тут говориться про переведення Дальтон-плану в школі Дитгородка імені Леніна в Київі. 4) И. Слуцкии и О. Шетман «На пута к Дальтонскому плану», «Шлях Освіти» ч. 6 1924 р. В цій статті описується влучне переведення Дальтон-плану в Харківському технікумі Народнього Господарства.
