Свято Шевченка в трудшколі.
За новою програмою «Порадника»
Це свято стало обов’язковим для кожної школи на Вкраїні ще з лютневої революції 1917 р. Так, ще зразу після повалення царату, в наших школах стало ширитися вшанування пам’яти Шевченка на вечірках, ранках і т. ин. Але «свята» в школах досить довгий час носили образливий для самої пам’яти цього великого борця, характер. І зовсім не марно, тов. Коряк ще в 1922 році (див. журнал «Соціальне виховання») писав про це свято: «Його (Шевченкові) мощі порушуються тільки по великих святах, в урочистих хвилинах про людське «око». На видноті висунуть портрети — «ікони», причепурені якомога, всім і всюди в’язне Шевченко на зубах, при кожнісінькій нагоді. З Шевченка починається кожну справу, як з отченаша колись їжу»... . Що й казати, тут в цих словах прикра може, але цілковита правда. Багато було причин до такого підходу у нашого вчителя до святкування Шевченківського свята в минулому. І тов. Коряк казав, що «доводиться висувати гасло активної боротьби проти культу Шевченка. Час переходить від побожного згадування і декламації зі співами, до поважного діла: до фактичного ознайомлення молодих поколінь з поетом-борцем і порадником нового життя». Писалось це в 1922 році. Від того часу багато змін в життю нашої школи сталося: в ній став працювати або зовсім новий, або «оновлений» учитель. Це одно. По-друге, зміст педагогічної праці нашого нового учителя визначився вже зараз новими підручниками та новими комплексними програмами «Порадника». Між иншим, в цих програмах протягом всіх семи років навчання в трудовій школі є обов’язковий комплекс про Шевченка. Цей комплекс, відбірає увагу педагога і дітей не тільки для самого свята а до глибокої педагогічної праці над усвідомленням дітьми сучасного і минулого життя пролетарів. Ось на першому році навчання стоїть комплекс «Шевченко й лютнева революція». Для цих дітей дається ще не багато: «Знайомство з життєписом Т. Г. Шевченка», «Кріпацтво у рідному селі по оповіданням і спогадам дідів». «Шевченко борець проти царя й дідичів». «Лютнева революція — початок здійснення заповітів Шевченка». Ось і все. Підшукати приступні для цього джерела і дидактичного матеріалу — завдання педагогів, а самий аспект педагогічного процесу викреслено досить точно. В другому разі в цім комплексі вже дається в тому самому ж аспекті додатково такий матеріал: «Шевченко — борець проти царя, дідичів і кріпацтва. Нові форми утиску й визискування селян після їхнього звільнення. Боротьба революціонерів проти царя й царського режиму». Ось так на кожному році об’єм теми, об’єм комплекси розростається на все нові й нові мотиви з класової бороться пролетарів проти своїх гнобителів за нове життя, здобуте Жовтневою революцією, «кроком» якого був Шевченко. Оскільки на нові комплекси програми «Порадника» перейшли вже всі трудові школи УСРР, Шевченківське Свято вже скрізь є життю нашої школи буде не тільки святом, а значною частиною педроботи дітей. З другого боку, комплексні ці програми точно і ясно формулюють той напрямок, шо його повинно провадити школа. Тут вже не знайде собі місця «Садок вишневий коло хати» чи инший який солоденький уривок з творчости Шевченка. А вчитель для всього свого педагочічного процесу як ото: «Влаштування присвяченого Шевченкові журналу, улаштування кутка Шевченка, плакати, інсценіровки, доклади й сама вечірка — свята» матиме на увазі виявити й усвідомити, що таке було кріпацтво, яке становище робітників було до революції ит. ин., бо солоденькими уривками не виявиш класового змісту свята й класової природи творчости Шевченка. Правда, під рукою вчителя все ще немає гостро, витриманого підібраного матеріялу до цього свята. Можливо, що він сам не зовсім строго підбере цей матеріал і в нього випадково ще трапиться «дам лиха закабалам» чи инше що-небудь подібне до цього. Нові програми вводять комплекси «Шевченкознавства» з метою, щоб підліток, кінчаючи школу, міг «свідомо розуміти ті події соціально-політичного характеру, що відбулися в Росії: частина на його очах, а частина до вступу в свідоме життя». («Порадник» стр. 124). Урочистої відправи Шевченківського свята вже в силу нової природи педагогічного змісту не помагатимуть тільки в потріпуванні його ймення та оздобі рушниками портретів. Зміст Шевченківського свята не складатиметься з курева та славословій, а це буде дидактичний матеріал до радянського виховання.
