Шкільна та громадська праця учителів.
(Драбовський район. Полтавщина).

«НЕКРАСНОМОВНА». Розмовляю з головою сільради про учительку. «Та вона вчить немов-би й нічого (правда діти непосидячі — так за нею й бігають), але ж у «зборі» як начне про що балакати, то мало хто залишається до кінця і от через те вона мало допомагає нам». Так ви їй допомагайте, бо у неї 70 учнів, що вона не красномовна, то вчителів не вчили «ораторства». «Та ми вже й самі примирились, — з початку просили кращого вчителя, а тепер уже й ця буде дора». Такі вимоги приголомшують слабого робітника, і він зовсім губиться. Слід їх посилати в школи де єсть сильний педагогічний колектив, а не в однокомплектні. ПЕРЕГРУЖЕНИЙ. Шкільного будинку не відзначити від звичайної селянської хати, хіба тільки червоними віконцями: низька, з маленькими вікнами, з крильцем «на курячій ножчі» 37 років уже одслужила. В середині, не дивлячись на пізню пору (5 год. вечору), гудуть діти, готують плакати, квітки, прапорці до улаштування «Ленінського Кутка». «Де-ж учитель»? В театрі на засіданні. «Чекаю».. Входить — сухий виснажений, очі сховались під лоба, тільки блищать — «Не хорий»? «Ні, тільки наїстись ніколи, бо без мене нічого не почнуть». Похитав головою я: «Переборщив у активності». Так инакше-ж неможна: 4 класи на мені; (жінка у відпуску, а замісника ще немає), член КНС., СБ, в гуртках — ні одного вечора немає вільного». Трохи згодом (не більше як через 1/2 год. з’явився за ним посланий. Пішли. Театр із земляною підлогою. Підкреслюю, «земляною», а не долівкою, бо земля з переду «партера» перекидана назад, «що-б усім видно було. Повітря переповнене курявою — слухачі чхають, кашляють. І оце тут відпочинок учителя від шкільної праці, — після 5 годин із 100 учнями в кімнатах з кубатурою на 40 душ. Завжди в праці, з експромту не має часу підготуватись, поповнити свої знання. У таких умовах робітник освіти може дуже скоро і фізично і розумово «ізноситись». Треба так планувати громадську працю, щоб поза нею і шкільного працею був час на нормальний відпочинок і підготовку. «ШУКАННЯ». Учитель без спеціальної педагогічної освіти і без стану, але з шуканням «шляхів» — от-же ріжні речі розуміє по свойому. Приклади. — Самоврятування: класком, санком і т. ин. Це найнижчі адміністративноосвітні органи. Про те свідчить схема на стіні: 1) Раднарком, НКО, Губос, Окрінспект., учитель, класком, санком, Губвиконком, ОВК, РВК, СР. 2) Релігійне виховання. Щоб уяснити суть «Водохреща» він робить екскурсію на «Йордань», під час церковної церемонії. Хоч діти досліджували в шапках, але ж парахвія була дуже цьому рада. Мало підготовлених учителів слід посилати не в глухі кутки, а в нормальну 4-х дітку, щоб вони могли підвищити свою кваліфікацію в співпраці з підготованими товаришами. «НЕ ВИТРУШЕНІ ЗЛИДНІ». Бідна обстановка учительської кватирі: на 3-х одно ліжко «як у О. Вишні, один дзиглик, одна табуретка (треба, щоб виграв у «лотереї ЦКСУ меблі). Блідпа рахітична дитина. Ледве не вмерло літом, так годували, коли були без посади, — «зазначає мати-учителька: а це вже трохи оклигав». Раді посаді, теплій хаті — кутку. «Комплекси не лякають: робимо, скільки можемо і скільки вміємо», — зазначає чоловік (теж учитель). «Отут є безпритульний хлопець, думаємо, як би його пристроїть, ато бідне обірване, босе, ледве не в хліву спить». Болить серце, бо знають, як то бути безпритульним учителем.
