Дрібниці

В нашій шкільній практиці чимало є так званих «дрібниць». Зокрема кожна з них ніби то й немає серйозного значіння , а разом, коли не внормувати їх, вони ускладняють взаємини шкільних чинників, впливають на педагогічний процес.
Візьмемо хоч так зване «вільне виховання» До революції його вважалося дуже поступовим, навіть, революційним кроком.
Педагогічний процес не організував, а лише стимулював учитель, все будувалося на інтересі дітей і вчитель ішов за цим інтересом.
Треба було бути незвичайним фахівцем, щоб доладу «спровокувати» цей інтерес, підігнати кого до своїх планів.
Таких незвичайних фахівців взагалі буває небагато, а «поступовим» учителем бути хотілося, і наслідки «вільного виховання» в таких школах відомі: крім розгардіяшу, ледве чи можна було щось спостерігати.
Ми будуємо педагогічний процес не лише на інтересі дітей; основний двигун в нашому процесі — це інтерес пролетаріату, його диктатури, що в умовах капіталістичного оточення є знаряддям боротьби.
Твердо накреслена мета, чіткість поведінки, організованість, вміння особисті інтереси сполучити з інтересами колективу (класова свідомість) — оце мусить стати наслідком нашого педагогічного процесу.
Отже «вільности», та ще такої, яка й досі подекуди спостерігається, слід уникати, і треба організовувати педагогічний процес; до нього потрібно стосувати всі так звані «дрібниці» свідомо, не випускаючи з ока зазначеної вище мети.
А спостерігається таке: і немає певного внутрішнього распорядку в школі, що однаково обов’язковий і однаково дисціплінує й учнів і вихователів: учні приходять коли хочуть і виходять з групи, коли і куди хочуть; в групі і сидять, як хочуть і на чім хочуть (хоч і на підвіконниках), або й зовсім не сидять, а мандрують, або підпирають стіни, сидять в кімнаті в шайках, а часом ще й курять в шкільному помешканні і т. и. А от і ще «дрібниця»: формула взаємних привітань.
Подекуди спостерігається без будь яких ухилень стара форма: коли входить в групу вихователь, або хто з відвідувачів, всі діти повинні підвестися й хором, одностайно, поздоровкатися.
Чогось шкідливого звичайного тут немає, але ж чи не нагадує це про ту прірву, що була між учителем та учнем, чи не підкреслює це «нерівності» між «ввіреними» й тими, кому «ввірено». Організована в Ю. Л. дітвора, безумовно це відчуває.
Отже правила внутрішнього роспорядку повинні зупинитись і на цій «дрібниці». На нашу думку він міг би бути такий: при вході вихователя в групу вперше на протязі дня, бій перший мусить привітати дітей, не вимагаючи вставання та одностайної відповіді (всі враз), а задовольняючись відгуком на привітання, як він природньо створиться.
Далі вихователь дає певний знак, що має на меті утворити тишу та спокій в групі.
Коли ж той же вихователь входить в групу вдруге (після перерви), то дає лише знак тиші.
Знаком привітання може бути формула привітання Ю. Л.: «Будьте готові»! — «За готові!». Буває, що серед праці входить в групу хтось инший.
Звичайно, бажано, щоб і такі відвідувачі привітали дітей, але ж вимагати від них певної формули, привітання — річ зайва.
В таких випадках діти, не встаючи з місця, відповідають так, щоб це стосувалося до привітання (формули відповіди однакової для всіх форм привітання, звичайно, немає) і не припиняють праці, поки вихователь не дасть знаку припинення.
В справі встановлення певного зовнішнього ладу повинні брати найдіяльнішу участь дитячі організації.
Разом з ними треба встановлювати форми поведінки, на диторганізації слід покладати й обов’язок стежити за неухильним виконанням встановлених правил.
