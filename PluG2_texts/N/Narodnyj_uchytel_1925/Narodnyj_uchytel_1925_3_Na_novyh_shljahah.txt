НА НОВИХ ШЛЯХАХ.
(З життя вчительства Гадяцького району на Раменщині)
Учительство Гадяцького району перейшло до тої доби свого поступу, котру можна характерувати в нашім житті як час безпосереднього співробітництва в радянськім будівництві. Своїми силами на нарадах, конференціях і з’їздах при допомозі гадяцьких Педкурсів учителі вирівнюють свою працю, підводять підсумки досвіду, шукають інших кращих шляхів вихованця й навчання в умовах нашої трудової школи. Велике значіння мали кругові курси педперепідготовки, які відбулися минулого літа в м. Гадячім: значні наслідки педперепідготовки спостерегається тепер в шкільній праці учителя, в його умінні підійти до дітей, організувати активний, справжній дитячий колектив. В той же час учительство постійно користується досвідом і вказівками зразкової в районі, досвідньої при Педкурсах семирічної, трудшколи. Позашкільна, громадська праця, — цей крім школи, другий момент у вихованні нової громади, набірає все більшої ваги: без неї суспільна думка не визнає учителя за радянського будівника. Учительство району майже все втягнуто в громадське життя, особливо на селах. Селянство пред’являє все більш І більш сер’йозні вимоги щодо культурно-просвітньої праці. Учительство находить конче необхідним освіжити політико-просвітню працю на селі й притягнути до її послуг технику. Зараз спостерігається гарячкова закупка чарівних лихтарів і діапозитивів хатами-читальнями та сельбудами; це коштує великих грошей: лихтар — 50 — 100 карб, та діапозитиви від 50 коп. до 1 крб. штука. Чи не краще (і чи не дешевше) було б виготувати конструкцію рухомого селянського кіно з спеціальними фільмами пристосованими до планів праці седьбудинків? Освітлювати його можна акумулятором, котрий може бути навантажений електрикою на місцевій електростанції. Нехай на 2 — 3 райони буде по одному такому рухомому кіно, — але який це могутній засіб впливу в руках учительства, коли кожне слово підтверджується життям в русі фільми! В цім напряжку одразу треба повисти кампанію під гаслом: геть чарівні лихтарі (туманні картини!), широкий шлях для рухомих сель-кіно! В цей спосіб досягнемо як найкращих наслідків в піднесенні культурного рівня нашого селянства.
