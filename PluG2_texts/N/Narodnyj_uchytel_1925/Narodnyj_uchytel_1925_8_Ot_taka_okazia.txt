От-така оказія.
(Усмішки).

Вже цілий місяць, як голова сільради облизується, дивлячись на нову вчительку. Забував він під той час і свою замучену роботою жінку, свої службові обов’язки, урядові паперці і все, все на світі... От, наслажденіє!- Перша ж атака була відбита. Головине серце не витримало: Приходьте у вечорі до мого кабінету. Нікого не буде, і ми вдвох якусь лекцію прочитаємо! Ввечері вчителька до кабінету не прийшла. Не з’явилась вона і на другу пропозицію, в якій голова з кучерявим серцем обіцяв поцілунки палкі... Не пішла вона і по наказу: Прибути негайно в службових справах. За невиконання цього Вас притягнеться до суворої відповідальності!... Не пішла, а замуровалась у школі: до обіда з учнями, після обіда за книжкою. Глупа ніч. Ледве блима каганець. Не підмазани віконні шибки цокотять від вітру, наводять сум. Мете снігом і холодно на дворі, холодно і в кімнаті, бо палива обмаль, а з сільради прийшов наказ: вчительчину кімнату топити раз на день, витрачаючи на цей предмет не більше однієї вязанки соломи. Ну і сидить вчителька в старенькій кацавейці, сидить, читає: злипаються очі, дубіє мова, отерпло тіло. Коли це зовсім несподівано у двері стук, стук. — Не пущу, — промайнула думка. Хто там? Пустіть! їхали, їхали, мете, заїхали до вас переночувати. Пустіть ради бога! Зраділа знайомому голосу і злякалась: піп. Відчинила двері, а там не один, а цілих три. От тобі халепа: що маєш робити?
У мене холодно, не одігрієтесь. Йдіть на село — там тепліше. — Та незручно трьом — на село йти: у кожній хаті людей, як маку насипано. Пустіть, ми з возу соломою протопимо! Пустила, а сама занавісочки на віконце натягала: воно хоч і люде, а проте попи ж. Піч весело догоряла, а попи все свістли носами у сусідній кімнаті на всі церковні гласи. Тяжко спалось вчительці, примари душили її всю ніч. Ранком мести перестало. Прокинулась вчителька. На парті крейдою написано, прочитала: дякуємо. Ну й гаразд, що рано поїхали — ніхто не бачив, — сказала та за ділом і забула про ночлежників. Коли ось через тиждень викликають до району, секретар тиче папірцеміпід ніс: До голови райвиконкому. Повідомляю, що наша вчителька поводиться зовсім не но радянському і не антирелігійно, чим збиває з пантелику все село. Ось минулої ночи з четверга під пісний день п’ятницю у неї ночувало аж три попи. Все те я бачив власними очима, а також і голови нашого КНС. А тому прохаємо вчительку нашу зовсім усунути з посади, а призначити иншу, яка б більше відповідала новим нашим і селянським вимогам. Підпис двох голів. Поперек папірця дві резолюції. — Пропоную перевірити. — Викликати до бюра для пояснення, Ну, а далі що? — запитаєте ви. Далі? Далі нічого вже такого не було. Хвилювалась вчителька, сміявся секретар... Цокотів зубами голова сільради, одержавши з райвиконкому зауваження: - Не відповідне директивам зверху відношення до вчителів.
