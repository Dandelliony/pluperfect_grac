Про дитячі вистави. 
Малюнок з життя. Вовчанська семирічка. 10 годин ранку. Перерва. Тільки що скінчився перший урок.
В учительській зібралася добра половина педагогів, котрі невеличкими гуртками обговорюють важливе питання.
Наталія Олексавдрова саме — тільки росповіла про ту подію, що прилучилася в її групі.
Маруся Натарова, що погодилася виступити в інсценіровці на Шевченківськім святі в ролі матері в тій картині, де «сім’я вечеря коло хати», — з великим жалем сьогодні рішуче відмовилася від цієї ролі і лишень через те, що їй мати заборонила виступати на сцені в ролі дорослої людини і, крім того, сказала, що взагалі дітям грати ролі дорослих людей не годиться.
Між иншим, треба зазначати, що т. Натарова сама виступає на сцені, а, крім того, грає велику ролю в місцевім жінвідділі і взагалі в місті.
Як бути, товариші? — просить поради вчителька. Цього питання, сама я вирішити не можу.
Додам тільки, учні групи дуже зацікавилися таким випадком Марусі. Вони підняли з цього приводу цілу дискусію.
Товариші! — заговорила Юхимія Михайлівна, - Питання це дуже поважне. Я гадаю, що навіть принціпове.
Його треба обговорити та як можна скоріше. У Наталії Олександровни ще, можна сказати, дрібниця: невеличка інсценіровка, і ролі майже ніякої немає.
А от я цілу п’єсу готую до жіночого дня. А що ж, як і у мене таке прилучиться? Хто-небудь з учнів в самий рішучий мент відмовиться грати на тій підставі, що мамаша, або папаша заборонить грати ролі дорослих.
Важка праця пропаде даремно. А там, далі нам прийдеться зовсім припинити вистави в школі з дітьми.
На мій погляд, товариші, все це почало йти з нашого професійного клубу.
Як так? Чому з клубу? Ніби там діти не виступають в ролях дорослих? А згадайсе-но. Про що-це так натякав нам на районовому з’їзді завідуючих наш інспектор. - А про що саме? Цікаво знати.
Ми там не всі були. Та, оце коли він був на останньому засіданні правління проф-клубу, то завклубом, відомий у нас артист, казав, що одного разу він випадково попав у семирічку на виставу, котру улаштував осередок юнаків піонерів школи.
На всій п’єсі він не був, а попав лишень на таке місце п’єси, де герой, звичайний учень школи, обняв дівчину-ученицю і з почуттям сказав: «Я тебе щиро кохаю!» Це на зава зробило кепське вражіння.
Інспектор лишень не висловив свою думку, і питання зосталось тоді не вирішеним.
Дуже жаль, що завклубом, не був на всій п’єсі, а в ній, крім цієї сцени, нічого надзвичайного, любовного немає.
Товариші! Я боюся, щоб це не був похід проти дитячих вистав в нашій школі взагалі.
Майте на увазі, що при профклубі єсть драмгурток, яким керує бувша, вчителька.
Вона проводити ту думку, що дитячі вистави повинні бути виключно лишень такі, де дієвими особами повинні бути одні діти, як, напр. «Стьопка отпєтий», що йшла в клубі під її режисерством та инші.
Але ж таких п’єс поки що дуже й дуже мало. Та всі вони якісь штучні, не так яскраво виявляють дійсне життя.
А як ми підемо таким шляхом, то дойдемо до того, що не зможемо провести навіть інсценіровку дід мороз, старий і новий рік, бо хто ж буде виступати в ролі діда.
А я, товариші, йду ще далі. Прийдеться припинити інсценіровки з життя тварин.
Хто ж буде грати ролю лисички, вовка? Раз дітям неможливо виступати в ролі дорослої людини, то в ролі тварини й подавно.
Товариші! Припинимо поки що балачки. Я гадаю, що коли п’єса дає життєві сцени, коли вона виховує з дитини громадянина-борця за осягнення революції, то виступ дітей в ролях героїв такої п’єси не пошкодить учням.
Як не шкодить і те, що управління школою — через свої виконкоми й зібрання — діти, взяли почасти на себе. — Значить, так: поки що п’єси та інсценіровки в школі йдуть своєю чергою.
З батьками ми столкуємося 15 березня на зібранні, котре скликає школа.
А питання це треба підняти десь в иншому місці. - Чи не здоймити його на сторінках нашої газети? - А що? Давайте попробуємо!
