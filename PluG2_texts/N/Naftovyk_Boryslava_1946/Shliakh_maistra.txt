Шлях майстра
В червоному кутку зібралися молоді робітники 5-ої бригади. Майстер бригади Дмитро Миколаєвич Сенюта провадив з ними бесіду. Хтось з присутніх поцікавився:
Скажіть, Дмитро Миколаєвичу, як довго треба вчитися на оператора?
Я вас підготую на оператора протягом шести місяців, і ви будете добре працювати, - відповів майстер.
Тепер ніщо не заважає робітникові оволодіти якоюсь професією, - продовжував Дмитро Миколаєвич. А ось як мені і багатьом таким, як я, зробити це тоді, за часів панської Польщі було дуже тяжко.
І, на прохання робітників, старий майстер став розповідати.
На нафтових свердловинах, почав я працювати з шістнадцяти років. Дуже хотілося мені вчитися, стати оператором. Але це було дуже важко зробити: в школі операторів переважно вчилися поляки, і нам, робітникам-українцям, доступ туди був дуже обмежений.
Нарешті мені таки вдалося вступити до трирічної школи операторів. Було мені тоді двадцять п'ять років, і за плечима мав уже дев'ятирічний стаж помічника оператора. Практичних знань у мене було достатньо і я вільно міг би працювати оператором, але для цього потрібно було офіційне право — диплом, що його видавала лише школа операторів.
- Вчитися в панській школі було тяжко. З ранку до вечора працював я на свердловинах, а ввечері, зморений працею, вчився. За навчання доводилося щомісяця платити по дванадцять золотих. Але, не зважаючи на це все, я вчився відмінно, бо дуже хотів стати оператором.
Так минуло три роки. Настав час екзаменів. В екзаменаційній комісії були лише поляки — директор школи і два інженери.
Разом зі мною вчилися ще твоє українців. Радісними прийшли ми на екзамени, та невеселими вишли звідтіля. Жодний з нас не одержав диплому, не зважаючи на те, що наші відповіді були цілком вірні і вичерпуючі. Дипломи ж видали всім полякам, що вчилися набагато гірше, ніж ми.
Так невдало закінчилася моя перша спроба вчитися.
Після цього я ще десять років працював помічником оператора. 
1935 рік. Знову випробував я свою долю — з великим трудом домігся вдруге вступити до тієї ж польської школи операторів. А було мені вже тридцять вісім років і вчитися стало набагато тяжче. До того ж у мене була вже й сім'я — дружина, двоє малих дітей. Треба було думати не лише про навчання, а й про заробіток, бо утримувати сім'ю ставало дедалі тяжче, з кожним роком капіталісти платили робітникам все менше і менше. За сварку ж з ними звільняли з роботи і дістати її знову було майже неможливо, безробітних було досить багато.
Все ж таки я вперто продовжував вчитися. Знову настав день екзаменів. Мене охопив страх: а що, як і цього разу мені відмовлять, і знову три роки марно пропадуть? Пішов за порадою до товаришів. І порадили вони мені таке: “Адже, - кажуть, - побоюються польські пани нас, українських робітників, бо знають, що багато лиха нам зробили. А тим більше бояться вони нас випивших. Ось ти скористайся з цього, піди на екзамен нетверезим та не забудь ножа гострого з собою захопити!”.
Я так і зробив. Тільки замість ножа, взяв я в кишеню ще чвертку горілки.
Не буду зупинятися на подробицях екзамену. Скажу лише одне: відповів я на запитання відмінно, та це й недивно, бо двадцять п'ять років попрацював я помічником оператора, - справу знав добре. Екзаменували мене довго — чотири години, все вишукували якоїнебудь зачіпки, щоб не видати мені диплому. Нарешті, скінчили. Та відповіді не дають. І лише на настійливі мої запитання відповіли:
Екзамен ви здали. Приходьте завтра за дипломом...
Так я став оператором, - закінчив своє оповідання старий майстер.
...Багато горя і злигоднів зазнав Дмитро Миколаєвич Сенюта за часів панування капіталістів. А ще гірше жилося робітникам під час окупації бориславських нафтопромислів намецько-фашистськими загарбниками. І тільки радянська влада дала можливість чесному робітникові Дмитрові Миколаєвичу і тисячам таким, як він, вільно зітхнути, проявити свої здібності і творчу ініціативу на користь любимої Батьківщини.
З першого ж дня приходу в місто Червоної Армії тов. Сенюту, як досвідченого нафтовика, призначили майстром п'ятої, найбільшої на ІІ промислі бригади. Вдень і вночі, не зважаючи на втому, працював Дмитро Миколаєвич. І його бригада першою відбудувала і пустила в дію нафтові свердловини.
Багато інструментів, канатів, гумових кілець сховав від німців тов. Сенюта. Все це дуже допомогло у відродженні ІІ-го промислу, який одним з перших в Бориславі став давати нафту героічній Червоній Армії, що продовжувала ще добивати лютого ворога.
Бригада Дмитра Миколайовича — одна з передових на промислі. Виробничий план минулого року вона виконала на 105 процентів.
Поряд з цим, багато уваги приділяє майстер і молодим робітникам, весь час учить їх, передає їм свій багаторічний досвід роботи. Багато операторів і майстрів по видобутку нафти підготував уже Дмитро Миколайович. Його учнями — операторми ..т Гладким, Ліщинським, Витвицьким, майстром тов. Піцикевичем гордиться весь колектив промислу. Це — кращі стахановці, новатори виробництва.
Колектив п'ятої бригади і зараз продовжує працювати злагоджено, дружно: робота тут ритмічна, безперебійна. Першотравню і Дню Перемоги бригада дала гідний подарунок: зобов'язання, взяті в соціалістичному змаганні, були значно перевиконані і країна одержала додатково багато рідкого палива — нафти.
Сьогодні груди Дмитра Миколайовича Сенюти прикрашує значок “Відмінник соціалістичного змагання”, яким Міністерство Нафтової промисловості Південних і Західних районів відзначило трудові заслуги старого майстра.