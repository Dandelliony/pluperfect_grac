Радісно стало нам жити

Тяжку долю мала жінка за старих часів, при панській Польщі. Ще добре, коли була вона обтяжена дітьми, а як мала їх кілька, то поки виростить, на ноги поставить, не зглянеться, як і старість вже на порозі.
Так і проходило життя в горі та нужді. Не дивлячись на те, що ми з чоловіком працювали весь час, все але ніколи не могли забезпечити достаток своїй сім'ї. А як хотілося пожити по-людському, щоб всі семеро дітей наших були і зодягнуті і взуті, хотілося, щоб виросли вони освіченими... I мрії наші здійснилися лише з приходом в 1939 році рідної нам Червоної Армії.
І зразу змінилося життя. Ніколи навіть думати, що жінка-мати, особливо багатодітна, може користуватися такою загальною пошаною.
Хіба могло бути при панській Польщі таке, щоб держава допомагала простим жінкам-трудівницям виховувати їх дітей? Ніколи.
А тепер я одержала від нашої, радянської влади матеріальну підтримку - 4.000 карбованців; старші мої дівчата - освічені і двоє з них працюють керуючими будинками, одна ще вчиться в школі, а двоє малят - вдома, є тепер і в що їх одягати і чим годувати. I це ще не все.
Таких, як я, уряд наш відзначив і відзначає нагородами. От і я маю тепер медаль, "Медаль Материнства". Така відзнака мене безмежно радує і хвилює... Легко стало жити, вільно дихати.
І всім цим зобов'язані ми простій, але великій людині - рідному Сталіну.
Ім'я Сталіна сьогодні, в день нашого радісного свята, з любов'ю і безмежною вдячністю згадують всі трудящі жінки неосяжної країни Рад.