Доля врожаю вирішується в ці дні
Продовольча база підприємств і організацій нашої країни підвищується з року в рік. В багатьох допоміжних господарствах збільшуються площі посівів. Але щоб повністю освоїти всю посівну площу і, найголовніше, вести успішну боротьбу за підвищення врожайності, допоміжні господарства повинні всебічно і добре підготуватися до весняної кампанії.
Окремі допоміжні господарства, як відділку тресту “Укргаз” розпочали діяльну підготовку до весни: складений план на весь період весняно-польових робіт, сільгоспінвентар (плуги, борони) відремонтовані.
Заздалегідь потурбувалися тут і про тяглову силу — з наявної кількості коней, 15 поставлені на відпочинок та відгодівлю, останні 6 використовуються на різних роботах. Що стосується насіння (ячмінь, просо, овес, картопля й інші культури), то ним господарство забезпечене повністю. Буде використана також і городна розсада з парників. Свій земельний масив колектив працівників допоміжного господарства — 105 гектарів — освоїть повністю і з найбільшою вигодою, - для цього є всі можливості.
На жаль, хоч від початку польових робіт нас відокремлюють лічені дні, деякі допоміжні господарства наших міських організацій, розпочавши підготовку до посівної кампанії, до цього часу ще не довели її до кінця.
Це в повній мірі можна віднести до господарства міськзмішторгу (зав. господарством тов. Скиба).
Площа, відведена під посів, становить тут 30 гектарів, з них під картоплю — 10 га, різних овочів 11 га і т.д. 
Що ж зробили працівники допоміжного господарства для того, щоб широким розмахом розпочати незабаром польові роботи на всьому цьому масиві? Зробленого далеко недосить.
Якщо взяти будьяку з сторін питання підготовки до весняної кампанії, то скрізь знайдуться великі недоліки. Наприклад: з необхідної кількості сільгоспінвентаря — 6 плугів і стільки ж борін — відремонтовано всього 3 плуги. Зовсім не потурбувалися тут про коней, які надзвичайно виснажені через гостру недостачу кормів (результат недбалості і бездіяльності керівників змішторгу).
Погано стоїть теж справа і з підготовкою грунту (замість 60 тонн гною, який, як добриво, повинен бути вивезений на поля, вивезено лише 20 тонн), а також насіння. Насінньової картоплі зовсім немає; наявня невелика кількість насіння буряків і вівса знаходиться в поганому стані: дуже засмічене, не відсортоване і не перевірене на схожість. Не можна надіятися також і на розсаду з парникового господарства, тому, що там головна увага спрямована на вирощення квітів, а не розсади городніх культур.
Не забезпечене господарство і робочою силою. З необхідної кількості — 30 робітників, є всього лише 10 чол., включаючи в це число конюхів і працівників парникового господарства.
Цікаво знати, як же керівники допоміжного господарства і змішторгу гадають провести посівні роботи і наступний обробіток посівів, в результаті чого повинен бути одержаний багатий урожай?
До речі, необхідно згадати і про “діяльність” міського земельного відділу (завідуючий тов. Сосяк) в питанні по обліку і виділенню індивідуальних городів робітникам і службовцям нашого міста. Як це недивно, але міськземвідділ займає зараз, в період гарячих передвесняних днів, вичікувальну пропозицію, тобто чекає, поки всі профспілкові організації подадуть йому заяви на городи. Тов. Сосяк чекає, а час спливає... По тих же наявих небагатьох заявах як на індивідуальні городи, так і для допоміжних господарств, земля до цього часу не виділена. Чого ж все таки чекає тов. Сосяк?
Чекати і вичікувати — це заняття неробів! І подібне явище необхідно негайно усунути. Не можна забувати, що в ці передвесняні дні вирішується доля врожаю, вирішується питання про додаткові продовольчі ресурси на весь рік кожного підприємства, кожного робітника і службовця.