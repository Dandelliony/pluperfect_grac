Кращі агітатори

Для політичної роботи з виборцями ми виділили 32 агітатори. Більшість з них це досвідчені агітатори, які мають певний досвід в агітаційно-пропагандистській роботі і поряд з масово-роз'яснюючою роботою серед виборців провели відповідну організаційно-технічну підготовку до виборів на виборчій дільниці N2/28. Виборці радо зустрічають своїх агітаторів.
Заняття в гуртках перетворюються часто на жваві бесіди про розвиток економіки в нашій країні, про досягнення СРСР в культурному розвиткові, про відбудову народного господарства Радянської України і інші.
Вони захоплено слухають ці розповіді і діляться своїми спогадами про прожиті чорні дні за часів бувшої панської Польщі.
Кращі агітатори т.т. Анісімов, Мочарнюк, Паславська, Манвелова, пам'ятаючи, що бути агітатором - велика честь і відповідальність, працюють самовіддано, несуть в маси правдиве більшовицьке слово.
Вони вміло, дохідливо розказують виборцям про життя, трудову і політичну діяльність наших кандидатів у депутати та закликають їх у день виборів віддати свої голоси за кращих синів Прикарпаття — Івана Павловича Щепаніка та Івана Кравчука.
Крім бесід, ми проводимо з виборцями лекції і доповіді. Так, зокрема, тов.
Анісімов прочитав виборцям 4 лекції на теми: "Про права і обов'язки радянських громадян", "Міжнародний огляд", "Сталінська Конституція - основний закон радянської держави", "Українсько-німецькі націоналісти - найлютіші вороги українського народу".