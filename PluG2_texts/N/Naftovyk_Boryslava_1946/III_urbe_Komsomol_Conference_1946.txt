ІІІ міська комсомольська конференція
	20 жовтня відбулася ІІІ комсомольська конференція. Конференція заслухала і обговорила Звітні доповіді МК ЛКСМУ і ревізйної комісії.
	З доповіддю про роботу міськкому ЛКСМУ за звітний період виступив секретар МК ЛКСМУ тов. Дмитрук. Тов. Дмитрук докладно зупинився на досягненнях, які має комсомольська організація міста, але зовсім мало говорив про недоліки і майже зовсім нічого не сказав про роботу міськкому ЛКСМУ.
	Після доповідей розгорнулись жваві дебати. 
	Секретар комітету комсомолу шахтоуправління №1 тов. Пасека розповів делегатам про роботу своєї комсомольської організації. За звітний період комсомольська організація зросла по обох шахтах від 34 чол. до 132 чол. Провадиться політ-виховна робота, працює дві політшколи і гуртки, В числі членів комсомолу є знатні люди шахти, як забійщик тов. Фурсевич, який за 9 місяців закінчив річну норму: топляр тов. Ходанець, який також достроково закінчив свою річну норму і інші. Також тов. Пасека відмітив, що погано працювала ревізійна комісія, яка за весь рік не була в комсомольському комітеті. 
	З гострою критикою роботи міськкому ЛКСМУ виступив секретар комітету комсомолу V нафтопромислу тов. Кулік. Він звернув увагу на те, що працівники міськкому дуже рідко бували на Східниці, а якщо і бували, то ділової конкретної допомоги в роботі комсомольсьої організації не надавали. За весь рік міськком комсомолу не прислав жодного рішення бюро для керівниитва. Особливо послабла робота міськкому ЛКСМУ за останні місяці. На протязі 2-х місяців не було засідань бюро і справи по прийому в ряди ВЛКСМ затягувалися.
	- Новообраному складу міськкому ЛКСМУ,- говорить далі т. Кулік,- треба буде звернути особливу увагу на роботу шкільних, комсмольських і піонерських організацій.
	Тов. Васильев (комсорг IX нафтопромислу) також відмітив, що міськком комсомолу недостатньо керував первинними комсомольськими організаціями, інструктори, якщо і бували на зборах, ніколи не виступали і не давали вказівок. 
	Комсомолець тов. Ковалєв (IV нафтопромисел) звернув увагу делегатів конференції на той факт, що коли ріст рядів комсомолу був значний, то, приймаючи до комсомолу молодь, дуже погано її залучали до громадсько-політичного життя і на низькому рівні була поставлена політ-виховна робота серед комсомольців і молоді.
	Секретар комсомольської організації контори буріння тов. Фоменко відмітив, що комсомольська організація працювала весь час погано і лише за останній час покращила свою роботу. Також тов. Фоменко звернув увагу на те, що новому складу міськкому треба надавати більше уваги буровим віддаленим бригадам, де працює переважно молодь.
	Також в дебатах виступили тт. Дородний (ремісниче училище), Кокрад (школа №3), Авраменко (IX нафтопромисел), Мазурцев (секретар обкому комсомолу), Даниленко (секретар міськкому КП(б)У і інші. Всього в дебатах прийняло участь 22 чоловіка. Конференція ухвалила розгорнуте рішення. Роботу міськкому комсомолу визнала задовільною.
	До складу членів міськкому ЛКСМУ обрано 35 чоловік. 
	Після закінчення роботи конференції відбулося засідання пленуму міськкому ЛКСМУ. Пленум затвердив склад бюро міськкому. Першим секретарем міськкому обрано тов. Головко Василя, другим секретарем тов. Гусеву Лідію
