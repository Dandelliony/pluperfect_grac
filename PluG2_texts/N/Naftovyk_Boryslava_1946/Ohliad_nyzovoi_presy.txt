Огляд низової преси
Великий радянський народ - народ-переможець, згуртований навколо більшовицької партії, радянського уряду, навколо любимого батька, друга і вчителя товариша Сталіна, єдиною,дружньою сім'єю наближається до знаменної дати 10 лютого - аиборів соціалістичного Парламенту.
В підготовці до виборів велику роль відіграють стінні газети наших підприємств і установ. Вони є бойовим помічником партійних організацій у виконанні державних пранів, широко популяризують досвід передових людей виробництва, у виборчій кампанії вони закликані на своїх сторінках широко висвітлювати як трудящі вивчають виборчий закон, які виробничі подарунки готують вони знаменній даті - дню виборів у Верховну Раду СРСР, широко висвітлювати виробничу і політичну активність трудящих.
Ряд стінних газет нашого міста зрозуміли свою почесну роль в підготовці до виборів.
Так, наприклад, стінна газета "Червоний електрик" Електромонтажної контори (редактор т. Парфенов) поряд з висвітленням життя і роботи всього колективу, широко висвітлює хід підготовки до наступних виборів у Верховну Раду СРСР, патріотичне піднесення робітників, їх зобов'язання - новими виробничими перемогами зустріти день виборів.
Непогано висвітлює ці питання також газета 7 бригади ІІ промислу "Ударник", останній номер якої вийшов 1 січня. Газета художньо оформлена, на її сторінках виступають стахановці-оператори, які діляться досвідом своєї роботи, беруть на себе зобов'язання з дня-на-день нарощувати темпи видобутку нафти. Змістовно написана стаття під заголовком - "За гідну зустріч дня виборів", в якій розповідається про права, надані трудящим Сталінською Конституцією, далі стаття закликає колектив бригади в день виборів віддати свої голоси за кандидатів Сталінського блоку комуністів і безпартійних.
Але, на жаль, в більшості газети на підприємствах, бригадах, установах нашого міста не виконують тієї почесної ролі, яка належить їм, ще осторонь стоять від такої важливої політичної кампанії, як підготовка до виборів.
Стінгазета в Капремонті свердловин виходить нерегулярно, останній її номер вийшов ще 7 листопада, сторінки газети заповнені виключно офіційними матеріалами.
Стінна газета 2 бригади VIII промислу відірвана від життя робітників, зовсім не висвітлює хід підготовки до виборів.
Вкрай незадовільно працюють редколегії стінгазет в Конторі буріння, об'єднанні "Укрнафта", шахтах озокериту, Конторі зв'язку та Держбанку, де випуск стінгазет зовсім занедбаний. В цих підприємствах і установах вітрини стінних газет заповнюють цілим рядом об'яв.
Редколегіям стінних газет необхідно в найкоротший строк перебудувати свою роботу, пам'ятаючи, що стінні газети, робкори є великим помічником робітників на виконання державних планів. Газета на підприємстві, в установі є предметом гордості і потреби всього колективу.
Партійні, комсомольські, профспілкові організації повинні серйозно зайнятись роботою стінних газет, допомогти редколегіям зробити їх колективним організатором і пропагандистом у підготовці до виборів у Верховну Раду СРСР.