Лісопильники рапортують

Всенародне торжество - день виборів до Верховної Ради СРСР, колектив лісопильного заводу N 1 зустрічає новими виробничими перемогами.
Завдяки правильній організації всіх виробничих процесів, лісопильники за 10 днів лютого виконали виробничий план по випуску лісопродукції всіх асортиментів на 180 проц.
Стахановці заводу-пилорамщики т. т. Шишко Іван, Сушко Василь, ставши на стахановську вахту на честь виборів, щоденно дають 125-130 проц. виробітку, держать у взірцевому порядку і чистоті робочі місця та інструмент, невпинно вдосконалюють виробничий процес, допомагають молодим робітникам оволодівати майстерністю обробки лісоматеріалу.
Непогано працюють і циркулярщики т. т. Гвоздецька Ірина та Ключик Степан, які виконують систематично свої денні норми на 110-115 проц.
Заслуженою пошаною серед колективу користується 60-річний головний механік заводу т. Клебович, який невтомною, взірцевою працею забезпечує рух всього заводу.
Натхнений історичним Зверненням Центрального Комітету Всесоюзної Комуністичної Партії (більшовиків) до всіх виборців, дружній колектив лісопильників, підготувавши гідні виробничі подарунки Батьківщині, сьогодні організовано прийде до виборчих урн і віддасть свої голоси кандидатам Сталінського блоку комуністів і безпартійних - т.т. Іванові Павловичу Щепаніку та Іванові Орковичу Кравчуку.
Голосуючи за них, ще раз продемонструє свою відданість рідній Батьківщині.