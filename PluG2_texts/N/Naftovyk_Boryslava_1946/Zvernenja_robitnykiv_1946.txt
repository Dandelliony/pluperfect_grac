До всіх нафтовиків, газовиків, гірників, до всіх залізничників та робітників, інженерно-технічних працівників і службовців підприємств
Дрогобицької області ЗВЕРНЕННЯ робітників, робітниць, інженерно-технічних працівників і службовців нафтопереробного заводу №2 міста 
Дрогобича
Дорогі товариші! Наближається день нашого свята день 2-ї річниці визволення нашого міста від німецько-фашистських окупантів. Два роки тому, 6-го серпня 1944 року, доблесні війська нашої героічної Червоної Армії, продовжуючи могутній наступ, розбили німецько-фашистські полчища в Прикарпатті і визволили обласний центр Дрогобиччини - наше рідне місто Дрогобич. 3 того дня закінчилися навіки чорні дні німецької чеволі. Ми стали вільними радянськими людьми і закипіла наполеглива, творча робота по відбудові нашого господарства і культурних закладів. Першим став до ладу наш завод. Він давав фронтові свою продукцію для найскорішого, остаточного розгрому ворога. Державний план по валовому випуску продукції в 1945 році наш завод виконав на 120,3 проц., а план першого півріччя 1946 року сталінської п'ятирічки - на 114,7 проц. Трудящі нашого зазоду лише в 1945 році 8 разів одержували перше місце в соціалістичному змаганні серед підприємств міста Дрогобича та три рази перше місце серед підприємств нафтової промисловості Радянського Союзу. Включившись у Всесоюзне соціалістичне змагання за виконання і перевиконання плану першого року нової сталінської п'ятирічки, колектив нашого заводу на протязі 1946 року займає першість серед підприємств міста Дрогобича. Щоб гідно зустріти і відзначити другу річницю визволення нашого міста від німецьких окупантів, ми, робітники, робітниці, інженерно-технічні працівники і службовці, вступили в соціалістичне змагання на честь дня визволення нашого міста і беремо на себе такі зобов'язання: 1. Місячний план по валовій продукції виконати на 115 проц. 2. Виконати липневий план по переробці нафти на 115 проц. 3. Виконати план по одержанню бензину на 116 проц., парафіну - на 110 проц., солідолу - на 120 проц., масла - на 120 проц., і піролізної сировини - на 105 процентів. 4. Підвищити продуктивність праці за місяць на 2 проц. проти плану. 5. Знизити втрати по переробці нафти на 5 проц., а витрати пального на 10 проц., електроенергії — на 10 проц. і реагентів - на 5 проц. 6. Знизити собівартість продукції за третій квартал 1946 року на 5 проц. 7. Протягом липня зібрати 30 раціоналізаторських пропозицій та мати від них не менше 100 тисяч карбованців економії. 8. Через мережу технічного навчання підготовити в липні нових та підвищити кваліфікацію 25 робітників. 9. Провадити виробничо-технічні конференції і наради по питанням: режиму заощаджень, зниження собівартості, підвищення якості продукції і культури виробництва на заводі. За виконання цих зобов'язань ми будемо боротися з більшовицькою настирливістю, невпинно нарощувати кращі показники виробництва, організовуючи соціалістичну взаємодопомогу стахановців усім робітникам з тим, щоб домогтися загального піднесення виробництва на нашому заводі до дня 6-го серпня. Дорогі товариші! Ми звертаємося до Вас з закликом наслідувати наш приклад і розгорнути соціалістичне змагання за гідну зустріч дня 2-ї річниці визволення міст і районів нашої області від фашистської неволі. Дамо країні якнайбільше нафти, пального, газу, озокериту, калійних солей, будівельних матеріалів, різних доброякісних товарів широкого вжитку! Піднесемо на нову височінь роботу залізничного транспорту, забезпечимо виконання планів вантажообігу по нашим станціям і залізничним вузлам! Відзначимо 2-у річницю визволення Дрогобиччини новими успіхами у виконанні завдань четвертої сталінської п'ятирічки, славними трудовими подвигами у славу нашої Вітчизни! За дорученням загальних зборів, звернення підписали:
