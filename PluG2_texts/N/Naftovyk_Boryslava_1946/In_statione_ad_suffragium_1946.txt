На виборчій дільниці №8/34
	Ми - коло входу в приміщення середньої школи №3, по вул. Костюшка, №21... Висока прикрашена арка, на ній напис: "Виборча дільниця №8/34". Заходимо. Нас привітно зустрічає голова виборчої комісії тов. Скляров.
	- Вас цікавить, як іде наша робота? - перепитує тов. Скляров.- Зроблено вже багато. По-перше, ми непогано влаштувались, обладнами своє приміщення...
	І дійсно, тут гарно,затишно. По стінах, додержуючись симетрії, розвішані портрети вождів, українських письменників, лозунги, різні картини. На спеціальних поличках, чудово оздоблених різними тонкими візерунками- погруддя товариша Сталіна. Скрізь квіти. Наколо столів- м'які крісла, стільці; на столах розкладена література:" Положення про вибори до Верховної Ради СРСР", "Конституція СРСР", доповідь тов. Молотова про 28-і роковини Великої Жовтневої соціалістичної революції та інш. Сюди часто заходять виборці, знайомляться, цікавляться справами дільниці, читають книги, газети...
	- Робота у нас іде повним ходом,- говорить тов. Скляров. - Сьогодні вже зробили кабіни. Правда, завісок ще немає, але матеріал для цього є, так, що незабаром будуть і завіски.
	Оглядаємо кабіни, які встановлені в сусідній великій кімнаті. Їх п'ять, в середині кожної невеличкий стіл, на столі- настільна електрична лампа, біля стола- табуретка.\
	Ми заготовили, на всякий випадок, і свічки, - говорить тов. Скляров. - Отже нашій роботі ніщо не завадить...
	Всього на цій виборчій дільниці приймуть участь в голосуванні 1.330 виборців, з них 212 чол. молоді, яка вперше в своєму житті буде обирати. Зареєструвані двоє тяжко хворих. В день виборів їх автомашиною доставлять сюди, на виборчу дільницю,і в они матимуть змогу, як і інші виборці, віддати свої голоси за кращих обранців народу.
	Списки виборців здані в Міську Раду депутатів трудящих на затвердження.
	- Десятого січня,- сказав тов. Скляров, - списки ці вже будть вивішені, і кожний виборець зможе перевірити чи правильно занесено в список його прізвище, ім'я і т. д.
	- Обов'язки членів комісії,- продовжує тов. Скляров,- ми розподілили на засіданні комісії, на цьому ж засіданні склали і план всієї нашої роботи.
	- Всі агітатори, а їх у нас 30 чоловік, розкріплені по 10-15 хатках, де вони проводять агітаціно-масову роботу.
	Найкраще працює агітатор тов. Теняєв, який проробляє з виборцями "Положення про вибори до Верховної Ради СРСР, Сталінську Конститк=уцію, регулярно читає їм газети. ОСобливо великий інтерес проявляють виборці до міжнародних подій, до Нюрнберзького процесу і т. д.
	- Одне у нас погано, - сказав тов. Скляров,- не маємо вибороої літератури на російській мові. А попит на неї велий...
	...Подякувавши за бесіду, задоволені всім тим, що побачили і почули, ми залишили приміщення виборчої дільниці №8/34.
