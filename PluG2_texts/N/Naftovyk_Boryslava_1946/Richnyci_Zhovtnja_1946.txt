Річниці Жовтня - виробничі успіхи

В колективі VIII промислу почалось змагання на честь 29-ої річниці Великої Жовтневої революції.
На загально-промислових зборах нафтовики взяли на себе зобов'язання: 1) виконати державний план жовтня місяця на 103 проц., 2) підвищити продуктивність праці на 5 проц., 3) знизити собівартість тонни нафти на 3 проц., 4) пустити з простою в експлуатацію 5 свердловин і ряд інших.
Кожна бригада по нафтовидобутку на своїх зборах взяла на себе конкретні зобов'язання.
Так, шоста бригада тов. Когута зобов'язалась виконати місячний план на 106 проц., восьма бригада тов.
Саса і третя бригада тов. Харченка - на 105 проц. та інш. Високої продуктивності праці добилися ці бригади в минулому місяці, давши державі понад план багато високоякісної нафти.
Так, наприклад, показник 6-оі бригади за вересень - 109,6 проц., 8-oi — 112,6 проц. 3-ої -107.6 проц.
В перших рядах стахановців іде оператор 6-ої бригади т. Харів Василь.
Обслуговуючи 4 свердловини, з яких 3 глибоконасосні, він незмінно виконує свої завдання на 118-120 проц.
По-стахановському працює і оператор тов. Василиха, який виконує норми на 115 — 117 проц.
В третій бригаді заслуженим авторитетом користується оператор-багатосвердловинник т. Дурнота Василь.
Його показник виконання завдань систематично становить 112-115 проц. Треба відзначити помічника бригадира 8-oi бригади тов.
Патена, який проводить велику агітаційно масову роботу. Тов. Патен часто проводить з робітниками бесіди, читає їм газети, систематично обговорює підсумки соцзмагання по бригаді і т. д. Дружною, наполегливою роботою в вересні відзначились також і інші бригади промислу.
Лише цьому VIII-й промисел зміг успішно провести ряд організаційних і технічних міроприємств і вийти на рівень виконання державного плану.
Зараз перед колективом промислу стоїть завдання: закріпити досягнуті успіхи і, не зважаючи на ряд труднощів, зокрема в постачанні газом, водою, прийти до дня всенародного свята з високими виробничими показниками.