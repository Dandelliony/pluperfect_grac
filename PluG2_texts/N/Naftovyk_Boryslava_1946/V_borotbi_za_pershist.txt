В боротьбі за першість
Днями в клубі озокеритчиків відбулися загальні збори робітників Бориславського рудоуправління. Клуб був переповнений. Сюди прийшли забійщики, відкатчики породи, маніпулянти, щоб обговорити підсумки соціалістичного змагання за березень місяць і накреслити завдання на дальше. На зборах прийняв участь секретар МК КП(б)У т. Жусманов.
З доповіддю про підсумки соціалістичного змагання за березень місяць виступив директор рудоуправління тов. Меліхов. Колектив шахт озокериту, - говорить тов. Меліхов, - натхненний історичним накресленням великого Сталіна, не погано попрацював в березні місяці, з честю виконав і перевиконав свої зобов'язання по видобутку озокериту, давши в березні 123,5 проц. плану. В цілому за перший квартал виконано план на 104, 1 процента.
По всім показникам роботи першість в соціалістичному змаганні за гідну зустріч всенародному святу — дню Перемоги з присудженням перехідного Червоного прапору рудоуправління, - говорить далі т. Меліхов, - зайняв колектив шахти № 1 (нач. Тов. Стародуб), виконавши березневий план на 110,6 і квартальний на — 102,2 проц.
О закінченню доповіді до трибуни один за другим підходили стахановці забійщики, кріпильщики, відкатчики. В їх коротеньких, хвилюючих промовах відчувалась одностайна боротьба за першість в передтравневому соціалістичному змаганні, за перевиконання квітневого плану.
Ось біля трибуни десятник шахти № 1 тов. Калашніков. Він говорить: - наш колектив одержав перехідний Червоний прапор — прапор це наша гордість і слава, і я запевняю від усього колективу, що прапор ми нікому не віддамо.
Пристарілий десятник шахти № 3 т. Яців у своєму виступі сказав: - я на шахтах зріс і нині, коли всі народи неосяжної країни Рад піднялись на боротьбу за виконання Сталінських планів, колектив 3-ї шахти ще ширше розгорне боротьбу за першість в соціалістичному змаганні, за одержання перехідного Червоного прапору.
Далі з промовами виступили двохсотники: забійщик шахти № 1 тов. Бакланов, Пірчинський — топляр шахти № 2, забійщик шахти № 2 т. Оловець, відкатчик шахти № 1 тов. Волос і ряд других. Всього виступило 15 чол.
По закінченні зборів секретар МК КП(б)У т. Жусманов вручив колективу Бориславського рудоуправління перехідний Червоний прапор міськкому КП(б)У і міської Ради депутатів трудящих.