Покращити роботу клубів

Серед культосвітніх установ самі доступні, самі масові місця відпочинку трудящих — це робітничі клуби і бібліотеки.
Кожний промисел у нашому місті, кожне підприємство має свій клуб. Але ставлення до всюди однакове.
Так, керівництво клубу "Укрозокерит" по-серйозному віднеслось до підготовки клубу до зими: відремонтувало його.
В фойе клубу стоїть Дошка пошани, вивішені плакати, які закликають достроково закінчіти виконання нової Сталінської п'ятирічки.
В світлому, теплому приміщенні робітники в вільний час працюють над творами товариша Сталіна, читають газети та журнали.
Зав. клубу т. Голій налагодив також і роботу хорового та драматичного гуртків, які за останній час дали дві нових постановки і декілька концертів.
Тут часто читаються лекції на науково популярні та політичні теми: "Україна в 4-тій Сталінській п'ятирічці", "Озокерит" і інші.
Велику допомогу в роботі клубу подає парторганізація та парткабінет МК КП(б)У. Таких клубів мало.
Деякі клуби, наприклад, як клуб II нафтопромислу (зав. клубом т. Коровайний), досі ще не закінчили ремонту.
Це відчувається на всій культмасовій роботі. Тут в вільну годину робітники не мають можливості навіть почитати газету або журнал не кажучи вже про обслуговування робітників вечорами художньої самодіяльності і кіно.
Не краще стоїть питання роботи клубів на IX нафтопромислі. Ремонт проведено поспішно, а значить і недоброякісно.
Робота гуртків занепала. Завдання всіх культосвітніх працівників нашого міста - скоріше і рішуче справити всі недоліки в роботі і розгорнути її так, щоб вона сприяла боротьбі за виконання і перевиконання п'ятирічного плану великих робіт нашої країни.