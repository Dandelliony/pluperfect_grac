Успіх здобуто

В обстановці виняткового виробничого піднесення, кипучої творчої роботи, боротьби за виконання і перевиконання величних планів сталінської п'ятирічки зустрічають цього року трудящі нашої країни радісне свято - Першотравень.
Виробничим подарунком Батьківщині зустрів свято всіх трудящих - 1-ше Травня і наш колектив озокеритчиків.
Попрацювати довелося багато. Ще в березні місяці широко розгорнулося у нас соціалістичне змагання за гідну зустріч Першотравня і річниці Перемоги над гітлерівською Німеччиною.
В квітні ми зробили перші підсумки соціалістичного змагання. Результати виявилися непоганими: березневий план по видобутку озокериту колектив рудоуправління виконав на 123,5 проц.; замість зазначених в зобов'язанні 105 проц.. а перший квартал завершив 104-процентним виконанням завдання.
Не зупинилися на цьому озокеритчики. Змагання розгорілося ще з більшою силою.
Гарячі передтравневі дні були до краю сповнені напруженою, творчою працею.
За перевиконання плану видобутку озокериту, за додаткову продукцію для країни наполегливо боровся весь колектив.
І успіх здобутий. 103 проценти плану такий показник місячного виконання рудоуправлінню.
Багатьох стахановців висунуло соціалістичне змагання. Серед них відомі імена двохсотників шахти №2 (начальник тов.
Голеніщев) тт. Мірошниченко, Оловець, Ровенчин, Білик, які виконували свої виробничі завдання на 250-260 проц.
Колектив шахти вийшов переможцем в змаганні, достроково завершивши місячний план і давши країні додатково десятки тонн продукції.
Озокеритчики свого слова дотримали - свято зустріли гідним виробничим подарунком.
Але попереду ще багато роботи. Наш колектив, натхнений величною програмою робіт нової сталінської п'ятирічки, ще ширше розгорне соціалістичне змагання і доб'ється нових перемог в боротьбі за виконання і перевиконання п'ятирічного плану.