Наша відповідь нафтовикам V-го промислу

Широко розгорнулося на IV нафтопромислі соціалістичне змагання за виконання і перевиконання плану четвертої сталінської п'ятирічки.
Всі свої сили і вміння нафтовики віддають для досягнення загальної мети - збільшенню нафтовидобутку.
Дружно відгукнувся наш колектив на заклик дрогобичан про організацію соціалістичного змагання на честь другої річниці зі дня визволення нашої області від німецько-фашистських загарбників.
Всі наші робітники тепер працюють з ще більшою наполегливістю, готуючи виробничі подарунки славній річниці.
Робітники, інженерно-технічні працівники і службовці нашого промислу, приймаючи заклик колективу V-го нафтопромислу, взяли на себе нові, додаткові зобов'язання: 1. Довести виконання підвищеного плану по нафтовидобутку на 102 проц., а липневий план виконати на 101 проц. 2. Ввести в експлуатацію дві свердловини (що знаходяться зараз в простої). 3. Перевести дві свердловини на глибоконасосний спосіб експлуатації. 4 Силами механічної майстерні промислу змонтувати одну лебідку для тартання нафти. 5. Знизити собівартість тонни нафти на 2 проц. 6. Ліквідувати одну парокотельню - з метою економії робочої сили і палива, 7. Протягом липня підготувати 12 кваліфікованих робітників і підвищити кваліфікацію 5 робітників. 8. Охопити членством профспілки нафтовиків 90 проц. всіх працюючих.
За виконання взятих зобов'язань, за гідну зустріч другої річниці з дня визволення Борислава бореться зараз весь колектив промислу.
Між бригадами йде завзята боротьба за першість в змаганні. В минулому місяці першість в соціалістичному змаганні і перехідний Червоний Прапор промислу завоював колектив 7-ої бригади (майстер тов.
Медвідь), який виконав місячне завдання на 106,3 проц. Гарних успіхів домоглася і бригада N6 (майстер тов.
Проць), показник якої - 104,7 проц., та бригада №2(майстер тов. Шевчук) - 102 проц.
Хто ж вийде переможцем в цьому місяці і тим самим прийде з найкращим виробничим подарунком до дня свята - 7 серпня, - покаже свята час.