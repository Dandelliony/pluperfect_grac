Наші досягнення

Нових, ще більших сил надала всім нам, нафтовикам, промова товариша Сталіна, в якій великий вождь з такою ясністю поставив перед трудящими завдання по піднесенню народного господарства країни.
У відповідь на цю історичну промову колектив нашої 2-ої бригади широко розгорнув соціалістичне змагання, як індивідуальне, так і групове, за одержання ще кращих результатів у роботі.
Ми поставили перед собою завдання — достроково відбудувати недіючу свердловину "Бітумен-67", дуже багату на нафту, і енергійно, дружньо взялися за його здійснення, Кожний відповідав за якусь певну ділянку роботи і не рахуючись з часом, з труднощами, працював так, щоб бути передовим.
Такою злагодженістю в роботі ми і домоглися виконання свого зобов'язання - свердловина була відбудована і пущена в експлуатацію протягом 20 днів.
Особливо багато настійливості, чесного ставлення до роботи проявили майстер вишко-монтажної бригади т. Солоненко, пом. оператора тов.
Раєвський, коваль тов. Коцюба. На відбудованій свердловині розгорнулася робота по видобутку нафти.
Ми намагаємося прикласти все своє вміння, знання для досягнення якнайбільших успіхів.
Оператор тов. Мечинський, весь час слідкуючи за об'єктами, в потрібний момент переключає їх і цим економить пар; виробіток тов.
Мечинського становить 105-106 проц. норми щодня. За його прикладом працюють і інші оператори: тов.
Громадюк, який виконує свої денні завдання на 150 проц., і тов. Ямрович, - на 110-115 проц.
Не залишаються поза нашою увагою і молоді робітники. Наприклад, до нас в бригаду прийшов репатрійований робітник тов.
Шапрань, який зовсім не був обізнаний з роботою нафтовика. Але вже через деякий час тов.
Шапрань став непоганим кочегаром і тепер буде висунутий на роботу пом. оператора.
Так ми працюємо. Але всі ці успіхи нас не заспокоюють. Навпаки, ми зобов'язуємося працювати ще краще, ще продуктивніше, щоб гідно зустріти міжнародне свято всіх трудящих - 1-ше Травня.