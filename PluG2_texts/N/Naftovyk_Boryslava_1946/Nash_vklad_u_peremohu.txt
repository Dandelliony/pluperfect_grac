Наш вклад у перемогу
В безприкладну історію героічної боротьби радянського народу проти німецько-фашистських загарбників наші жінки, поряд з чоловіками, вписали не одну славну сторінку. І немало виявилося жінок, які показали себе хоробрими бійцями - санітарками, розвідницями, зенітницями, льотчицями, мужніми партизанками, незламними підпільницями.
Тепер ми знаємо сотні імен славних дочок Батьківщини, які вічно житимуть в серцях міліонів радянських людей. Москвичка Зоя Космодем'янська, краснодонки Уля Громова і Люба Шевцова, Ліза Чайкіна і ще багато- багато таких же, як вони, самовіддано боролися за свою Батьківщину.
Уряд високо оцінив бойові заслуги радянських патріоток, присвоївши 72 жінкам почесне звання Героїв Радянського Союзу, тисячі жінок нагородивши орденами і медялами.
У Вітчизняній війні відзначилися і жінки нашого міста. За участь у боротьбі з ворогом до 70 наших жінок мають урядові нагороди - бойові ордени і медалі. Данела Ніна, Романова Євдокія нагороджені орденами "Червона зірка", Ірошникова Лариса, Божко Клавдія - медалями "За бойові заслуги", "За перемогу над Німеччиною у Великій Вітчизняній війні Радянського Союзу".
Разом з тисячами і тисячами радянських патріоток я також внесла свій вклад в розгром ворога. Всі ми, бойові подруги воїнів Червоної Армії, знали: кожна куля, випущена з наших гвинтівок і автоматів, кожний боєць, винесений нами з поля бою і повернутий до життя, до боротьби, - це удар по ворогу, це наближення до перемоги. Нам, жінкам, було дуже тяжко, але ми жили одним почуттям - знищити ворога, відстояти нашу прекрасну Батьківщину, її честь і незалежність.
Я весь час намагалася бути в перших лавах бійців. Я робила так, як зробила б кожна на моєму місці. І уряд візначив мене, в числі багатьох інших жінок-бійців, одержала нагороду. За бойові успіхи я нагороджена медалями "За бойові заслуги" і "За перемогу над Німеччиною у Великій Вітчизняній війні Радянського Союзу".
Тепер всі ми знову повернулися до мирної праці і кожна на своєму посту самовіддано трудимося, всі свої сили віддаючи для щастя й слави Батьківщини.