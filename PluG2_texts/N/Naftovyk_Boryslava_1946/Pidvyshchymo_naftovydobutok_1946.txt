Підвищимо нафтовидобуток
(З виступу мастра по нафтовидобутку 1-ої бригади тов. Фрайліха)
- Товариші! - Всі ми пам'ятаємо слова нашого вождя товариша Сталіна, сказані ним 6 листопада 1941 року - в тяжкі дні початку війни. "Наша справа справедлива - перемога буде за нами!" Ці слова здійснились: 9 травня 1945 року народи великої країни Рад одержали блискучу Перемогу над гітлерівською Німеччиною. I ми, нафтовики VIII нафтопромислу підготуємо гідну зустріч славній річниці. - Наша бригада, включившись в соціалістичне змагання на честь свята 1 Травня і 9 травня, взяла на себе такі конкретні зобов'язання: виконати квітневий план по видобутку нафти і газу на 105 проц; домогтися підвищення видобутку нафти шляхом переведення ряду свердловин на глибоконасосний метод експлуатації; навчити основним кваліфікаціям 15 робітників, для чого організувати техмінімум. За виконання цих своїх зобов'язань ми вже тепер наполегливо боремося, розуміючи, що лише такою роботою ми, разом з усіма трудівниками нашої Батьківщини доб'ємося здійснення всіх завдань четвертої Сталінської п'ятирічки. Від імені колективу своєї бригади я викликаю на соціалістичне змагання за кращі виробничі успіхи на честь великого свята 9 Травня, колектив нафтовиків 8-ї бригади.