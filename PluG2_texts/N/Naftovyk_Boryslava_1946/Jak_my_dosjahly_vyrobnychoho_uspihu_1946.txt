Як ми досягли виробничого успіху

Майстром 7-ої бригади II нафтопромислу став я на початку січня 1946 р. Бригада вважалася тоді відсталою - її показник виконання плану становив лише 77 проц.
Це пояснювалось, головним чином, відсутністю трудової дисципліни серед робітників, простоєм 4 і аварійним станом однієї сверлловини та інш.
Свою роботу майстра я почав з проведення загальних зборів робітників, на яких головну увагу звернув на питання трудової дисципліни та на завдання, що стоять перед нами, нафтовиками, і зокрема, перед нашою бригадою.
Потім я часто влаштовував бригади, головним чином для операторів і помоператорів, технічні наради з різних питань.
Для підвищення нафтовидобутку ми вирішили власними силами вивести з простою і аварії свердловини, чого через деякий час домоглися.
Тепер всі ці свердловини дають нафту і навіть понад план. Крім цього, запровадили режим виїздів на свердловинах, їх дослідження, в результаті чого дебіт наших свердловин почав з кожним днем зростати.
На деяких свердловинах ми провели також рушіння трубами і промивання забоїв гарячою нафтою.
Це дало гарні наслідки. Наприклад, після проведення цих міроприємств на свердловині "Буковиця 26", її добовий дебіт зріс на 110 проц.
Пожвавилась після рушіння і промивексплуатація й інших свердловин. В результаті такої роботи бригада наша через деякий час домоглася виконання державних планів.
Виросли у нас стахановці - оператори т.т. Яєчник, Сопицький, Всирик, Курек, Ваврик та інші, помоператори т. т. Зеленін, Чергін, Заров'яний і ряд ін. Треба сказати, що в досягненні загального успіху бригади значну роль відіграла організована мною допоміжна бригада, призначення якої - ліквідовувати аварії та недоліки в роботі свердловин.
Робітники цієї бригади цілком зрозуміли всю важливість своєї роботи і працювали бездоганно.
Зразки роботи тут показують оператор т. Яворський, помічники оператора т.т. Онисько, Сенюта і Волков — репатрійований робітник, який за короткий час добре оволодів складною професією помоператора.
Всі ці товариші весь час виконують свої виробничі завдання на 150-180 процентів.
Але всі ці успіхи нас не заспокоїли. Ми знали, що можемо дати ще кращі результати.
Виходячи з цього бажання працювати ще краще, наші робітники заключили між собою соцдоговори, а також організувати змагання свердловини з свердловиною.
Крім цього, заключили ми також договір на соціалістичне змагання з бригадою №3, взявши, з свого боку, зобов'язання, виконати березневий план на 102 проц.
Дружно взялися нафтовики за виконання свого зобов'язання, і в кінці березня наш місячний показник становив 103,25 проц. плану.
На початку квітня, готуючись гідно зустріти всенародне свято - День Перемоги, наша бригада знову викликала на змагання колектив 3-ої бригади.
Наше зобов'язання було - виконати місячний план на 105 проц. Але стахановською роботою ми домоглися того, що ще 17 квітня виконали свій план на 107,11 проц.
Та на цьому ми не зупиняємось. Величезна програма відбудови і будівництва, накреслена п'ятирічним планом, вимагає від нас повного використання всіх внутрішніх можливостей, безперервного покращення роботи.
На це ми зараз і спрямовуємо всі свої сили й знання.