Чому в кіоску не дають решти?
Часто ми, робітники ремонтно-механічної майстерні №2, заходимо в книжковий кіоск (по вул. Костюшка) за газетами і завжди нас неприємно дивує таке явище: по перше, газети продаються не всім громадянам, а лише тим, кого продавець подобає, абож знайомим: по друге, коли б і скільки б ви не брали газет, ви ніколи не одержите належної вам решти. Наприклад, 26 липня мені з товаришем продавець замість решти, дав по три газети. Знаючи, що це тут - система, я зажадав книгу скарг. У відповідь же продавець назвав мене дріб'язковою людиною і додав: "Якщо не хочете зайвих газет, нате вам поштові марки, а дрібних грошей у мене все рівно немає". Мене цікавить, коли ж все таки буде налагоджене правильне обслуговування трудящих?