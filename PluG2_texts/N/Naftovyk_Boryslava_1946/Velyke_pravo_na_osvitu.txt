Велике право на освіту
В жодній країні світу не знайдемо такого стану, щоб так послідовно і з такою вигодою для трудящих здійснювалось право на освіту, - як це робиться в нашій соціалістичній країні.
Право на освіту для всіх громадян забезпечується широкою сіткою початкових і середніх шкіл, вищих шкіл, виробничим і технічним навчанням в промисловості і сільському господарстві, вечірніми школами, різними курсами для дорослих, заочною освітою.
Навчання в початкових і семирічних школах цілком безплатне. Основні витрати за навчання в 3-х останніх класах середніх шкіл, в технікумах і вузах приймає на себе держава, і тільки незначну долю сплачують самі громадяни.
В західних областях України за навчання платять тільки ті громадяни, які живуть з нетрудових прибутків. Від платні за навчання в середніх і вищих школах повністю звільняються діти загинулих воїнів, інвалідів Вітчизняної війни. Для дітей воїнів Червоної Армії, партизанів для дітей, батьки яких загинули, від рук німецько-фашистських загарбників, радянським урядомстворені спеціальні училища - суворовські, нахімовські - з повним державним утриманням. Також повне державне утримання одержують учні ремісничих шкіл і ФЗН.
Навчання ведеться рідною мовою кожного народу, що має особливо важливе значення для загальної доступності освіти в нашій багатонаціональній країні.
Загальним станом народної освіти колишня царські Росія не могла похвалитись. Перед 1914 р. в Росії не навчалось в школах чотири п'ятих дітей шкільного віку, а три чверті всього населення було неписьменним. Реакційний царизм закривав двері гімназій і університетів для дітей робітників і селян. Навчання на рідній мові (в тому числі і на українській) заборонялося.
Велика Жовтнева соціалістична революція відкрила нову еру в цсторії людства. Трудящі стали справжніми господарями матеріальних і культурних благ.
Великий Ленін закликав робити культурну революцію, на боротьбу із страшною спадщиною, залишеною царатом. Були видані відозви до населення про обов'язкове навчання дітей обох статтей, підписаний Леніним декрет про ліквідацію неписьменності серед дорослого населення. 
Партія і уряд весь час дбали за розквіт народної освіти. За ініціативою товариша Сталіна видається ряд важливих постанов, щодо широкого розвитку нашої школи. Вже в 1939 р. всі діти шкільного віку нашої країни були охоплені школами, а неписьменних залишилося 18,8 проц. (головним чином люди старші 50 років).
Одною із передових серед республік великого Радянського Союзу була Українська РСР. В 1939-40 році в 29 тис. народних школах навчалось 6.543 тис. учнів, технікумів було 597, в яких навчалось 127.600 студентів (між іншим такого числа студентів в цілій Росії ніколи не було), письменність населення досягла понад 90 проц.
Великими правами Сталінської Конституції скористались і трудящі західних областей України. Правителі цісарської Австрії, під гнітом якої довгий час перебувала Галичина, не дбали про народну освіту. Про їх "піклування" добре згадує наш земляк, відомий український письменник І. Я. Франко в автобіографічних творах "Грицева шкільна наука", "Красне писання" і інші. Польські пани, правління яких позначалось реакційним шовінізмом, дбали лише за освіту верхів панства.
Прикладом їх "діяльності" в народній освіті може служити м. Борислав. До встановлення радянської влади, тут були так звані вселюдні школи для народу і приватні гімназії, де могли навчатись тільки діти багатіїв. Для українців був встановлений ценз майнового стану.
Більшість українців, які закінчували середню або вищу освіту, не могли знайти примінення своїм знанням. Одних лише вчителів безробітних було понад 30 чоловік. Все це вже історія. Минули страшні роки і німецького лихоліття.
Знаменний день 10 лютого 1946 р. Борислав зустрічає видатними успіхами в нарожній освіті, по розгортанню шкільної мережі ми досягли довоєнного рівня.