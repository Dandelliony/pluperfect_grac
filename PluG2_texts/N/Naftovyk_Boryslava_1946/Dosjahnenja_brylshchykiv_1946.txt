Досягнення бурильщиків

В день 29 ої річниці Великого Жовтня колектив бурильщиків контори буріння рапортує про виконання десятимісячного плану.
Включившись у переджовтневе змагання, бурильщики дали слово з честю зустріти всенародне свято.
Слова свого вони дотримали: жовтневий план виконано на 121 проц., дано понад план 116 метрів проходки.
Як і досі, передове місце займає бурова №1530 (майстер т. Наумов), колектив якої в жовтні дав 173 проц. плану і 94 м. проходки понад план.
А ще недавно ця свердловина ледве давала 19 м. проходки. Прийшовши в бригаду, майстер т. Наумов, зумів добре за півмісяця організувати розставити робочу силу так, що тепер ця свердловина дала за півмісяця більше 200 метрів проходки.
В окремі дні бригада виконувала завдання до 600 проц. і більше. 5 листопада бурильщики цієї бригади Сухацький і Брілостек, ставши на стахановську вахту на честь 29-ої річниці Жовтня, дали за добу 35 метрів проходки, що становить 770 проц. норми.
Буровій бригаді 1530 за самовіддану працю присуджено перехідний Червоний прапор контори буріння.
Від цієї бригади не відстає і колектив бурової №1531 (майстер тов. Жигаляк). В жовтні виконання плану тут становить 124,3 проц.
Понад план дано 73 м. проходки. Кращі люди бурової №1531 - бурильщики тт. Костик, Триняк.
Бригада занесена на Дошку Пошани. 24 чоловіка контори буріння за 6 місяців виконали річну норму.
Серед них слюсар т. Паславський, який дав 159 проц. річної норми, токар т. Балік — 183 проц.
До 29-ої річниці Жовтня колектив робітників контори буріння побудував на IX нафтопромислі бурову свердловину і приступив до її монтажу.