Зразково підготуймось до весняної посівної кампанії
	В забезпеченні трудящих міста продуктами харчування велику роль відіграють допоміжні господарства наших установ та підприємств. Звідси й випливає те, що до весняної посівної кампанії - періоду, коли закладається основа майбутнього врожаю, - всі допоміжні підприємства повинні бути підготовлені якнайкраще. 
	Як же готуються до весни наші допоміжні господарства?
	Можна прямо сказати: там, де керівники про це потурбувалися, - і результати вже є позитивні. Напприклад, в допоміжному господарстві рудоуправління тресту "Укрозокерит" вже відремонтовано сільськогосподарський інвентар, завезено 10 тонн мінеральних добрив, відпущених за нарядом, складено плани польових робіт. Потурбувалися тут і про тяглову силу: в результаті правильно поставленого догляду коні тут доведені до гарної і середньої вгодованості.
	Цілком протилежна картина в допоміжному господарстві міськзмішторгу. Сільгоспінвентар тут не ремонтують, мінеральних добрив не завезли, посівного матеріалу зовсім немає. Коли ж керівники Змішторгу та його допоміжного господарства розпочнуть підготовку до польових робіт? А весна ж незабаром.	
	Такій безгосподарності, що має, до речі, місце також і в ряді інших допоміжних господарствах, необхідно покласти край. Неприпустиме повторюванн треба вже я помилок минулого сільськогосподарського року, коли в багатьох наших господарствах були втрачені кращі агротехнічні строки посіву та обробки культур, в результаті чого було одержано занижений урожай і озимих, і ярих культур, і городини.
	Щоб добре підготуватись до весняної посівної кампанії і своєчасно розпочати її, треба вже зараз провести всі необхідні заходи, а саме:уточнити площі земель, що належать допоміжним господарствам, скласти плани польових робіт, завезти мінеральні добрива, відремонтувати весь потрібний сільгоспінвентар; якнайбільшу увагу треба звернути на підготовку тяглової сили, поставивши коней вже тепер на посилену відгодівлю та забезпечення їх кормами на весь час польових робіт. Щодо посівного матеріалу, то він повинен бути своєчасно засипаний, очищений, протруєний і обов'язково перевірений на схожість в контрольно насінній станції.
	Лише своєчасно виконавши всі ці невідкладні завдання, ми зуміємо провести весняну сівбу в стислі строки, передбачені агротехнікою і цим закладемо основу майбутнього багатого врожаю.
