Передовики нової п'ятирічки

Активну участь беруть у Всесоюзному соціалістичному змаганні за виконання і перевиконання плану нової сталінської п'ятирічки озокеритчики шахтоуправління №2 (директор тов.
Меліков, парторг ЦК ВКП(б) тов. Богданов). З кожним днем збільшується число стахановців, які вже виконали свої річні, 11-ти, 9-місячні завдання.
Річне завдання виконав за п'ять місяців роботи стахановець-забійщик Михайло Ровенчин.
Зараз він дає продукцію в рахунок другого річного завдання. Такого ж успіху добився і кріпильщик тов.
Ковтуненко Т., який річне завдання виконав за шість місяців. По-стахановському працюють: кріпильщик тов.
Хомутов В., який за п'ять місяців виконав 11-місячне завдання, Оловець В., і кріпильщики т. т. Шушман Д. і Нагірний М., які дають зараз продукцію в рахунок четвертого кварталу цього року.
Та цими товаришами список стахановців-озокеритчиків далеко не обмежується.
Є багато робітників, які вже закінчили свої 7-8 місячні виробничі завдання.
Це забійщики т. т. Зятчик М., Садовий С., Білик П., кріпильщики - Аверкін Ф., Седов М., Чичак В., прибиральник породи тов.
Андріанов П. і багато інших.