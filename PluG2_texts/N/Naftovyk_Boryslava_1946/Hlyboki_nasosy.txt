Глибокі насоси — одна з основ росту видобутку нафти
В умовах бориславських нафтопромислів переведення свердловин на глибоконасосний матод експлуатації — не легка справа. По-перше, потребується переустаткування, а іноді й повна заміна балансирів старої конструкції, по-друге, необхідно було розбити існуючу на промислі теорію про неможливість використання в умовах Борислава вітчизняних насосів.
Але, не дивлячись на ці утруднення, нами в цій справі проведена велика робота. Протягом першого кварталу і 10 днів квітня переведено на глибокі насоси всього 9 свердловин. Всі насоси, спущені на глибину від 1.200 м до 1.300 м, працюють бездоганно і по дебітах не тільки не поступаються свабовому і желонковому способам експлуатації, а навіть перевищують їх. Можна навести кілька прикладів. 
Дебіт свердловини “Блохувка-2” (1 бригада) після переведення на глибокий насос, в березні зріс на 6 проц. Такі ж позитивні результати дало переведення на глибокий насос інших свердловин, зокрема “Петроль-2” цієї ж бригади, де дебіт зріс на 10 проц., “Глиник-36” (4 бригада) — на 5 проц. і т. д.
Колектив нафтовиків промислу поставив перед собою завдання — протягом першого півріччя 1946 р. виконати річний план переедення свердловин на глибокі насоси. Крім цього, також намічено перевести на глибокі насоси ряд дрібних свердловин з експлуатацією їх від групових приводів. 