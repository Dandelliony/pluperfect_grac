Забезпечити населення товарами широкого вжитку
	Весь радянський народ напружує зараз всі зусилля, щоб скорше загоїти рани, завданні країні війною, піднести рівень розвитку народного господарства, поліпшити добробут трудящих.
	В справі покращення матеріального добробуту трудящих велику роль відограє Місцева промисловість. Тому на її розвиток, на виробництво товарів широкого вжитку повинна бути звернена особлива увага.
	Як же Бориславський міськпромкомбінат виконує свої почесні обов'язки в справі забезпечення населення всіма необхідними речами?
	Існує міськпромкомбінат вже понад рік, та, на превеликий жаль, навіть ніяких натяків на його роботу немає. А замість того, щоб, відповідно з часом, розширювати своє поле діяльності, збагачувати асортимент вироблюваних товарів, комбінат цей, навпаки, скорочується. Наприклад, була одна велосипедна майстерня і ту тепер закрили.
	Не має щастя міськпромкомбінат в своїх керівниках. Бувший його директор Антоненка все організовував механічну майстерню і "доорганізувався" до того, що мотор з цієї майстерні опинився в ... Дрогобичі. Небагато виграв комбінат і з призначення нового директора-Колодзій, в якого, до речі, "чемоданний" настрій - збирається виїжджати до Польшщі. A від настрою і робота залежить.... 
	І досиділися керівники промкомбінату до того, що нічим стало зарплату робітникам виплачувати, а сума ця досить значна - понад 2.000 крб. щоміяця, І проявив тут Т. Колодзій "ініціативу": вирішено давати платні танцювальні вечори, а виручку з них -на зарплату! Нічого сказати, цінна ініціатива!. От до чого догосподарювалися промкомбінатовці!
	Не може похвалитися своєю роботою і міськхарчопромкомбінат. Може його директор т. Васюнін вважає, що для підприємства досить однієї назви, а населення міста хай обходиться без кондвиробів, ситра, газованої води і т. інш. ? Погано, коли так. А ще гірше те, що на роботу т. Васюнін приймає людей з вулиці, які й створюють йому всі умови для неробства, Адже трапився такий випадок в історії харчопромкомбінату, коли своїм заступником т. Васюнін зробив людину, ніким не знану і не перекірену. В результаті "діяльності" цього заступника щезли 2 цнт. цукру і 10 кг сахарину, а сам "заступник" зник у невідомому напрямку.
	Ось як "розвивається" харчова промисловість міста.
	Міська Рада депутатів трудящих повинна, нарешті, зайнятися питанням розвитку місцевої промисловості. Необхідно укомплектувати її кадрами, контролювати і керувати її роботою.
	Населення міста відчуває великі потреби в предметах товарів широкого вжитку. Ці потреби необхідно задовольнити в найближчий час.
