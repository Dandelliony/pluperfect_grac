Добитися точності у списках виборців

Нині, коли до знаменної дати - 10 лютого 1946 року - дня виборів до Верховної Ради СРСР залишились лічені дні,особливого значення набуває правильно поставлена організаційна робота, спрямована на те, щоб забезпечити суворе додержання виборчого закону і створити необхідні умови для участі у виборах всіх виборців.
Однією найважливішою справою в усій організаційній передвиборній роботі є правильне складання списків виборців.
Бо неправильні записи в списках виборців, пропуски їх можуть привести до позбавлення виборця можливості взяти участь у голосуванні, що є найгрубішим порушенням основних прав радянського громадянина.
Між тим треба сказати, що в ряді виборчих дільниць до складання списків віднеслись недбайливо, є факти пропусків виборців, перекручення їх прізвищ і таке інше.
Так, наприклад, на виборчій дільниці 12/38 (голова дільничної комісії тов.
Тустанівський) списки виборців вивішені забрудненими, в яких виборцям тяжко правильність занесення їх до списків.
На виборчій дільниці 8/34 в списках перекручені прізвища 60 виборців, а 32 виборці зовсім пропущені в списках.
На виборчій дільниці 6/32, де головою дільничної виборчої комісії тов.
Сошенко, до списків виборців був занесений 14 літній юнак. Дільничні виборчі комісії по перевірці правильності запису виборців працюють повільно, не добиваються того, щоб в найкоротший строк охопити всіх виборців звіркою правильності занесення їх до списків.
Так, на виборчій дільниці 4/30 (голова тов. Пристай) за 15 днів лише 40 процентів виборців охоплено звіркою.
Отже дільничним виборчим комісіям треба негайно організувати ознайомлення із списками усіх виборців з тим, щоб до 1 лютого 1946 р. виявити всі пропуски в списках виборців, уточнити в них всі записи і забезпечити внесення до списків усіх громадян, що проживають постійно чи тимчасово на території тієї чи іншої виборчої дільниці і мають виборче право.
Щоб це забезпечити, необхідно до цієї важливої роботи залучити весь актив міста, треба, щоб кожен активіст, який проводив облік виборців, про всі зміни і рух виборців сигналізував до міської Ради депутатів трудящих.
Необхідно також, щоб дільнична виборча комісія встановила обов'язкове чергування своїх членів в такі години, які є найзручнішими для виборців: уранці перед початком роботи на підприємствах і по установах, вдень - для домашніх господарок і ввечері після роботи.
Лише при цих умовах виборець матиме повну можливість перевірити правильність свого занесення до списків.
Треба також всьому активові виборчих дільниць роз'яснити виборцям, що той чи інший виборець має їхати у відпустку, командировку, або на курортно-санаторне лікування, він повинен у виконкомі міської Ради взяти "Довідку на право голосування", щоб мати змогу голосувати там, де буде знаходитися під час виборів. 10 лютого - день виборів наближається і треба докласти всіх зусиль, щоб підготовити до дня виборів цілком перевірені, уточнені і правильно складені списки в виборців.