Трудящі вивчають виборчий закон

3 почуттям великого задоволення зустріли бориславці Указ Президії Верховної Ради Української Республіки про встановлення дня виборів.
І зразу ж, після опублікування Указу та "Положення про вибори до Верховної Ради УРСР", майже по всіх наших великих підприємствах, промислах, а також в установах робітники, службовці та інженерно-технічні працівники приступили до вивчення Положення, Сталінської Конституціi. Так, на IV нафтопромислі (парторг ЦК ВКП(б) тов.
Щербина) для робітників, інженерно-технічних працівників та службовців уже організовані і працюють три гуртки по вивченню "Положення про вибори до Верховної Ради УРСР". На II-му нафтопромислі заняття по вивченню Положення про вибори провадяться в 10 гуртках; крім того, почали також роботу 17 агітаторів.
Почалися заняття і на IX нафтопромислі, в конторі Буріння та в інших місцях.
Звичайно, це лише перші кроки. Перед партійними організаціями стоїть відповідальне завдання - якомога глибше роз'яснити трудящим радянський виборчий закон, основи Сталінської Конституції.
Разом з цим треба широко розгорнути Пропаганду Закону про п'ятирічний план відбудови і розвитку народного господарства, організувати проведення бесід з трудящими про всесвітньо-історичні перемоги Радянського Союзу у Великій Вітчизняній війні, про наші успіхи тепер, в період мирного будівництва.