Ліквідація неписьменності - почесна справа громадськості міста

Велике і відповідальне завдання поставили більшовицька партія і радянський уряд перед працівниками освіти, партійними, комсомольськими і профспілковими організаціями західних областей України - протягом двох років повністю ліквідувати неписьменність і малописьменність населення, яке становить тут значну кількість.
В Бориславі неписьменних налічується 1.800 чол., з них майже 1.300 чол. - робітники нафтопромислів та підприємств.
Всі вони з перших чисел жовтня повинні розпочати заняття в школах та гуртках.
Але чи ж все підготовлене для того, щоб заняття ці розпочалися вчасно із першого ж дня проводилися нормально? На жаль, не все і не скрізь.
Так, велику роботу провели профспілкові комітети V-го промислу (голова т. Журавчак), IX-го промислу (голова т. Чапля) і деякі інші.
Тут всі неписьменні та малописьменні розподілені на групи, підібрані культармійці, приміщення для занять і т.п. Але цього ніяк не можна сказати про комітети профспілок контори капітального ремонту свердловин, ремонтно-механічної майстерні і багатьох інш.
Тут до цього часу не проведений облік неписьменних, не складені списки і невідомо, скільки саме чоловік підлягають навчанню. A організаційної роботи залишилося ще багато.
Необхідно серед неписьменних провести роз'яснювальну роботу і домогтися 100-проц, відвідування ними занять з першого ж дня.
Треба обладнати кімнати, забезпечити їх освітленням, опаленням та інш.
Всю цю роботу повинні провести на виробництві - профспілкові комітети, а серед непрацюючого населення — домоуправи і квартальні комітети.
Треба сказати, що частина домоуправ, наприклад, №1, 7-11, квартальних комітетів - №23, 24, 42, 43 своєчасно і добре провели облік неписьменних.
Але такі домоупрази, як №3, 9, 15 провели цю справу з великим запізненням і не підготувалися до проведення занять.
Велику допомогу справі ліквідації неписьменності можуть і повинні надати комсомольські організації міста.
Наші комсомольці своїми силами мають можливість навчити коло 500 чоловік.
Це буде серйозна допомога. Справа ліквідації неписьменності - загальна справа всіх культпрацівників, профспілкових, комсомольських і партійних організацій.
І ще при активній участі і допомозі всієї громадськості вона буде успішно розв'язана.