Підготовку до виборів ознаменовують виробничими успіхами

Новими виробничими подвигами ознаменовує підготовку до виборів робітничий колектив контори капітального ремонту свердловин (директор тов.
Рожков). Включившись у соціалістичне змагання на честь виборів у Верховну Раду Союзу РСР, робітники з кожним днем підвищують продуктивність своєї праці, все більшого виробітку.
Перед ведуть молоді виборці. Так, наприклад, молодий виборець - токар 7-го розряду тов.
Фружинський К. I., глибоко оволодівши своєю професією, домігся 190-процентного виконання виробничих норм.
Не відстає від нього тов. Вінтоняк С. В., токар цього ж розряду, виробіток якого становить 182 проц. норми Непогано працює і тов.
Бойко В., токар 4-го розряду. Не дивлячись на малий робочий стаж, тов.
Бойко ставлячись до роботи сумлінно, добився норм виробітку на 144 проц.
Молодь вчиться працювати у старих робітників - у таких, як майстер по складних роботах тов.
Стальський. Молоді робітники переймають від нього не лише вміння працювати, а й любов до праці.
Виконуючи свої виробничі завдання на 156 проц., майстер Стальський показує цим приклад і для інших робітників.
Поряд з індивідуальним змаганням робітників широко розгорнулося також колективне змагання бригади з бригадою.
Передовою бригадою в конторі капітального ремонту вважається бригада тов.
Пронева, яка працює на свердловині "Премір-Городище". 3 честю виконує взяті зобов'язання в соціалістичному змаганні, колектив бригади дає 110 проц. норми виробітку.
Також добре працює і бригада бурового майстра тов. Габела, показник виробітку якої становить 107,6 проц.
Чим ближче день виборів, тим більше зростає виробниче піднесення робітників.