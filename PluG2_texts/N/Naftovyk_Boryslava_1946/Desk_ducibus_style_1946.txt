Кабінетний стиль керівництва
	В законі про п'ятирічний план відбудови й розвитку народного господарства СРСР на 1946-1950 рр. перед нафтовиками Прикарпаття поставлені відповідальні і почесні завдання - збільшити промисловізапаси нафти на 325 свердловиночок.
	Не можна сказати, щоб ці величні завдання щодо дальшого розвитку нафтової промисловості, поставлені п'ятирічним планом, не були усвідомлені керівниками об'єднання "Укрнафта", якщо додати той факт, що по цьому питанню начальник об'єднання тов. Галустов і його головний інженер тов. Анісімов проголошували красномовні промовини на нарадах, зборах, запевняючи, що п'ятирічний план видобутку нафти буде виконаний за 4 роки.
 	І все ж з виконанням державних планів, з розвідування нових нафтових площ об'єднання "Укрнафта" перебуває у глибокому прориві, виконання річного плану стоїть під прямою загрозою зриву. Про це яскраво свідчать підсумки роботи об'єднання за 9 місяців. А підсумки ці надзвичайно сумні. Досить сказати, що 9-місячна програма виконана ледве на 98 процентів.
	Аварійність, простої свердловин зза відсутності відповідного технічного нагляду для об'єднання "Укрнафта", як і для промислів, стали звичайним явищем. Тут їх лише реєструють. Так, за 9 місяців цього року простої складають тисячі свердловиногодин.
	Видобуток нафти за 9 місяців 1946 року в порівнянні з минулим роком знизився на 8 процентів.
	Перевод свердловин на метод глибоконасосної експлуатації проходить без графіка. Тільки цим можна пояснити , що з 75 запланованих свердловин досі переведено лише 40. Таке цінне устаткування, як редукторні верстати качалки і інш., по кілька місяців валяється без всякого догляду і псується.
	Ці причини криються в тому, що об'єднання "Укрнафта" і його начальник Галустов відірвані від нафтопромислів, не знають їх життя. Живий, оперативний зв'язок з промислами замінюється телефонною тріскотнею та зливою наказів і розпоряджень, яких, до речі, видано за 9 місяців ц. р. лише за підписом Галустова і Анісімова №396. Значна частина їх залишилася невиконаною.
	Взяти, наприклад, наказ №201, написаний на 8 листах("Про технічні міроприємства на ІІІ квартал"), який, як і попередні, так і залишився на папері. Виникає питання, яка вартість цих наказів, коли відсутній будь який контроль за їх виконання.
	Робочий день в об'єднанні, як правило, починається з того, що Галустов бере телефонну трубку і зв'язується з будь яким промислом. Розмова провадиться приблизно так:
	- План знову не виконано?
	- Що? Я вас погано чую, Ви питаєте, як працює промисел? Дуже погано.
	- Чому?
	- Немає кілець, канатів, Знову аварія...
	Так Галустов керує нафтопромислами, замість того, щоб побути безпосередньона промислі, в бригадах, на свердловинах, глибоко проаналізувати їх роботу, викрити справжні причини відставання і вжити конкретних заходів для їх ліквідації. І це тоді, коли такі промисли, як ІІ й, V- й, з місяця в місяць не виконують державних планів; аварійністьі простої свердловин набрали тут надзвичайно широкоого розмаху. Так, лише на V промислі в середньому простоює 20-25 свердловин. Довгий час цей промисел очолював Оганов який, почуваючи себе під крильцем Галустова, займався шахрайськими операціями з метою власної наживи і, в результаті, цілком розвалив роботу на промислі. Нарешті, такий стан стривожив об'єднання, але воно обмежилось лише тим, що ввічливо перевело Оганова директором тресту "Укртехпостачнафта".
	Не можна обминути мовчанкою і той факт, що керівництво об'єдання "Укрнафта", замість того, щоб мобілізувати всі внутрішні ресурси на боротьбу за безперервний ріст видобутку нафти, продовжує хникати перед Міністерством нафтової промисловості, випробовуючи зниження державного плану. Так, і на IV-й квартал ц.р. об'єднання добилося зниження державного плану на 4,4 процента прти ІІІ-го кварталу.
	З усього сказаного напрошується один висновок: Галустов і кероване ним об'єднання "Укрнафта" ставлять під загрозу виконання річного плану видобутку нафти, не бореться за здійснення величних завдань щодо розвитку нафтової промисловості, визначених в Законах про п'ятирічний план відбудови й розвитку народного господарства СРСР і УРСР.
	Час міськкому КП(б)У глибоко проаналізувати практичну діяльність об'єднання"Укрнафта" і вжити рішучих заходів.
