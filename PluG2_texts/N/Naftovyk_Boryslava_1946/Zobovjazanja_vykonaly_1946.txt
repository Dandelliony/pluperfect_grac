Зобов'язання виконали

Включившись у Всесоюзне соціалістичне змагання за виконання і перевиконання плану четвертої сталінської п'ятирічки і готуючи гідну зустріч другій річниці визволення, колектив Бориславського ліспромгоспу тресту "Донбасшахтоліс" добився гарних виробничих успіхів.
Змагаючись з колективом Сколівського ліспромгоспу, вони вийшли переможцями, виконавши план по заготівлі лісопродукції на 111,2 проц., по вивізці - на 106,4 проц. і по навантаженню - на 114,5 проц.
Сотні робітників різних професій значно перевиконали встановлені норми виробітку, домоглися підвищення продуктивності праці на 15 проц.
Так, лісоруби т.т. Кривко, Пасічник і Бледнов виконують виробничі норми на протязі цілого року на 240 проц.
Чудових успіхів домоглися трельовщики т. т. Субчанов, Шубін, Піскунов, виконавши липневе завдання на 360 проц.
Вміло використовують місцеві можливості і систематично перевиконують норми вантажники вагонів т. т. Чалдієв і Маслов і ряд інш.
В день другої річниці визволення рідного міста від фашистських загарбників передовий колектив ліспромгоспу зобов'язався ще ширше розгорнути соціалістичне змагання, закріпити досягнуті успіхи, з тим, щоб план другого півріччя по всіх видах лісопродукції виконати достроково.