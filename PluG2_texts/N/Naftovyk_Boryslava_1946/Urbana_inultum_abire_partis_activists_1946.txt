Збори міського партійного активу
	Днями відбулися збори міського партійного активу, які заслухали і обговорили доповідь секретаря МК КП(б)У I. П. Даниленка про рішення ЦК ВКП(б) і XIII Пленуму ЦК КП(бУ "Про підготовку, підбір і розподіл керівних партійних і радянських кадрів в Українській партійній організаці".	
	У своїй доповіді тов. Даниленко зазначив, що всі помилки і хиби в доборі та розстановці партійних і радянських кадрів, відзначенні в рішеннях ЦК ВКП(б)У і ХІІІ Пленуму ЦК КП(б)У, цілком стосуються і нашої міської партійної організації.
	Міськком КП(б)У у своїй роботі не завжди додержувався правильного добору і виховання кадрів, в наслідок чого допускались випадки, коли підбір і висування керівних кадрів провадився наспіх, без достатньої перевірки і вивчення політичних та ділових якостей людей, що привело до частої зміни керівних кадрів. 
	Далі тов. Даниленко докладно зупинився на серйозних хибах у роботі по ідейному вихованню кадрів. Партійна школа, політичні гуртки працюють недостатньо, лекційна пропаганда марксизму-ленінізму поставлена на низькому ідейно-політичному рівні. Самостійне навчання комуністів пущено на самоплив. 124 комуніста зовсім не охоплені партійним навчанням і не працюють над собою. Це товариші Уколов (начальник контори зв'язку), Літвіненко (директор змішторгу), Дабаг'ян (заступник керуючого трестом "Укрозокерит") та багато інших. В наслідок недостатнього ідейного росту комуністів є факти зрощування партійних керівників з господарниками, цим самим втрчався контроль над діяльністю господарських керівників. Такі партійні і господарські керівники, як тт. Бороздін (секретар парторганізації шахтоуправління №1), Богданов (секретар парторганізації шахтоуправління №2) Оганов (директор "Укртехснабу"), Сопін (керуючий трестом "Озокерит") і багато інших, використовували своє службове положення і незаконно одержували талони на різні промтовари.
	Закінчуючи свою доповідь, тов. Даниленко поставив ряд першочергових завдань перед міською парторганізацією в усуненні недоліків і помилок, що допоможе дальшому піднесенню господарської і ідеологічної роботи, забезпечить виконання грандіозних завдань нової сталінської п'ятирічки.
	По доповіді тов. Даниленка розгорнулись жваві дебети.
	Парторг ЦК ВКП(6) тов. Тетерін сказав: - Партійним керівникам іноді доводиться займатися господарськими справами тому, що погано підбираються і часто змінюються керіники. В конторі буріння змінилося 3 директора і зараз теж Тов. Петрякін виконує обов'язки директора. - Товариш Тетерін також відмітив, що працівники відділу кадрів MK КП(б)У за два роки не були в конторі для того, щоб детально ознайомитися, як розміщені кадри, як поставлена виховна робота з ними, а приходять лише за тим, щоб підготувати питання на бюро міськкому.
	Завідуючий відділом пропаганди і агітації МК KIT(бУ тов. Харлан сказав:
	Ідеологічна робота стоїть у нас на низькому рівні. Окремі секретарі первинних парторганізацій стоять осторонь керівництва ідейно - теоретичним вихованням комуістів і пустили цю роботу на самовплив.
	Крім того, тов. Харлан піддав гострій критиці роботу уповноваженого Обллта т. Жашкова, який в наслідок чиновницького, бюрократичного відношення до своїх обов'язків на протязі двох тижнів зриває міське радіомовлення, не перевіряє бібліотеки.
	Секретар МК КП(б)У по кадрах Чечетко зупинився на питанні висування і добору керівних партійних і радянських кадрів в нашому місті. 
	Тов. Андрієнко-жінорг МК КП(б)У - відмітила, що питання висування жінок з місцевого населення на керівну роботу, особливо за виробництві, поставлено зовсім незадовільно. Секретарі парторганізацій не керують і не цікавляться роботою жіночих Рад на підприємствах і в установах.
	На зборах також виступили т. т. Боронило (відповідальний редактор міської газети), Жушман (директор газолінового заводу №1), Халавка (голова міської Ради депутатів трудящих) та інші. Всього виступило на зборах 18 чоловік.
	Збори партійного активу прийняли розгорнуте рішення, спрямоване на найшвидшу ліквідацію хиб і помилок у доборі, підготовці і розстановці партійних і радянських кадрів.
