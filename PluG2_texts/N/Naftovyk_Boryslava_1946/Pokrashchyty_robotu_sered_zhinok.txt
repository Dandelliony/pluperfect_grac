Покращити роботу серед жінок
X Пленум ЦК КП(б)У зобов'язав всі парторганізації і їх керівників посилити роботу серед жінок і дівчат, широко залучати їх до громадсько-політичного життя, висувати на керівні роботи в господарських і радянських організаціях.
Тисячі жінок нашого міста беруть активну участь в громадсько-політичному житті. Працюючи агітаторами, жінки провели велику, роз'яснюючу роботу серед виборців під час виборчої кампанії, а такі, як т.т. Котєлкова (контора буріння), Пославська (механічна майстерня) і зараз продовжують нести правдиве більшовицьке слово в маси.
Треба відзначити гарну роботу жінок при ВРП “Укрнафта” (жінорг тов. Курнікова). Тут жінки встановили контроль за їдальнями, магазинами, стежать за культурним і своєчасним обслуговуванням споживачів, приймають активну участь в політично-масовій роботі серед робітників і службовців своєї установи.
Але, на жаль, навести більше прикладів такої роботи жіночих організацій в більшості наших підприємств і установ не можна, тому, що їх парторганізації не керують тією важливою ділянкою роботи.
Так, наприклад, парторганізація міськвиконкому, де жіноргом тов. Кузнєцова і парторганізація змішторгу (жінорг тов. Зінгер), роботу серед жінок проводять зовсім незадовільно.
Не дивлячись на те, що парторганізації налічують від 175-240 жінок та що створені вже навіть жіночі гуртки і секції, - роботи в них ще й досі не організовано, не проводиться систематичних зборів жінок-делегаток. Досі не організовано ще серед жінок вивчення промови товариша Сталіна та інших важливих політичних документів партії і Уряду. Загальні збори, наради жінок проводяться лише від випадку до випадку, і тільки перед великими святами.
Працюючі жінки змішторгу не мобілізовані на боротьбу з крадіжками, за санітарний стан в крамницях, базах, за культурне обслуговування споживачів доброякісними продуктами.
Серед жінок-працівниць маськфігвідділу, почти, банку, друкарні недостатньо виховується свідомість державної відповідальності за доручену справу, відсутнє розгортання культосвітньої роботи, мало приділяється уваги поліпшенню культурно-побутових умов робіників та соціалістичному змаганні за зміцнення трудової дисципліни.
Парторганізаціям підприємств і установ необхідно і найкоротший строк допомогти нашим жіночим організаціям розгорнути як слід всю свою роботу, мобілізуючи повсякденно трудящих жінок і допомогосподарок на виконання грандіозної програми розвитку нашої радянської держави, програми дальшого укріплення могутності і процвітання нашої Батьківщини.