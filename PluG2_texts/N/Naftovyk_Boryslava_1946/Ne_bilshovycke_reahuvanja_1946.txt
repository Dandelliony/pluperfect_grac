Не більшовицьке реагування на критику

Рішення X Пленуму ЦК КП(б)У про внутріпартійну роботу, вимагає від усіх партійних організацій ще ширшого розгортання критики і самокритики.
Виключно важлива роль в постановці критики і самокритики і належить більшовицькій пресі.
Більшовицька преса не має інших завдань, крім тих, що стоять перед партією і країною, перед усім радянським народом і тому повинна допомагати у виконанні важливіших питань життя.
Товариш Сталін казав, що "В цьому смислі значення преси, нашої партійно-радянської преси, поістині неоціниме". Саме так діє стінна газета "Исследователь Карпат" при Карпатському науково-дослідному геологічному інституті, яка вмістила критичну статтю про секретаря первинної парторганізації т. Ігнатова.
Прочитавши статтю про себе, Ігнатов адміністративним тоном наказав зняти газету, мотивуючи цей наказ тим, що, мовляв, газета "безграмотна" і "неперевірена". I це своє рішення він не змінив, доки в цю справу не вмішався відділ пропаганди і агітації МК КП(б)У. Гадаємо, що оргінструкторський відділ міськкому КП(б)У глибше поцікавиться станом роботи в парторганізації Карпатського науково-дослідного інституту, особливу увагу звернеть на стан критики і самокритики і зробить відповідні висновки.