Внесемо і свою частку в загальну справу

Майстром по видобутку нафти 6-ої бригади VIII промислу, я працюю вже досить давно.
За весь час роботи моя бригада систематично перевиконує норми виробітку, і нема такого дня, щоб ми не дали нафти понад план.
Річний план в 1945 р., ми виконали план на 106,8 проц., не відстаємо в роботі і зараз, виконавши план в січні і лютому на 106 проц.
За успішну роботу, ми одержали в 1945 році перехідний Червоний прапор.
Першою умовою успішної роботи нашої бригади є запровадження ряду раціоналізаторських пропозицій.
Так, наприклад, ми перевели своїми власними силами свердловину №377 на глибокий насос, та пустили експлуатацію недіючу свердловину №841, крім того ряді свердловин ми провели промивку горячою нафтою, і в наслідок того, видобуток нафти в бригаді на багато збільшився.
Велику увагу колектив нашої бригади приділяє також підвищенню технічного рівня працівників.
Так, 13 чол. з числа репатрійованих робітників оточені у нас увагою з боку досвідчених майстрів, що вважають своїм обов'язком в короткий строк зробити їх кваліфікованими робітниками.
Зараз наш колектив напружує всі свої зусилля, щоб і свій вклад внести для здійснення цих великих завдань, що поставлені товаришем Сталіним - давати щорічно 60 міліонів тонн нафти.
Для здійснення цього завдання ми намічаємо провести такі заходи: пустити в експлуатацію недіючу свердловину №34, перевести на глибоконасосний метод експлуатації 2 свердловини, запровадити ряд раціоналізаторських пропозицій щодо підвищення видобутку нафти та широко застосувати метод попережувальною ремонту свердловин.
Це дасть нам змогу значно збільшити видобуток нафти і цим самим внести і свою частку у велику справу.