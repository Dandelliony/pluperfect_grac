Невірна практика

Соціалістичне змагання є стимулом підвищення продуктивності праці, виконання і перевиконання виробничих планів.
Але керівники Бориславського відділку тресту "Укргаз" не надають цьому належної уваги.
Замість того, щоб поширити соцзмагання серед усього робітничого колективу, підхопити ініціативу передових газолінових заводів, передати їх метод роботи тим, що відстають, домогтися того, щоб робітники всіх заводів боролися за виконання виробничих планів, керівники відділку тресту "Укргаз" займаються зовсім протилежним, а саме: заводам, які з виконують свої плани, даються підвищені виробничі плани і, навпаки, керівники яких не мобілізовують всіх робітників на виконання плану, плани наступних місяців даються зменшені.
Це можна підтвердити таким фактом: газоліновий завод №4 план грудня місяця виконав на 100,2 проц.; зваживши це, керівники відділку тресту "Укргаз" збільшили заводові виробничий план січня на 10 проц.
Навпаки, завод №7, який свій грудневий план виконав на 90,7 проц., в цьому місяці одержав менший план.
Такий метод планування невірний: поперше, він відбиває ініціативу робітників і, подруге, в результаті такого планування передові заводи одержують плани, що перевищують їх проектну потужність, а заводи, які відстають, одержують плани нижче від їх проектної потужності.
Час покінчити з такою невірною практикою планування. Відділкові тресту "Укргаз" необхідно встановити своїм заводам твердий план і мобілізувати колективи підприємств на освоєння проектної потужності заводів.