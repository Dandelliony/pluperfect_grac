Молоді міста - середню освіту
	В тяжкі роки війни були відкриті в нашій країні вечірні школи робітничої молоді. В цьому проявилась турбота партії і Уряду про ту частину молоді, яка під час війни не могла вчитись в школах. 
	VI пленум ЦК ЛКСМУ, який відбувся в липні ц. р., поставив перед комсомольськими організаціями завдання поліпшити керівництво вечірніми школами і в найближчий час охопити навчанням всю молодь, що не має семирічної освіти (на селі) і середньоi освіти (в місті).
	До початку занять залишилось менше місяця. 20 серпня - останній день прийому заяв. Отже, треба все зробити для того, щоб на цей строк була точно визначена кількість бажаючих навчатися в вечірній школі, тому що від цього залежить розв'язання багатьох організаційних питань.,(кількість учителів, класів і т.п.).
	Керівники підприємств повинні створити всі умови тим, хто буде прийнятий до школи, а саме: звільнити їх від роботи в тих змінах, години яких збігаються з годинами відвідування школи, й ін.
	Зробимо все, щоб наша робітнича молодь була освіченою, культурною, щоб вона могла з успіхом керувати складною технікою соціалістичної промисловості.
