Повсякденно знижувати собівартість нафти

Включившись у Всесоюзне соціалістичне змагання в боротьбі за дострокове виконання плану першого року четвертої сталінської п'ятирічки, передові нафтопромисли і бригади з місяця в місяць перевиконують плани видобутку нафти, знижують собівартість продукції.
Однак бориславська нафта ще дуже дорога. В окремі місяці вартість нафти доходить до 230 крб.
Навіть передовий IX-й промисел, який ось уже четвертий місяць виконує свож задання на 104 — 107 проц. і систематично знижує собівартість, все ж дає державі нафту надзвичайно дорогу.
В березні собівартість тонни нафти становила 224 крб. 81 коп., а в серпні 214 крб.
Ще вище собівартість продукції на II промислі, де вона становить 231 крб., а в окремі місяці доходить до 250 крб. 3 чого ж складається висока вартість нафти? Візьмемо IX промисел.
Тут за 8 місяців простой свердловин становить 19.126 годин, в тому числі через аварії 1.256 годин, На надземний ремонт витрачено 677 годин, підземний ремонт устаткування - 1.416 годин, маніпуляція і розчищення забоїв забрали 4.607 годин.
Через нерегулярну подачу газу втрачено 8.262 свердловино-годин, електроенергії - 722 години, води пару - 1.910 години, пару - 95 годин.
За цей час втрата нафти через несправність нафтоперегінних труб і місткостей становить 994 тонни.
Це - без втрат при випаровуванні і різних розливах. На lI-y промислі простої свердловин становлять 46.621 годину, в тому числі через аварії 5.452 години.
В результаті простоїв промисел витратив 3.260 тонн нафти. Тільки аварія на свердловині "Буковиці-41" завдала промислові понад 100 тисяч крб. збитків.
Погана якість гумових кілець також надзвичайно впливає на високу вартість нафти.
На VIII промислі свердловина "Банк-19" витратила біля 2000 кілець. Коли, наприклад, в січні протягом місяця було використано 13 кілець на суму 369 крб., то в серпні вже 300 кілець, вартість яких становить 6.513 крб.
На II промислі простої стердловин через погану якість кілець з кожним днем збільшуються.
Тільки одна свердловина - "Прем'єра-2" за липень і серпень використала 1782 кільця на суму 55.296 крб.
Боротьба за зниження собівартості нафти відсутня не тільки на промислах, але й в об'єднанні "Укрнафта". Вартість однієї тонни нафти в січні і лютому об'єднання запланувало в сумі 179 крб.
Коли ж протягом 3-х місяців жоден промисел не вклався в планову вартість, керівники об'єднання "Укрнафта", замість проведення ряду міроприємств, які дали б можливість знизити собівартість, пішли на більш легкий шлях - планову вартість до 223 крб., а згодом довели її до 234 крб.
Така "боротьба" за зниження собівартості негативно відбилася на промислах і в бригадах.
Коли на IX промислі при недовиконанні плану видобутку нафти на 11,2 проц. в березні тонна нафти коштувала 205 крб., то в квітні вартість її збільшилась на 19 крб. 81 коп.
Про несерйозне і безвідповідальне планування об'єднанням "Укрнафта" свідчать хоча б і такі факти.
Витрати електроенергії на одну тонну нафти заплановано в сумі 27 крб. 40 коп., а фактично промисли витрачають по 1 крб. 16 коп., по газу ж розходження ще більші: планова вартість на тонну нафти - 61 крб. 60 коп., а витрачається щомісяця не менше, як по 91 крб.
Чим іншим, як незнанням дійсного стану промислів, можна пояснити таке, з дозволу сказати, плануваня? А причини цього незнання полягають в кабінетному стилі керівництва.
Звикли керівники об'єднання про всі справи довідуватися з різних папірців, звітів, тощо, не заглядаючи на промисли.
Якщо підрахувати вартість різних простоїв, особливо вартість ліквідацій аварій, канатів, неекономне витрачання газу, електроенергії і гумових кілець, а також врахувати недовиконання планів видобутку нафти, то стане цілком зрозуміло, чому така дорога бориславська нафта.
Час, нарешті, керівництву об'єднання "Укрнафта" і промислів по-більшовицькому розгорнути боротьбу за зниження собівартості нафти.А знизити її можна насамперед при швидшому розв'язанні питання про перехід на глибоконасосну експлуатацію свердловин.