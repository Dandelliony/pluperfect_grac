Що я побачив у Баку
	За свое життя я багато чого бачив, багато чого взнав. Досить сказати, що в нафтовій промисловості я працюю вже понад 30 років. Більшість з них я провів на промислах Борислава; довелося мені побувати і на промислах Угорщини, Румунії, бачити їх техніку, iх умови праці. Але те, що я побачив у Баку-в цьому чудовому місті, нафтовому арсеналі нашої країни,- перевершує все бачене мною раніше.
	Признаюсь одверто, що до поїздки в Баку я ставився дещо з недовірою до розповідей про технічні і виробничі досягнення бакінців, про їх умови праці та життя. І ось, перебуваючи в Баку, я впевнився, шо ті розповіді відображали лише невелику частину того, що є в дійсності. Саме місто зачарувало мене, та й моїх товаришів, своєю красою, величністю будівель, розкішністо парків, яких там так багато. В місті рух не припиняється день і ніч: легкові і вантажні автомашини, трамваї, тролейбуси...
	Багато нового і надзвичайно цікавого побачили ми, бориславці,на бакінських промислах і заводах. Ще раз скажу, шо такого я навіть не міг собі уявити. Бакінські промисли оснащені найпередовішою технікою, яка допомагає робітникам одержувати чудові результати роботи без великої затрати фізичних сил, без перевтомлення. А у нас, на наших промислах, через відсталість техніки якраз і доводиться витрачати дуже багато фізичної сили без відповідного виробничого ефекту.
	Бакінці працюють з величезним натхненням. Всі 8 годин роботи, чи то вона провадиться вдень, чи вночі, завантажені так щільно, що жодна хвилина, навіть секунда не пропадає марно,- весь робочий час використовується якнайпродуктивніше. Організація праці, трудова дисципліна у них є дійсно зразковими. Кожний робітник знає своє постійне місце, інструмент, графік експлуатації і ремонту устаткування і, що найголовніше, твердо дотримується його.
	Така організація праці забезпечує бакінським нафтовикам можливість обслуговувати свердловини при мінімальній кількості робітників. Наприклад, якщо у нас, в Бориславі, помпова бригада складається щонайменше з 5 чол., то у бакінців лише з 3 чол. - трактористіа і двох помічників оператора.
	Дуже зацікавив нас, посланців Прикарпаття, винахід інженера Алі-Заде, який на IV промислі тресту "Орджонікідзенафта" сконструював установку - диспетчеризацію глибоконасосних свердловин, яка набагато полегшує роботу операторів.
	Що мене ще дуже вразило - це свердловини, які розташовані на морі і дають нафту з глибини морського дна. Роботу таких свердловин я раніше навіть не зміг би уявити, а там я на власні очі побачив, як вони працюють і, до того ж, працюють безперебійно.
	Я розповів лише невелику частину з того, що зробило на мене величезне вражіння і назавжди залишиться в моїй пам'яті. Але й цього досить, щоб можна було визнати, що продуктивність праці бакінських нафтовиків, в порівнянні з нашою, набагато вища. Нам треба багато вчитися у бакінців, перейняти їх цінний досвід роботи і це допоможе нам здобути великі успіхи в оволодінні сучасною технікою нафтовидобутку.
	В нашій 7-й бригаді ми почали застосовувати досвід бакінців i neвні, що значно збільшиться наш вклад у всенародну справу-в боротьбу за дострокове здійснення сталінської п'ятирічки.
