Мій досвід роботи
	- Влітку цього року я їздив з іншими нафтовиками Борислава до Баку, де бачив, як працюють оператори тресту "Сталіннафта".
	Зразу ж після нашого повернення з Баку у мене виникла думка про покращення організації праці і застосування нових методів роботи на своїй дільниці, щоб цим самим не відставати в змаганні з бакінцями і прискорити час виконання промислом річного плану нафтовидобутку.
	Три місяці вивчав роботу дільниці, кожної свердловини, підраховував можливості, ретельно досліджував родовище і прийшов до висновку, що я зможу обслуговувати 22 свердловини. I цього я домігся.
	Bci свердловини, які я обслуговую,- насосні. Глибина їх становить 330-550 метрів. 14 свердловин обслуговуються електричним приводом (кератом), а останні- паровим.
	Головне, що забезпечує сталий і високий видобуток на всіх 22 свердловинах — це суворе дотримання нового графіку експлуатації, який я розробив за допомогою директора промислу тов. Стукалова, головного інженера тов. Мариняка і геолога тов. Богдасарова. В основу його покладений зовсім інший режим роботи. Полягає він в слідуючому:
	Раніше, коли я обслуговував паровим приводом 8 свердловин, відкачку нафти на кожній свердловині проводили кілька разів на годину. Зайві виїзди прискорювали час спрацьованості свердловин, і тому доводилось багато часу витрачати на різний дрібний поточний ремонт.
	Новий графік роботи побудований таким чином, що кожна свердловина має вдвічі більше часу для нагромадження і відкачки нафти. Якщо взяти групу свердловин, що обслуговується електричним приводом, то тут нагромадження нафти відбувається за зміну 2-3 рази і займає від 3 до 4 годин, а на групі свердловин, ще обслуговуються паровим приводом, час нагромадження ще більший. Таким чином, сверлловини фактично в роботі знаходяться менший час, але це не впливає на видобуток нафти.
	Відкачку нафти я роблю не одночасно на всіх свердловинах, а знову таки в певні години і хвилини, встановлені графіком. На свердловинах найбільш продуктивних відкачку проводжу зранку, тобто на початку зміни. На інших, менш дебітних свердловинах відкачку проводжу протягом останніх годин. 
	Раніше, щоб з'єднати привод з свердловинами, оператор повинен був бігати по всій дільниці і витрачати багато часу. При такій великій кількості свердловин я не впорався б з цим. На допомогу прийшов досвід бакінських нафтовиків. Зараз з'єднання відбувається не біля веж, а біля самого приводу. Таким чином, я можу, за зміну, не відходячи далеко, з'єднати і пустити в рух насоси всіх свердловин.
	22 свердловини- не межа. Я готуюся обслуговувати всі 24 свердловини, що буде гідним подарунком до дня виборів.
