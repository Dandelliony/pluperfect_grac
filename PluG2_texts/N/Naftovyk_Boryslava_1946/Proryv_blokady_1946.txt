Прорив блокади

В житті бувають дні, що надовго врізуються в пам'ять кожної людини. Проходять роки, а події цих днів щоразу до найменших дрібниць спливають в уяві.
Наче про пережите сьогодні, згадую я ніч на 13 січня 1943 року. В цю ніч, за наказом головнокомандування, війська Волховського фронту, попередньої підготовки, рушили в широкий наступ на ворога.
В одну з військових частин кулеметна рота, якою командував я. Ми по льоду перейшли Ладозьке озеро і на другому його боці зіткнулися з німцями... Тривали жорстокі бойові дні.
Ворог вперто опирався, кидався в контратаки, намагаючись повернути втрачені ним позиції, відкинути нас назад.
Але радянські воїни, виконуючи наказ і волю вождя, йшли вперед, знищуючи на своєму шляху живу силу й техніку противника.
Минуло 5 днів наступу. За цей час наша частина звільнила від ворога ряд селищ в напрямку на Ленінград.
Під одним населеним пунктом ми змушені були тимчасово зупинитись: тут пролягав головний шлях на Ленінград, і в цьому місці німці укріпилися дуже сильно.
Моя рота кулеметників мала завдання - вибити німців з селища і дати змогу іншим частинам просуватися далі. ...Бій був тяжким.
Довелося штурмом займати окремі будинки. Але перевага була на нашій стороні.
Німців охопила паніка і вони кинулися безладно тікати... В цьому бою я особисто знищив коло 60 німців і з протитанкової гвинтівки спалив ворожий бліндаж з боєприпасами... Ми виконали своє завдання, наші частини знову рушили вперед.
Через декілька годин настав момент, що його ніколи не забуде жоден учасник цих боїв, - ворожа блокада Ленінграда була прорвата, і ми з'єдналися з героічними захисниками міста Леніна - бійцями Ленінградського фронту.
Хвилююча, незабутня зустріч! Це було вісімнадцятого січня 1943 року. Уряд відзначив наші бойові заслуги.
Разом з іншими учасниками боїв за звільнення героічного Ленінграду від блокади я одержав медаль "За оборону Ленінграда".