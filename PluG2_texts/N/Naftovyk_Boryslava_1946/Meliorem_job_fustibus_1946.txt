Поліпшити роботу клубів
	Центром всієї культурно- масової роботи повинні бути робітничі клуби. Наші клуби, червоні кутки, Будинок культури повинні стати місцем, де трудящі зможуть відпочити з великою користю для себе, підвищити свій ідейний і культурний рівень. Добре поставлена культурно-масова робота в робітничому клубі шахт озокериту. Тут часто проводяться лекції, бесіди по питаннях нового п'ятирічного плану та інш.: організовані і працюють драматичний, хоровий, танцювальний гуртки. Працює бібліотека. Та, на жаль, в Бориславі клуб, який добре працює. Інші наші клуби зовсім занедбали свою роботу. Взяти, для прикладу, клуб IX-го нафтопромислу. Міститься цей клуб в гарному приміщенні, має багато робочих кімнат, зал для глядачів. І не дивлячись на такі можливості провадження масової роботи, тут зовсім нічого не робиться, немає жодних гуртків, клуб завжди на замку. В результаті безгосподарності приміщення поступово руйнується. Подібна картина і в клубі I-го нафтопромислу. Приміщення тут також не погане. Працювати є де, але зав. клубом Коробейніков не хоче організувати роботу, не згуртовує актив.
	Такий же стан і в інших наших клубах-IV-го, V-го i VII-го нафтопромислів.
	Будинок культури повинен очолювати роботу клубів, але керівництво його не лише не допомагає промисловим клубам, а й у себе нічого не робить. Драматичний гурток розпався. І обмежився наш будинок культури лише тим, що кожної суботи та неділі влаштовує платні танці. О це і вся його робота.
	Але цього трудящим замало. Клубну роботу треба налагодити і в найближчий же час. Велику увагу треба звернути на організацію і роботу гуртків художньої самодіяльності до участі в них широких мас робітників, службовців, інтелігенції. Адже серед них є багато талановитих співаків, танцюристів, читців, художників і т. д..! Треба провадити повсякденну роботу з клубним активом, а він у нас досить великий- понад 400 чоловік.	
	Скоро починається міська, а потім обласна і республіканська олімпіади. Отже перед клубами, їх керівниками стоїть зараз важливе завдання: відібрати якнайбільше здібних, талановитих виконавців - співу, танців, художнього читання і т. д., треба якнайкраще підготувати їх з тим, щоб на показах художньої самодіяльності Борислав зайняв одне з кращих місць.
