Виробничі діла нафтовиків V-го промислу

Успішно виконують свої зобов'язання в соціалістичному змаганні на честь другої річниці визволення Борислава нафтовики V-го промислу.
Передовими на промислі йдуть бригади - №6 (майстер тов. Журавчик Степан) і №7 (майстер тов.
Бобик Йосиф), які виконали план по нафтовидобутку за 28 днів липня на 101 проц. 6-та ж бригада вже повністю виконала виробничий план за 7 місяців.
Високої продуктивності праці добилися стахановці цих бригад - тт. Журавчик Д. і Бобешко (з бригади №6), які виконують свої виробничі завдання на 110-120 проц., та Квасевич І. і Журавчик В. (з 7-ої бригади), показник виробітку яких систематично становить 110 процентів.
Добре працює бригада підземного ремонту (бригадир тов. Гаврильченко М.), провадить роботу на 5-ій бригаді.
Завдяки стахановським методом роботи тракторист тов. Ключиков і оператор тов.
Зубик щодня провадять дві зміни глибоких насосів, в той же час встигаючи обробити 3 свердловини.
Соціалістичне змагання весь час породжує на промислі нових стахановців і ударників, передовиків виробництва. I якщо в першому кварталі на промислі було лише 108 чол. стахановців, то тепер їх 171 чол. і 216 чол. ударників. 3 цього числа 30 чоловік систематично виконують свої норми на 200 проц.
Імена таких двохсотників, як токаря тов. Сембеша, коваля тов. Савчина, тесляра тов.
Аксенова, відомі всім робітникам промислу, високої продуктивності праці вони добилися завдяки запровадженню своїх раціоналізаторських пропозицій.
На промислі організована і працює стахановська школа, в якій навчається 23 чол. операторів по підземному ремонту і операторів по видобутку нафти.
Нафтовики V-го промислу певні, що до дня свята - 7 серпня вони прийдуть з високими виробничими успіхами.