Організація праці

3 8 лютого по 21 березня 1946 р. на нафтопромислі був проведений огляд організації праці і використання робочої сили в бригадах і цехах.
За неповними даними цей огляд показав, що є всі можливості до ущільнення робочого дня і до підвищення продуктивності праці.
Ось головні недоліки, які гальмугали роботу на нафтопромислі: 1) В будівельній бригаді наряди на роботу давались не звечера а вранці.
В наслідок цього робітники фактично приступали до роботи не з 8 годин а з 10-11 годин ранку, a 30 проц. часу в цій бригаді витрачалось на підготовку робочого місця.
Великим недоліком в роботі була та обставина, що в бригаді не була застосована відрядна система оплати, що приводило до затягування строків виконання робіт. 2) В транспортному цеху не було відповідального за перекидання матеріалів і устаткування, в наслідок чого автомашини повністю не навантажувались, мали великі простої. 3) В бригадах по видобутку нафти мали місце простої свердловин, тому, що оператори займались іншими видами робіт, як то ліквідацією аварій і т. п. Зараз на нафтопромислі вжиті відповідні заходи щодо ліквідації зазначених недоліків.
Так, в будівельній бригаді наряди на роботу даються звечора, що дає можливість повністю використати робочий день.
Весь склад бригади розподілений по окремих групах, одна група займається підготовкою до переводу свердловин на глибокі насоси, друга група займається питанням установки вишок і триніжок, Всі інші дрібні роботи виконують менш кваліфіковані робітники.
Така практика спеціалізації бригад дала вже позитивні результати. Всі бригади переведені на відрядну систему оплати праці, що значно підвищило продуктивність праці.
В транспортному цеху виділено відповідального, який слідкує за виконанням всіх нарядів по перевозках, як внутрі промислу, так і поза промислом, автомашини використовуються більш раціонально.
В бригадах по видобутку нафти виділено одного оператора, який займається питанням ліквідації недоліків.
Громадський огляд участю профспілкового активу продовжується. Можна надіятися, що в цьому огляді будуть викриті всі недоліки в організації праці, і це дасть можливість своєчасно виправити ті або інші недоліки в роботі промислу і підняти весь колектив промислу на перевиконання Сталінського п'ятирічного плану.