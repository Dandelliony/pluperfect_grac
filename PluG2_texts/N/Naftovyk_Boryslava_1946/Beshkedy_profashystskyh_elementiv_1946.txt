Бешкеди профашистських елементів у трієсті

БЕЛГРАД, 3 липня. (ТАРС). Бєлградське радіо передало повідомлення трієстського кореспондента Югославського агентства ТАНЮГ, в якому говориться, що ввечері 30 червня фашистські елементи вчинили нечувані бешкети у місті.
Фашистські молодчики вірвались в приміщення президії Крайового народно-визвольного комітету словенського примор'я і Трієсту і повністю знищили канцелярію, розташовану на першому поверсі приміщення.
Те ж саме вони зробили з приміщенням міського визвольного вече і міського комітету антифашистської молоді Юлійської Крайни.
На вулиці Корча фашисти ввірвались в словенський книжковий магазин, винесли словенські книги і спалили їх. Все це зроблено в присутності цивільної поліції.
Тільки після того, як все було охоплено вогнем, появилась воєнна поліція, що розігнала людей, які зупинялись і засуджували фашистські злочини.
Члени одного культурного товариства, що установили охорону біля своєї установи на випадок можливого нападу фашистів, зазнали нападу цивільної і воєнної поліції.
В наслідок стрілянини, яка була відкрита поліцією, було забито одного робітника.
Населення Трієсту і Юлійської Крайни в знак протесту проти бешкетів фашистських елементів, оголосило всезагальний страйк опівночі 30 червня.
Страйки охопили зону "А" Юлійської Крайни. Всі майстерні, торгові підприємства легкої і важкої промисловості, пристані, трамваї, транспортні підприємства, банки, страхові підприємства, приватні контори і продуктові крамниці зупинили свою роботу. 1 липня група фашистів намагалася викликати безпорядки в місті.
Газета "Глас", торкаючись останніх подій в Трієсті, пише, що їх можна зрівняти з страшними подіями, що відбулися в Трієсті і в інших містах Юлійськоi Крайни 25 років тому, коли фашисти готувались захопити владу в Італії.
Газета вважає, що фашистські бешкети в Трієсті стали можливими лише в наслідок потурання з боку союзного воєнного управління.
Останні події в Трієсті більше, ніж будьякі інші, переконливо доводять, що рішення питання про Трієст і Юлійську Крайну, на чому наполягає Югославія, не тільки є справедливими, але й служать неодмінною умовою миру в цих краях і миру взагалі.