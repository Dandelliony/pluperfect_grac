Озокеритчики обговорюють п'ятирічний план
(З робітничих зборів колективу Бориславського рудоуправління)
24 квітня відбулися збори колективу Бориславського рудоуправління, присвячені обговоренню сталінського закону про п'ятирічний план відбудови й розвитку народного господарства і завдання озокеритчиків. На зборах прийняв участь секретар Дрогобицького обкому КП(б)У т. Олексенко. Доповідь зробив керуючий трестом "Укрозокерит" тов. Сопін.
Розповівши про величезні перспективи, які відкриваються новим п'ятирічний планом, про новобудівлі країни, доповідчик зокрема зупинився на перспективах розвитку озокеритової промисловості.
Озокеритчики з задоволенням слухали доповідача, коли він говорив про те, як буде виглядати Бориславське рудоуправління на кінець п'ятиріччя. За перші роки п'ятиріччя буде побудовано великий екстракційний завод. Буде проведена реконструкція шахти № 2 на двоклітьовий підйом з дальшою поглибкою шахти до 225 сетрів. По шахті № 1 відбудова зруйнованого німцями ствола, побудова металевого копру і дальша поглибка шахти. В 1946 р. нобхідно провести підготовчі роботи до будівництва шахти № 4.
Крім того в цілях значного покращення матеріально-побутових умов робітників намічається будівництво житлового будинку на 15 квартир. Значно поширюється допоміжне господарство.
Учасники зборів прийняли активну участь в обговоренні п'ятирічного плану. В кожному виступі - радість і гордість за свою Батьківщину, бажання працювати ще краще.
Слово взяв тов. Бойченко (уборщик шахти №1), який розповів про соціалістичне змагання гірників першої шахти, які своєю самовідданою працею намагаються вивести її з прориву і стати в шерензі передовиків.
Тов. Яців - десятник шахти № 3 розповівши про роботу своєї шахти, звернувся з проханням до керівництва рудоуправління вжити заходи щодо збільшення повітря в забоях, дозволить завоювати перше місце в змаганні.
Стахановець - забійщик тов. Харченко закликав озокеритчиків працювати ще краще в дні, які залишилися до травневих свят, відзначити їх найвищою продуктивністю праці.
Всього на зборах виступило 10 чоловік.
З змістовною промовою виступив на зборах секретар обкому КП(б)У тов. Олексенко, який коротко зупинившись на Сталінській програмі відбудови і розвитку народного господарства країни, поставив перед озокеритчиками конкретні завдання для успішного виконання плану п'ятирічки по озокериту.
- Непослабно розгортати соціалістичне змагання, - говорить тов. Олексенко, - домогатися покращення організації праці, підвищення продуктивності праці і максимального використання виробничих потужностей, повсякденно, повсякчасно покращувати добробут трудящих - ось цикл завдань всього колективу, в ньому залог успішного розв'зання завдань п'ятирічного плану. В кінці промови тов. Олексенко висловив впевненість, що передовий загін Бориславських озокеритчиків з честю виконає ці почесні завдання.