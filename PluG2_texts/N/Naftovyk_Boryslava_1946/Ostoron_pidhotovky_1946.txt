Осторонь підготовки до виборів

Минуло вже два тижні з часу опублікування Указу про призначення дня виборів до Верховної Ради УРСР.
По всій нашій республіці, як і в інших республіках Радянського Союзу, розгорнулася діяльна підготовка до виборів.
Особливо великі і відповідальні завдання покладені зараз на партійні організації, які закликані очолити активність широких народних мас, розгорнути велику роз'яснювальну роботу, забезпечити проведення всієї виборчої кампанії в точній відповідності з виборчим законом.
В цю важливу роботу повинні вже зараз включитися всі партійні організації.
Але, як це не дивно, є ще первинні парторганізації, які і досі стоять осторонь підготовки до виборів.
Це цілком стосується парторганізації при міській Раді депутатів трудящих (секретар тов.
Жашков). Партсрганізація ця налічує до 30 чол. членів і кандидатів ВКП(б). При такій численності можна було б розгорнути велику роботу серед виборців на бувшій виборчій дільниці №6. Та тов.
Жашков і досі ще "розкачується" і не тільки не провадить такої роботи, а навіть не спромігся ше організувати мітинг в зв'язку з Указом Президії Верховної Ради УРСР про призначення дня виборів.
Парторганізація має 12 агітаторів, але вони також нічого ще не роблять, беручи, мабуть, "приклад" з свого керівника.
Ними не проведено ще жодної бесіди по роз'ясненню виборчого закону. Якщо додати до вище сказаного ще й те, що т. Жашков вже коло двох місяців не скликає партійних зборів і не цікавиться, чим живуть його комуністи, як вони працюють над підвищенням свого ідейно-політичного і культурного рівня, то стане цілком ясно, що тов.
Жашков занедбав всю роботу своєї партійної організації. До речі, про бездіяльність Жашкова знає зав. оргінструкторським відділом МК КП(б)У тов.
Ніколаєнко, але заходів ніяких не вжито.