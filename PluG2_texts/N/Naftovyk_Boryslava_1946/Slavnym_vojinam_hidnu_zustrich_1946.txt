Славним воїнам - гідну зустріч

У відповідності з Указом Президії Верховної Ради СРСР від 20 березня 1946 р., в цьому місяці почалась демобілізація третьої черги особистого складу сухопутніх та військовоповітряних сил Червоної Армії.
Додому, в рідні міста і села повертаються воїни-герої, що в жорстокій боротьбі з ворогом вкрили себе невмирущою славою.
Демобілізація співпала з знаменною датою - 9 травня — першою річницею історичної перемоги Радянського Союзу над фашистською Німеччиною.
В цей день вся наша країна вшановує пам'ять тих, хто поліг смертю хоробрих в священній боротьбі за честь і незалежність Батьківщини, і з особливою радістю і гордістю зустрічає своїх відважних синів, що повертаються до мирної творчої праці.
Батьківське піклування про демобілізованих воїнів проявляють більшовицька партія і радянський уряд.
Демобілізованим створюються всі умови, щоб вони могли якнайскоріше налагодити своє життя: вони користуються різними пільгами, їм, в першу чергу надасться житлова площа, забезпечують їх роботою, матеріальною допомогою і т. д. В нашому місті також діяльно готуються до зустрічі демобілізованих.
При учбовому пункті міста відкритий добре обладнаний агітnyнкт. При міськвійськкоматі також є спеціально обладнана кімната, де відпочиватимуть прибулі демобілізовані.
До зустрічі готуються і наші підприємства, де підготовкою керують партійні, комсомольські та профспілкові організації.
Відділ робітничого постачання об'єднання "Укрнафта" заготовляє промтовари та необхідності.
Але, на жаль, не все йде так, як треба. Вузьким місцем лишається житлове питання.
Також недостатню підготовчу роботу провели і міські торговельні організації.
Керівникам всіх підприємств, партійним, комсомольським і профспілковим організаціям необхідно гідно зустріти наших воїнів-переможців!