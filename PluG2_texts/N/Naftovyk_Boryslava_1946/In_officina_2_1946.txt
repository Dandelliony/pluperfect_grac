В майстерні №2
	Високопродуктивно працюють робітники центральної майстерні №2 при об'єднанні "Укрнафта".
	Включившись в соціалістичне змагання за гідну зустріч другої річниці визволення Борислава від німецьких загарбників, колективи токарного, слюсарного, котельного і стругального цехів зобов'язалися втілити в життя за липень 5 раціоналізаторських пропозицій, виконати план по валовій продукції на 110 проц.
	За виконання взятих зобов'язань вони борються з небувалим піднесенням, виконуючи місячні плани по виготовлені технічного обладнання для нафтових промислів та підприємств міста на 120-130 проц. при зобов'язанні на 110 проц.
	Кращі стахановці т. т. Гарасим В., Лабанець А. - котельники , змагаючись зі зварщиками т. т. Бурий Р., Бойчук, виконують щоденні завдання на 180-190 проц.
	Непогані успіхи в роботі токарів, а такі як т. т. Горват, Молочко щозміни дають 150-160 проц. норми.
	По майстерні з кожним днем збільшується кількість раціоналізаторських пропозицій, здійснення яких покращує організацію праці в цехах, технологію виробництва і прискорює використання внутрішніх можливостей.
	Оригінальні, і приносять велику економію робочого часу і коштів пропозиції тов.Скольського (зав. Майстернею).
	Раніше розточування моторних блоків та підшипників для автомашин проводилось на токарних верстатах. Тов. Скольський, щоб зекономити робочий час в 3 рази, запропонував виготовляти згадані частини на фрезерних верстатах, забезпечивши їх відповідними механізмами. Ця пропозиція прийнята об'єднанням, раціоналізатор одержав за неї грошову премію.
	Творчою думкою сповнена робота котельника т. Сабержанова, який сконструював піч до цементування сталі.
	Тепер колектив докладає всіх зусиль, щоб до 7 серпня прийти з новими виробничими подарунками - виконати план на 150 проц.
