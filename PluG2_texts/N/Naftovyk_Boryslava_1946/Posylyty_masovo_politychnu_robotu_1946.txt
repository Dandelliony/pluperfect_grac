Посилити масово-політичну роботу

До знаменної дати - всенародного свята - 29 роковин Великої Жовтневої соціалістично революції - залишилось менше місяця.
Трудящі міста Борислава, особливо нафтовики, гірники шахт озокериту та робітники інших підприємств, як і багатоміліонні маси всього Радянського Союзу, проникнуті високою свідомістю гідно зустріти 29 річницю Жовтня і на заклик передовиків дружно й організовано розгорнули традиційне neреджовтневе соціалістичне змагання.
Сила й ефективність переджовтневого соцзмагання буде залежати від того, наскільки широко і повсемістно буде розгорнуте змагання, які актуальні питання будуть підняті і включені в умови змагання, як активно включаться в змагання всі — і робітники, і керівники підприємств, наскільки високо буде поставлена агітаційно-масова робота навколо змагання, як своєчасно, правдиво і всебічно буде висвітлюватися хід змагання, як повно будуть показані успіхи і досвід передовиків всьому колективові того чи іншого підприємства.
Зараз в цехах, на бригадах нафтопромислів, в шахтах бурових дільницях проходять збори робітників, на яких нафтовики, гірники й інші трудящі беруть на себе конкретні соціалістичні зобов'язання на честь великої річниці Жовтня.
Вже понад 6.500 робітників склали умови. Однак треба сказати, що neреджовтневе соціалістичне змагання все ще не набрало широкого розміру - головним чином між промислами, шахтами, підприємствами, артілями.
Велика повільність, млявість у розгортанні змагання спостерігається в Бориславському відділку "Укргаз", не на всіх заводах, якого ще не проведені робітничі збори, велика частина робітників не мають соцумов.
Негаразд справа і в об'єднанні "Укрозокерит", зовсім нічого не робиться по розгортанню переджовтневого змагання в колективах УРП і ВРП, в комунальних конторах об'єднання і тресту і в ряді інших організаціях та підприємствах.
Профспілкові організації ІІ-го нафтопромислу, відділку тресту "Укргаз", контори буріння, капітального ремонту та інш. дуже мало зробили для того, щоб підняти соціалістичне змагання до рівня патріотичного переджовтневого руху, який так широко розгортається по всій нашій неосяжній Батьківщині.
Агітатори послабили роз'яснювальну роботу в бригадах, цехах, заводах, дільницях про величезну силу соціалістичного змагання, про гідну зустріч роковин Жовтня, про підготовку до зими, заощадження пару, газу, електроенергії, води і т. д., про свідоме ставлення до праці всіх робітників.
Партійним організаціям треба негайно покінчити з недооцінкою важливості соціалістичного змагання, як вирішального засобу успішного виконання нової п'ятирічки, успішного руху вперед, до повної побудови комунізму в нашій країні.
Треба покінчити з гнилою, невірною практикою невтручання в цю важливу справу.
Необхідно корінним чином посилити політично-масову роботу навколо переджовтневого соцзмагання.
Треба систематично і повсемістно провадити бесіди, читки, лекції, впорядкувати червоні кутки і розгорнути в них масово-політичну роботу, організувати регулярну доставку газет і журналів, радіофікувати не лише червоні кутки, а й гуртожитки, бригади і т. д., покращити роботу редколегій, спрямовуючи випуск стінгазет і бойових листків на всебічне висвітлення ходу змагання, показ передовиків, на гостру критику недоліків у роботі.
Для того, шоб соціалістичне змагання було дійове і дало бажані результати, треба щотижня підводити niдсумки виконання зобов'язань, провести наради по обміну досвідом, на яких кадрові робітники розповіли б молоді про свої стахановські методи роботи.
Хід змагання, результати роботи робітників повинні широко висвітлюватись на дошках показників як бригадних, так і промислових.
Лише при повному використанні всіх форм і методів політ-масової роботи будуть одержані позитивні результати в соціалістичному змаганні, і бориславці зустрінуть знаменні роковини новими виробничими перемогами, дадуть країні більше нафти, озокериту, газоліну, лісу та іншої продукції.