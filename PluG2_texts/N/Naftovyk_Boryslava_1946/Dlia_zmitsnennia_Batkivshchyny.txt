Для зміцнення Батьківщини
4 комсомольсько-молодіжна бригада заслужено вважається передовою бригадою IX промислу. Немає такого дня, коли б наш колектив не домігся виробничого успіху.
Закріплюючи здобуті успіхи на честь Дня Перемоги, ми з кожним днем ще вище підносимо продуктивність праці. Більшість операторів бригади виконують денні норми на 112-115 проц., а такі, як т.т. Піляк, Шойко, обслуговуючи 3-5 свердловин, дають 118-120 проц. виробничої норми.
В цілому бригада за 14 днів травня виконала план на 110 процентів.
Щоб збільшити видобуток нафти в першому році нової п'ятирічки, колектив бригади всі свої сили і прагнення спрямовує на досягнення однієї мети — виконання і перевиконання плану.
Перш за все, велику увагу ми приділили чіткій організації праці. Кожний оператор, помоператора, машиніст докладно обізнані не тільки з графіком роботи на своїй свердловині, але й з роботою бригади в цілому.
Велику увагу ми приділяємо і своєчасному ремонту та очистці свердловин.
Також широко розгорнули роботи по дослідженню свердловин та встановленню на них найправильнішого режиму експлуатації. Застосування твердого графіку виїздів дало можливість одержати додатково кілька тонн нафти на добу.
На цьому бригада не обмежилась. В квітні перевела на глибокий насос свердловину “Донамон-2” і як показують підведені підсумки, дебіт свердловини постійно зростає.
Щоб запобігти втрачанню нафти під час транспортування на перекачну станцію, силами робітників побудовано ловушку, на якій щоденно збирається біля 1 тонни нафти.
Але на цих успіхах колектив бригади не зупиняється. Пройняті єдиним прагненням — виконати і перевиконати п'ятирічний план, ми будемо для зміцнення своєї Батьківщини з дня на день підвищувати нафтовидобуток.