З виступу бригадира ІІІ бригади Івана Проця

Звістка про завоювання третього місця у Всесоюзному соціалістичному змаганні швидко облетіла всі бригади і свердловини.
Це повідомлення надало робітникам ще більше енергії в роботі. У відповідь на це III бригада зобов'язалась достроково виконати план 11 місяців.
Слово своє ми дотримали - одинадцятимісячний план виконано достроково і до кінця місяця дано 224 тонни нафти понад план.
Нова історична подія - вибори до Верховної Ради УРСР - викликала у нас почуття нового виробничого піднесення.
Велика Сталінська Конституція - основний закон нашої держави. Це сама найдемократична конституція в світі.
В капіталістичних державах прості робітники не мають права обирати, тим паче бути обраними.
В нашій країні робітникові усе доступно. Сьогодні, звертаючись закликом до всіх робітників металургійної, вугільної, нафтової, машинобудівельної промисловості України ще ширше розгорнути соціалістичне змагання за гідну зустріч виборів до Верховної Ради УРСР, ми беремо на себе нові зобов'язання - виконувати щоденно виробничий план не нижче 110 проц., щоб виконання першого року Сталінської п'ятирічки закінчити 15-го грудня 1946 р.