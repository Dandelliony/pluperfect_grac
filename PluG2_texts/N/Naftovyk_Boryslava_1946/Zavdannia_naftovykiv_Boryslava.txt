Завдання нафтовиків Борислава
Наш радянський Уряд, більшовицька партія і її керівник товариш Сталін надають виключної уваги розвиткові нафтової промисловості. Протягом найближчих 3-х п'ятирічок видобуток нафти повинен бути доведений до 60 міліонів тонн на рік — так сказав товариш Сталін, а раз сказав товариш Сталін, значить так і буде.
Ми, нафтовики України, повинні внести свою частку в цю справу і з 60 міліонів тонн, прийняти на себе один міліон тонн нафти.
Для цього нам необхідно провести дуже великі роботи.
Перш за все, ми повинні підготувати і почати бурінням розвідувальні бурові свердловини в нових районах, а також глибокі свердловини на старій Бориславські площі.
Найбільш цікавими районами, де ми будемо працювати, являються Пом'ярки, Угерсько, Монастирець. Для одержання нафти з цих нових районів необхідно поліпшити роботі у збільшити видобуток на старих наших промислах. Для цього Контора капітального ремонту (тов. Рожков) повинні углибити в цьому році 19 свердловин, а інженерам промислів треба процювати над питанням по втіленню нової техніки і раціоналізації.
Тут роботи у нас дуже багато. Зараз на IX промислі випробувано на буровій “Павло-2” нової конструкції глибокий вставний насос ВВН-25, який показав добру якість. Такі ж насоси будуть ще випробувані на IV нафтопромислі, після чого такі насоси будуть використані на багатьох глибоких свердловинах, де до цього часу ізза відсутності необхідних насосів не вдавалося добитись нормальної експлуатації.
Для розв'язання такого важливого питання, як експлуатація глибоких свердловин з низькими рівнями, крім вставних насосів ВВН-25, підготовляються до випробування безштангові насоси Петришина. На неглибоких свердловинах безштанговий насос Петришина дав добрі результати.
Крім втілення вищезазначених насосів, необхідно перевести з тартального і свабового методу експлуатації на глибоко-насосний метод експлуатації. В цьому році заплановано на глибоко-насосну експлуатацію перевести 60 свердловин. Кілька свердловин на ІІ і VIII нафтопромислах вже переведені на глибокий насос.
В зв'язку з цим в цьому році ми повинні провести реконструкцію паросилового господарства, що дасть нам змогу зменшити кількість котелень, а значить перевести певну кількість кваліфікованих робітників на другі роботи. Поряд з цим, на кочегарках втілюються нового типу форсунки винахідника тов. Губковського, які дають велику економію газу.
Для кращої роботи свердловин інженери і геологи повинні вивчати і досліджувати кожну з них. Допоможе в збільшенні видобутку нафти і закачка газу у виснажені пласти (засобом Маріетта). Для цього Наркомат виділив 6 компресорів, які будуть встановлені.
Необхідно звернути велику увагу на підготовку кадрів, на організацію технічного навчання, щоб успішно оволодівати новим обладнанням і новими засобами видобутку нафти.
Безумовно, колектив нафтовиків Борислава має всі можливості значно збільшити видобуток нафти і з честю виконати завдання, які поставлені вождем народів великим Сталіним.