Наші зобов'язання

Схвалюючи і одностайно підтримуючи ініціативу колективу Дрогобицького нафтопереробного заводу N2 про організацію соціалістичного змагання за гідну зустріч 2-ої річниці визволення Дрогобиччини, ми, робітники, інженерно-технічні працівники і службовці V-го нафтопромислу, у відповідь на заклик дрогобичан, також вступаємо в соціалістичне змагання на честь дня визволення нашого міста від німецьких загарбників і беремо на себе такі зобов'язання: 1. Виконати план по видобутку нафти і газу в липні місяці на 101 проц. і дати понад план 60 тонн нафти, а до 2-ої річниці з дня визволення Борислава 7 серпня — 80 тонн. 2. Виконати план липня по розвідувальному бурінню на 105 проц. і пробурити понад план 10 метрів, а до 7 серпня — 15 метрів. 3. Підвищити продуктивніть праці в липні на 3 проц., видобути в цьому місяці на одного робітника 6 тон нафти і пробурити на одного робітника 1 метр розвідувального буріння. 4. Знизити собівартість 1 тонни нафти в липні на 3 проц. 5. Пустити з тривалого простою в експлуатацію одну свердловину. 6. Протягом липня відремонтувати і пустити в хід мотор для компресора, перевести на газ 3 інжекційні свердловини. 7. Протягом липня побудувати 5 триніжок, вивезти 50 куб. метрів лісу, розпиляти 150 куб. метрів і провести роботи по будівництву гаража на 40 проц. 8. Підготовити протягом липня 15 кваліфікованих робітників.
Викликаємо на соціалістичне змагання колектив нафтовиків IV-го промислу; арбітром просимо бути обком спілки нафтовиків і редакцію газети "Нафтовик Борислава".