Використовують внутрішні можливості
	Нафтовики ІІ промислу докладають всіх зусиль, щоб в день другої річниці визволення рідного міста від німецьких загарбників рапортувати перед країною про нові трудові досягнення.
	В бригадах кипить творча праця по запровадженню техніки — глибоконасосної експлуатації; дослідженню свердловин та використанню внутрішніх можливостей.
	Зразки ритмічної роботи показує бригада №7, яку очолює майстер т. Піцикевич. У другому кварталі бригада дала біля 100 тонн нафти, а за 25 днів липня виконала завдання на 112 проц.
	Тут на кожній свердловині встановлений твердий графік виїздів, широко використовуються внутрішні можливості, як: рушіння трубами, гаряча промивка забоїв,в результаті чого видобуток нафти в порівнянні з попередніми місяцями зріс майже вдвоє.
	Bci робітники бригади на багато перевиконують норми виробітку. Чудові показники в роботі оператора т. Яєчника, який сам обслуговує 5 свердловин. Кожний шиб, на якому він працює, має твердий технологічний режим - певні години помпування нафти і планово - запобіжного ремонту устаткування. Дотримуючись точно встановленого графіку виїздів, він без ривків видобуває нафту, виконуючи норми виробітку на 130 проц.
	Друге місце по промислу займає колектив 6 бригади (майстер т. Вагман), який докладає чимало ініціативи у використанні внутрішніх резервів з метою підвищення видобутку нафти. За останній час силами бригади переведено на глибокий насос 4 свердловини, на 2-х свердловинах проведено рушіння трубами і на 4-ох інших - гарячу промивку, через що збільшився видобуток в півтора рази, плани за 25 днів місяця виконано на 106 проц.
	Приклад стахановської праці показують оператори тт. Бабій, Зарицький, Данилов, які виконують денні норми на 120 і більше процентів, обслуговуючи по 3-4 свердловини кожний.
	На виробничих нарадах, що відбуваються зараз в кожній бригаді, накреслюються нові заходи, яких принесе покращення організації праці, дальший ріст нафтовидобутку.
