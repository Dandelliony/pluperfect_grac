Перша партійно-технічна конференція озокеритчиків
	7 липня в приміщенні клубу озокеритчиків відбулася перша партійно-технічна конференція, на яку зібралися інженери, техніки, стахановці та ударники. Конференція розглянула одне питання: "Завдання інженерно-технічних працівників в 4-ій сталінській п'ятирічці". 3 доповіддю по цьому питанню головний інженер тресту "Укрозокерит" тов. Масолов.
	Зупинившись докладно на завданнях розвитку озокеритної промисловості, тов. Масолов, головним чином, відзначив -, що у виконанні планів 4-ої сталінської п'ятирічки великого значення набуває удосконалення технологічних процесів у виробництві, механізація трудомістких робіт, а також широке втілення винахідницьких і раціоналізаторських пропозицій з боку широких мас інженерно-технічних працівників і стахановців. Ці основні умови створені в нашій державі, забезпечать високі темпи приросту продукції в новій п'ятирічці".
	- А тому, - продовжує далі доповідач,- досягши довоєнного рівня видобутку озокериту, ми повинні боротися одночасно за підвишення якості озокериту та проценту видобутку його з руди і значне зниження собівартості. А для цього нам треба розв'язати цілий ряд технічних завдань. Рішуче переходити до нових методів проходки, кріплення, корінним чином покращити організацію праці. Для прискорення проходки перейти на бригадний спосіб, з особистим обліком праці по змінах.
	- Ми повинні,- говорить далі тов. Масолов,- послідовно механізувати відбивання руди і її навантаження, переходити від ручної відкатки до кінної і механізованої і т. інш. Всі питання повинні стати для нас головними поряд з виконанням державного плану.
	Закінчуючи свою доповідь тов. Масолов закликав всіх інженерів, техніків, стахановців-учасників конференції прийняти активну участь в обговоренні технічних питань і по-більшовицькому буде гарантією успішного виконання завдань по видобутку озокериту в 4-й сталінській п'ятирічці.
	Конференція також заслухала доповіді голів секцій: горно-механічної тов. Богатов (головний інженер шахтоуправління №2), геолого-розвідувальної - тов. Наумов (головний геолог тресту "Укрозокерит"), технологи переробки руди- тов. Драганова (нач. цеху переробки II шахтоуправління).
	Наприкінці своєї роботи конференція прийняла розгорнуте рішення - план технічних міроприємств на найближчий час.
