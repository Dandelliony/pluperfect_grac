Виборча дільниця за роботою

Виборча дільниця №10/36 діяльно вже розгорнула роботу щодо підготовки до виборів у Верховну Раду СРСР.
Днями проведено засідання комісії, на якому затверджено план роботи та розподілено обов'язки між членами комісії.
При нашій виборчій дільниці створено агітпункт з 45 чоловік, в якому агітатори систематично роз'яснюють виборцям права і обов'язки громадян СРСР, що записані в Сталінській Конституції, глибоко ознайомлюють виборців з Положенням про вибори.
Повагою користуються такі агітатори, як т. т. Шомко, Сторонський, Літвінова, які крім глибокого роз'яснення виборчих матеріалів, знайомлять виборців з новинами по Радянському Союзі та за кордоном.
Нині дільнична виборча комісія проводить детальну перевірку списків виборців.
Але як недолік є те, що міські установи, які прикріплені до нашої виборчої дільниці (суд, прокуратура, НКВС), не подають ще необхідної допомоги, зокрема в обладнанні приміщення виборчої дільниці.
Зараз наша дільнична виборча комісія приймає всі заходи, щоб зразково підготуватись до знаменної дати — 10 лютого 1946 року.