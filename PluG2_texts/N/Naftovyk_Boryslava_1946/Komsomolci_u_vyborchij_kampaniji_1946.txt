Комсомольці у виборчій кампанії

Комсомольці II нафтопромислу енергійно допомагають партійній організації в підготовці до виборів, очолюють участь молоді в виборчій кампанї.
Більшість комсомольців і краща частина позаспілкової молоді працюють агітаторами, роз'яснюючи молоді, робітникам промислу і виборцям своєї дільниці №12 Сталінську Конституцію, виборчий закон, права і обов'язки громадян нашої країни, розповідають про джерела сили і могутності соціалістичної держави.
В гуртожитку серед молодих виборців щоденно провадить агітаційну роботу комсомолець тов.
Верещатин, він уміло, дохідливо розказує молодим робітникам про безправне життя молоді в капіталістичних країнах, і про ті великі права і відкритий шлях в житті, які має наша радянська молодь.
Палко несуть більшовицьке слово в маси виборців і агітують за славних кандидатів сталінського блоку комуністів і безпартійних т. т. І. П. Щепаніка і І. Ю. Кравчука комсомольці т. т. Лихо, Безкоровайний і інші, які провели по 12 занять з своїми виборцями.
Крім того у нас працюють гуртки по вивченню молодими виборцями Сталінській Конституції і Положення про вибори.
Провадимо також збори і вечори з молодими виборцями. Працюючи з молоддю, зацікавлюючи її з кожним днем збільшується політична активність молоді, зростає тяга до комсомолу.
За останні 1½ місяці прийнято до лав комсомолу 20 чоловік. 3 кожним днем шириться і трудове піднесення комсомольців і молоді.
Молодіжні бригади розгорнули соціалістичне змагання на честь виборів у Верховну Раду CPCP. Але поряд з цим комсомольська організація II нафтопромислу в своїй практичній роботі має і ряд недоліків.
Систематично не проводимо зборів з молодими виборцями, приміщення нашої виборчої дільниці ще й до цього часу не обладнано як слід.
Нині комсомольська організація приймає всі заходи, щоб якнайкраще підготувати наших молодих виборців, що в перше будуть брати участь у виборах, до знаменної дати - 10 лютого 1946 року - дня виборів.