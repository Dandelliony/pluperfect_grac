Розгорнути мережу стахановських шкіл
	Серед робітників промислів і підприємств об'єднання "Укрнафта" є немало стахановців, які набагато перевиконують свої виробничі норми. Так, наприклад, в конторі капітального ремонту свердловин (директор тов. Рожков) великим авторитетом і повагою всього колективу користується майстер тов. Гунько, який на протязі двох років здав в експлуатацію до 15 свердловин. На VIII нафтопромислі постахановському працює майстер по видобутку нафти тов. Фрайліх; за недовгий час своеї роботи в бригаді він зумів не тільки ліквідувати відставання, але й вивести бригаду в число передових. На цьому ж промислі маніпулянт тов. Піцур з місяця в місяць підготовляє і вдає товарній конторі високоякісну нафту в той час, як інші маніпулянти цього робити не можуть. В механічній майстерні капітального ремонту свердловин стахановець токар тов. Вінтоняк систематично виконує свої норми на 150-180 проц. і т. д.
	Однак широкі маси робітників не знають, як ці і багато інших стахановців добиваються таких високих показників, не переймають їх методів роботи.
	Корисну справу провадять в конторі кaniтального ремонту свердловин. Протягом червня — липня тут була проведена стахановська школа бурових майстрів. На 7 заняттях стахановець тов. Гунько передав іншим майстрам свій досвід роботи. Було розказано про правильну розстановку робітників по вахтах, про причини аварій та про міроприємства, які тов. Гунько проводить для попередження аварій; про підібрання необхідного інструменту і матеріалів та інш.
	З великою увагою проробили ці теми бурові майстри. Тепер вони набагато покращили свою роботу: Наприклад слухачі т.т. Петришии В. I Пронів І. при розгляді теми "Види аварій" запропонували шліпс для ліквідації аварії на свердловині "Кароль 2".Цей шліпс був схвалений всіма її слухачами, і, після його виготовлення, аварія була ліквідована. Застосування шліпсу дало економію 33.750 крб.
	Зараз , на основі цього досвіду, в конторі капремонту свердловин провадиться стахановська школа токарів. 
	Такі стахановські школи - корисна і необхідна справа. Учбовому комбінату об'єднання "Укрнафта" треба негайно розгорнути мережу стахановських шкіл і, узагальнивши досвід роботи кращих стахановців, передати його всім підприємствам.
