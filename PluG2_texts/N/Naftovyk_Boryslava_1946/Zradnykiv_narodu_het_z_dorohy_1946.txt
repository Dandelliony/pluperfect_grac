Зрадників народу - геть з дороги

Щасливо і радісно, з великим натхненням у великій сім'ї радянських народів, трудиться возз'єднаний український народ, відбудовуючи народне господарство, невпинно йде вперед до щасливого майбутнього.
На перешкоді нам, впоперек великого світлого шляху нашого народу намагалася і намагається стати нікчемна купка залишків фашистського падла - українсько-німецьких націоналістів.
Їх з кожним днем стає менше і менше. Багато з них вже зрозуміли свою помилку, усвідомили всю нікчемність, безпідставність їхніх підлих намірів, і з'явилися з повинною.
Радянський уряд і народ їм простили їх страшні почини і дали їм змогу працювати разом з усім народом.
Підле, нікчемне охвістя, є ще де-не-де тиняється по українських лісах, ховається по схронах, в безсилій люті, що всі їх намагалися запоморочити радянким людям голову, якоюсь "ідейкою" про "самостійну ні від кого незалежну Україну", провалились вщент, кидаються, як люті звірі на свій же народ, здійснюючи жахливі терористичні акти, з-за вугла вбиваючи радянських працівників, спалюючи господарські будинки і проводячи інші чорні злочини.
Вже давно минув той час, коли хоч дехто вірив українсько-німецьким націоналістам.
Своїми бандитськими, страхітливими вчинками вони заслужили призирства, ганьби народу.
За ці два роки, що пройшли після звільнення України від німецько-фашистських загарбників, уряд Радянкої України і ЦК КП(б)У не раз зверталися з закликом до населення західних областей України на активну боротьбу, за цілковиту ліквідацію охвістя розгромлених банд українсько-німецьких націоналістів.
А також в цих зверненнях надавалась можливість решткам українсько-німецьких націоналістичних банд порвати зі своєю злочинною діяльністю, з'явитися з повинною в органи Радянської влади, зайнятися чесною працею і цим самим спокутувати свою провину і злочини перед Радянським народом.
Багато з них використали цю надану їм можливість і повернулись до чесного житя.
Але мізерна горстка, облік людей, втративших бандитів творять з-за вугла свої чорні, криваві безчинства.
Наказ Міністра Внутрішніх Справ Української РСР генерал-лейтенанта Строкач від 10 листопада 1946 р. Звучить, як останнє попередження бандитам, кинути банди і вернутися до чесної праці, бо в противному разі, говориться в наказі: "Всіх учасників банд українсько-німецьких націоналістів, - які будуть продовжувати залишатися на нелегальному становищі, або - займатися бандитизмом, розглядати як ворогів Радянського народу, зрадників Батьківщини". Тих, хто не лишить зброю і буде чинити опір, фізично знищувати.
Цей наказ дає останню можливість блудним синам українського народу спокутувати свою тяжку провину.
Хто ж і далі продовжуватиме свою підлу діяльність, того чекає смертний вирок українського народу.
Український народ, возз'єднаний в єдиній дружній сім'ї - могутній. Він поблажливий до тих, що заблудився і страшний у своїй люті до ворогів.
Він зітре з лиця землі тих, хто намагатиметься перешкоджати в його плодотворній, натхненій праці на благо радянської Батьківщини, на благо всього волелюбного народу країни Рад.
Ніколи і нікому не вдасться роз'єднати українську радянську сім'ю. Вона сильна своєю єдністю з великим російським народом, з народами всього Радянського Союзу.