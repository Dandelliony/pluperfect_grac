Царські вибрики «товариша» Сталіна 
Швайцарська газета «Ноє Цюріхер Цайтунґ» зазначає, що Сталін цього року підвищив, з нагоди свого 64-х-річчя з дня народження, аж 1000 совєтських офіцерів та генералів. Газета підкреслює, що досі в совєтів такого ще не траплялась, щоб давалися підвищення, ордени тощо, ніби порядком подяки «вельможного новонародженного» своїм «заслуженим підданцям». Хоч яка необмежена диктатура Сталіна, а проте він аж до останніх часів утримувався від зовнішніх прерогатив самодержавства. Нині він, здається, вирішив остаточно кинути ролю «товариша» й одверто демонструє деспотичний характер свого «совєтського царювання».

Білорусь проти большевизму
По всій Білорусі останнім часом відбувається всенародні маніфестації, що виявляють ясну й рішучу волю братнього білоруського народу проти найновіших плямів большевицьких імперіялістів.
В одному лише районі міста Баранович відбулися 8 великих зібрань, на яких тисячі білоруських селян, ремісників та інтелігенції маніфестували проти Сталіна, політики Кремля і жидо-большевизму. У всіх повітових містах країни відбулися збори білорусів, на яких ухвалено антибольшевицькі постанови.

Промисловість знищена
Спеціяльний кореспондент газети «Манчестер Гардієн» у Москві мав нагоду розмовляти з різними фахівцями, що повернулися до Москви з довшої подорожі по Донецькому басейну та інших промислових районах України. Ці фахівці заявили, що після великих пересувань військ та запеклих боїв практично большевики не дістали жадного неущкодженого підприємства залізної чи стальної промисловости. Усі доменні печі, вальцівні, коксові печі, шахти та приналежні до них підземні споруди так грунтовно знищені, що для їх відбудови потрібно багато років. Усе це сталося з областями, де було зосереджено дві третини совєтської залізної й сталевої промисловости.

Допомога братам
Заходами УНО й «Громади» в Ліцманштаті (Лодзі) під головуванням відомого філантропа й мецената, дир. П. Сологуба зорганізовано допомоговий комітет для опіки й допомоги евакуйованим із України, зокрема з Києва. Для них улаштовано при допомозі німецької влади гуртожиток. Жіноча секція завела чергування й цікавиться всіма потребами евакуйованих. Лікарську допомогу забезпечує д-р Логаза. Комітет пильно дбає про духовні потреби евакуйованих, доставляючи їм часописи, влаштовуючи вистави тощо. Невдовзі почнуть працювати курси німецької мови.

Виступ віольончелістки
Відень. Молода віольончелістка з Харкова, Зоя Полевська виступила 16 січня у концерті Боккеріні, що входить у програму пополудневого симфонічного концерту віденських симфоніків під дир. проф.Конрат. Вона влаштовує 31 січня у віденському «Концерт-Гавзі» свій власний концерт з творів Боккеріні, Фресксобальді, Дворжака, Шопена, та інших.
