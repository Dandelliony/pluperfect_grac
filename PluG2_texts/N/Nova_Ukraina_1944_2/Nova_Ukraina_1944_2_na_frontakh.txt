НА ФРОНТАХ
На східньому фронті за головний район совєтської офензиви править, як і попереду, північний фланг німецької оборонної лінії, в просторі між Ленінградом і Ільменським озером, де тривають далі тяжкі бої проти кількісно переважаючих сил противника. На обох краях північного флангу—на південь від Ленінграду й на північний захід від Ільменського озера — большевики намагалися просунутися вперед за всяку ціну, проте не спромоглись добитися скільки-небудь значної зміни становища. Запобігаючи совєтським окружувальним маневрам, німецькі частими залишили руїни міста Гатчина.
На південному відтинку східнього фронту німецька контр-офензива на південний захід від Погребища й Жашкова успішно розвивається далі, після подолання міцних совєтських контратак. Совєти, з свого боку, перейшли, після кількаденної перерви, до міцніших атак на південний захід від Черкасів (де всі їхні спроби наступу відбито), і зокрема на південний схід від Білої Церкви, де кілька совєтських дивізій, підтриманих великою кількістю панцерників, марно намагалися здійснити прориви й зазнали величезних утрат, надто щодо панцерників, яких їх знищено тут понад 80. Ці невдалі для совєтів операції в районі Черкасів і Білої Церкви розцінюються у військових колах як відтягувальні, що мають на меті запобігти розвиткові німецького протинаступу в районі Погребище—Жашків.
Важкі, проте цілком успішні оборонні бої відбувались також, останніми днями, у болотах між Прип’ятю й Березиною, на північ від Перекопу, в районі Керчі, па захід від Новоград-Волинського. Вельми значні совєтські сили потрапили в оточення на південь від Погребища; ці сили поступово ліквідуються німецькими частинами.
Більшість усіх цих боїв позначалася особливо широким застосуванням панцерників (з обох сторін).
На південноіталійському фронті Інтерес з обох сторін зосереджується навколо англо-американського десанту біля Неттуно, що мав утворити загрозу, з одного боку, для Рима (50 кілометрів відстані), а другого боку— для комунікаційної лінії німецького західнього флангу. Проте цю небезпеку значною мірою вже льокалізовано завдяки тактичним заходам німецького командування, що воно провадить і далі ізоляцію десантних частин противника. Англо-американці, з свого боку, обмежуються поки-що, головним часом, нагромадженням і дисльокацією своїх десантних сил; окремі їхні спроби щодо поширення свого пляцдарму (в напрямку на Рим) зазнали цілковитої поразки. Німецькі повітряні сили з великим успіхом бомбардують англо-американську десантну фльотилію перед Анціо (поцілено 8 крейсери, 6 винищувачів, 41 транспортер), а також і саму гавань Анціо.
На решті південноіталійського фронту тривають успішні оборонні бої лише місцевого значіння.
На Тихому океані точаться далі повітряні бої над Рабаулем і Буґенвілем, з великими втратами для американської авіації.
Ворог провадить і далі свої терористичні, скеровані проти цивільного населення, нальоти на німецькі міста. Зокрема 27-го січня повітряні сили альянтів, користуючися з хмарности, знов бомбардували Берлін. Міські житлові будівлі й цивільне населення зазнали значних утрат.
Американським терористичним нальотом 29-го січня важко пошкоджено центральну частину міста Франкфурт-на-Майні, при чому знищено культурні пам’ятники світового значіння. Населення зазнало втрат.
Увечері 29-го січня міцні з'єдинення німецьких повітряних сил успішно бомбардували Лондон. У місті спостережено великі пожежі й вибухи.
