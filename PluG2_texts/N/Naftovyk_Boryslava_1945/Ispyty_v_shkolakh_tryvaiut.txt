Іспити в школах тривають
20 червня по - особливому зустріли школи своїх вихованців. Класні кімнати, до яких ходили учні більше ніж 9 місяців цього шкільного року, були оновлені, прикрашені лозунгами портретами вождів, заквітчані квітами. Стіл покритий скатертю, обставлений букетами квітів. 
Старанно приготовлено, все ураховано: папки паперу з шкільним штампом, чорнило, крейда, географічні карти, наочне приладдя, — все для дальшого проведення випускних і перевідних іспитів, — цього річного підсумку роботи учителів і учнів, державного звіту перед любимою Батьківщиною.
Іспити розпочались в IV - VIII кл. масових 10 шкіл і 6 - 10 кл. одної школи робітничої молоді. 
Попередні відомості з 2 проведених іспитів свідчать що учителі і директори шкіл правильно усвідомили важливість завдання і добре підготувавшись, розпочали іспити.
Законно нас цікавлять в першу чергу 7 класи, як випускні. 7 класів в школах м. Борислава 11, в яких навчається понад 200 учнів. Основні знання вони одержали в радянській школі. Багато з них мають похвальні грамоти за успішне навчання в 1940 - 41 р. р. 
Але до іспитів більшість із них прийшли перший раз до того ще й випускних. Після закінчення 7 кл. на них чекає 8 кл. середньої школи, педучилища, технікуми, а кого і самостійна праця. Ось чому в класних кімнатах, де здають іспити поряд з лозунгами «здамо іспити на 5 і 4» висять спеціальні лозунги «Кінчаючи школу, розумно підходь до вибору професії».
Як і всі учні, випускники приступили до першого іспиту з деяким хвилюванням і напруженням. Письмова робота з математики. Текст роботи надісланий з Обл. ВНО. Для розв’язування задачі дається — 4 години. 
Ось семикласники школи № 5 Хлібкевич Б., Гаврилів З., Нікельський, Чабан вони на 45 хв. Раніше здають свої роботи чисто і вірно вирахувані. 
Менш ніж за дві години учні повністю розв’язали задачі з сьомих класів середніх шкіл (учителі Панченко М. М., Гец О. С.). На цікаву і захоплюючу тему писали учні 4 класів переказ. Свої твори вони писали про те, як піонерка попередила катастрофу військового ешелону, зупинивши своїм червоним галстуком поїзд. Їх твори змістовні і написані досить грамотно. Один учень школи №2 не задовольнюється тим тільки, що було подано в тексті. Він від себе додав (а так було в дійсності), що ешелони повезли багато червоного війська на розгром німця. Багату і різноманітну творчість виявляють учні при письмових і усних іспитах, що показує про старанну роботу учителів. Але, поряд з цим виявлені і ряд недоліків. В окремих школах, не чітко розподілити для учнів варіанти з математики, давали на вибір, що сприяло окремим учням списувати у других завдання. В більшості шкіл була 100 процентова явка на іспит учнів, а у школі № 3 напередодні іспитів вибуло 5 учнів по причині виїзду з Борислава, хоча ніхто з них нікуди не виїхав. 
Частина учителів недобросовісно підходить до правки письмових робіт учнів в школі №1, в 6 класі в письмових роботах були припущені не виправлені помилки. 
Такий стан, вірніше враження, після перших іспитів, але ще переду 7-8 іспитів, які треба провести на високому діловому рівні, щоб в наступному році наші школи працювали за єдиними програмами зі всіма школами Радянського Союзу.
Побажаємо нашим учителям і учням повних успіхів в усіх іспитах! 
