Ліквідуємо наслідки німецького хазяйнування на нафтопромислах
Нафтова промисловість м. Борислава за часів панування польських панів становила приватну власність окремих капіталістів, або землевласників. 
Хижацький спосіб експлуатації свердловин поодиноких власників доводив до великого визиску найманої робочої сили, навмисно затримував 
застосування нових методів праці та всяких нових технічних удосконалень. 3 возз'єднанням західних областей України в єдину радянську 
українську державу в 1939 році, змінилося обличчя Борислава. Нафтова промисловість стала державною промисловістю. Робітники радісно стали 
до вільної праці, віддаючи весь свій чесний труд соціалістичній Батьківщині, єдиній в світі державі робітників і селян. Розвиток 
нафтової промисловості Прикарпаття було перервано віроломним нападом фашистської Німеччини. Захопивши місто нафти, німецькі окупанти в 
погоні за тим, щоб якомога більше висосати нафти для своєї воєнної розбійницької машини, вводили свої хижацькі методи експлуатації, в 
наслідок чого, видобуток нафти з кожним днем падав. Відступаючи під натиском героїчних воїнів доблесної Червоної Армії, фашистські 
загарбники намагались з всіх сил вивезти в Німеччину все технічне обладнання промисловості та знищити високодебетні свердловини. В нашому 
місті було зруйновано 40 промислово-технічних споруд, 30 парових машин, 16 електромоторів, десяток кочегарок і інші промислові об'єкти, 
причинивши величезні збитки нафтовій промисловості. Вдячні за своє визволення від фашистського рабства, трудящі Борислава з перших днів 
після звільнення з великою енергією взялися за відродження зруйнованих нафтопромислів, шахт озокериту, газолінових заводів, майстерень та 
інших підприємств, вклали значну долю праці в загальну справу - розгрому Німеччини. Bci промисли на четвертий день звільнення були вже в 
експлуатації, і з місяця-в-місяць підвищували видобуток нафти, виконуючи і перевиконуючи державні плани. По всіх промислах, шахтах 
озокериту, газолінових з новою силою і трудовим піднесенням шириться соціалістичне змагання за виконання рішень червневого Пленуму 
ЦК КП(б)У про відбудову і дальший розвиток народного господарства нашої країни.