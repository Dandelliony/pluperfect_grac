Призив молоді до школи фабрично-заводського навчання
В нашому місті Бориславі є школа ФЗН, що нараховує в своєму складі 90 чоловік молоді, юнаків і дівчат, які по закінченню навчання будуть направлені на виробництво для самостійної роботи. 
З 25 вересня по 1 жовтня 1945 р. школа ФЗН проводить другий набір міської та сільської молоді для навчання. В новому наборі до школи ФЗН буде прийнято 300 чоловік юнаків та дівчат, які будуть обучені за професією, яку потребує промисловість нашого міста (нафтова, газова, озокеритна). Учні школи ФЗН в системі державних трудових резервів забезпечуються безкоштовним навчанням, одягом, взуттям, культурним обслуговуванням та приміщенням для приїзжих.
Система навчання молоді в школах фабрично - заводського навчання цілком себе виправдала, давши країні велику кількість висококваліфікованих робітників для промисловості та соціалістичного будівництва Радянського Союзу. Молодь закінчивши навчання в школах ФЗН, стала керівниками і активними учасниками в створенні комсомольсько - молодіжних і фронтових бригад. Сотні колишніх учнів школи ФЗН за стахановську працю та раціоналізаторські винахідництва нагороджені орденами та медалями Радянського Союзу. 
В умовах м. Борислава новий прийом молоді в школи ФЗН набирає величезного значення. Виробництво з кожним днем збільшується, технічно оснащується, процес виробництва удосконалюється, промисловість все більше потребує висококваліфікованих робітників. 
Завдання господарських, громадських організацій, а в першу чергу Виконкому міськради депутатів трудящих, міськкому комсомолу обкому профспілки нафтовиків та керівників школи ФЗН полягає в тому, щоб повністю в накреслений термін провести набір молоді. Необхідно провести серед населення міста і сіл широку роз’яснюючу роботу, повністю підготовити школу до прийому молоді, провести ремонт гуртожитків, їдальні, учбових приміщень та забезпечити всім необхідним для створення нормальних учбово - виробничих та культурнопобутових умов. 
Вирішальну роль в створенні нормальних умов навчання і побуту повинні відіграти господарчі керівники та в першу чергу керівники об’єднання «Укрнафта», пам’ятаючи, що поповненням високо - кваліфікованими робітниками є школи ФЗН.
