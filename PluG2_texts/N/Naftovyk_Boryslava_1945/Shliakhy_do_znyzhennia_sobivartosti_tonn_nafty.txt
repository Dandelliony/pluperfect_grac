Шляхи до зниження собівартості тонн нафти 
Перевага соціалістичної системи господарства над капіталістичною яскраво підтверджена величезними досягненнями нашої Батьківщини, як в галузі науки, культури і мистецтва нашої країни. 
Риси приватно - капіталістичної системи господарства з її безплановістю, хаотичністю й величезними затратами матеріальних коштів мали місце на нафтових промислах м. Борислава. 
Візьмемо для прикладу паросилове господарство другого нафтопромислу, який нараховує в себе 34 котельні з кількістю 112 котлів, що переплітаються в безпорядку великою сіттю паропроводів. Таке паросилове господарство потребує значної кількості робочої сили і величезних коштів, що зв’язані з експлуатацією нафти, (витрати палива, амортизація обладнання і інше) і тому являється не економічним.
Таке господарство виникло тому, що до 1939 р. свердловини належали окремим приватним фірмам і багатьом приватним власникам, які тоді мали від 1 до 5 свердловин і кожен з них на свій спосіб експлуатував нафту. Тому й не дивно, коли ми бачимо, що стоїть свердловина одного бувшого власника і біля неї котельня, поряд стоїть свердловина другого власника і біля неї теж котельня. Недалеко бачимо свердловину, що належала якій небудь фірмі і до неї тягнеться паропровід на 100 — 200 метрів від віддаленої кочегарки в той час, як в 50 метрах знаходиться котельня іншого господаря. 
Паросилове господарство в такому вигляді, в якому воно зараз знаходиться, не може бути припустиме надалі.
Думки про реконструкцію паросилового господарства по шляху централізації кочегарок виникли давно, але за недостатком транспорту, робочої сили, необхідної для будівництва нових центральних котелень, ця думка здійснена не була. 
Але керівництво ІІ нафтопромислу (директор т. Трубніков, головний інженер тов. Крупнов і головний механік т. Перебаєв), обмірковуючи це питання знайшли шляхи до скорочення кількості кочегарок без спеціального будівництва центральних котелень, за рахунок правильної прокладки нового паропроводу на невеликій віддалі і ліквідування старого паропроводу. 
Ця реконструкція в порівнянні з першою думкою, більш примітивна, але ж примінивши її в життя, ІІ промисел ліквідував 4 котельні, 9 котлів, висвободив 12 кочегарів і домігся економії палива і води. 
По підведеним підрахункам здійснення цієї пропозиції дасть річної економії 219.450 крб. 
Промисел зараз не має можливостей продовжувати ці роботи, бо необхідно провести ряд підготовчих робіт до зими. Але ж при наявності більшої кількості робітників ця робота ще в більших розмірах буде розгорнута нашим промислом. 
