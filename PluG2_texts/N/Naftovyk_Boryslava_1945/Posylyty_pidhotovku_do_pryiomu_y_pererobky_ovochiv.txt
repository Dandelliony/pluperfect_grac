Посилити підготовку до прийому й переробки овочів
На черговому засіданні від 19 червня, Бориславський виконком міської Ради депутатів трудящих, заслухавши ряд керівників торговельних організацій м. Борислава «Про підготовку матеріально - технічної бази та Децзаготовок», зобов’язав керівників торгових організацій негайно розгорнути відповідну роботу по підготовці технічних баз та Децзаготовок для покращення постачання населення міста овочами. Термін виконання зобов’язань був наданий до 10 липня ц. р. перевіркою встановлено, що рішення виконкому не виконується як слід. В більшості керівники торгових організацій, виконання цієї важливої для забезпечення продовольством міста справи, відклали на пізніше. 
Так, наприклад, в «Змішторзі», де керівником тов. Партін, є база для прийому овочей і овочесхоронище, але вони до цього часу не відремонтовані. На території бази велика кількість тарної дощечки знаходиться в безгосподарному стані. Це саме діється з ящечною тарою. Керівник цієї бази тов. Соя не лише не приймає належних заходів до покращення своєї роботи, але й безвідповідально відноситься до державного майна. Керівництво «Змішторгу» до цього часу ніяких заходів ще не прийняло. 
Погано організували роботу по прийому та переробці овочей на зиму ОРС № 2 «Укрнафтовидобуток», (нач. Тов. Томашевський) і ОРС «Укргаз» (нач. Тов. Постойко). Тут є потреба на овочесхоронище на 400 тонн, але є тільки на 120 тонн. Треба бочкотари на 300 тонн, фактично є на 13 тонн. Овочесхоронище не ремонтується, а Децзаготівкою до цього часу ніхто не займався. 
Аналогічне становище в ОРС-і «Укрозокерит» (начальник тов. Проскурін) і в торгвідділі спецторга (начальник тов. Віксель) і тресту їдалень (начальник тов. Юрковська). 
Таке безтурботне ставлення керівників торговельних організацій м. Борислава надалі не припустиме. Їм необхідно зараз розгорнути всі підготовчі роботи по прийому та схороненню овочей на зиму 1945/46 р. 
