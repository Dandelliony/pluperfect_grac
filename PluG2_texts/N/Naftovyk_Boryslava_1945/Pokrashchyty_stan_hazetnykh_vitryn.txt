Покращити стан газетних вітрин
На пленумі ЦК КП(б)У тов. Хрущов, указуючи на особливості ідейно - політичної роботи серед трудящих західних областей України, звернув особливу увагу на утворення широкої мережі газетних вітрин.
Трудящі Радянської України, приймаючи активну участь у відбудові народного господарства, культури, побуту, прагнуть знати про міжнародний і внутрішній стан радянської країни, про основні рішення і постанови партії і уряду, про хід відбудови народного господарства і інше, свіжа газета на вітрині дає можливість трудящим бути швидко освідомленими всіма подіями в нашій країні і за кордоном. 
Попит на газети дуже великий, але ми не маємо змоги забезпечити кожного трудящого газетою, (особливо центральною або республіканською). Тому ми повинні нашу радянську газету довести до широких кол трудящих. В цій справі набувають великого значення на газетні вітрини.
Завдання наших партійних і профспілкових організацій полягають в тому, щоб не тільки обладнати вітрину, а регулярно вивішувати свіжі газети, виділити читача, який би зміг прочитати малописьменним зміст газети.
Який же стан з газетними вітринами на підприємствах, установах та організаціях міста Борислава?
Найкраще організована ця справа в парторганізації об’єднання «Укрнафта» (секретар парторганізації тов. Волков). Парторганізація врахувала, що численна кількість співробітників не може бути забезпечена газетами і встановила 2 вітрини в помешканні контори і при вході в контору. Спеціально виділений відповідальний товариш, який ретельно відноситься до своїх обов’язків, своєчасно вивішує свіжі газети, а в вільний час голосно читає газету для малописьменних, пояснює попередні події, підбирає і вивішує додатковий матеріал по питанням, висвітленим в газетах.
Також добре поставлена справа по організації газетних вітрин на 4-му нафтопромислі (секретар парторганізації тов. Щербина). Там організовано 6 газетних вітрин майже при кожній бригаді і регулярно вивішуються газети. До кожної вітрини прикріплена відповідальна особа і читач. Крім того, організований газетний архів при червоних кутках для довідок. 
Зовсім протилежний стан з постановкою роботи газетних вітрин на 2-му нафтопромислі. Парторганізація (секретар тов. Боярчук) цьому важливому питанню не приділила ніякої уваги. На весь промисел тільки 2 газетні вітрини(в клубі і конторі), зовсім не організували газетні вітрини при бригадах. Та на цих вітринах, що є, газети вивішуються нерегулярно.
В парторганізації контори буріння вже 5 місяців, як все збираються встановити газетні вітрини. Навіть в самій конторі вивішують газету на стіні. 
Такий ганебний стан постановки газетних вітрин на далі не може бути терпимим. Міськком КП(б)У запропонував всім секретарям партійних та комсомольських організацій на протязі вересня встановити газетні вітрини, регулярно вивішувати свіжі газети, особливо центральні і республіканські, з обов’язковим вивішуванням обласної і місцевої газети. 
