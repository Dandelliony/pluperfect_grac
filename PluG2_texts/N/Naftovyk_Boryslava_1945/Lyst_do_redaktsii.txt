Лист до редакції 
До редакції нашої газети надійшов лист від робітника Контори буріння тов. Крючкова С.А.
Подаємо зміст цього листа:
«Ще в листопаді приїхала група репатрійованих в м. Борислав на роботу, частина з них залишилась працювати в Конторі буріння. Але директор Контори буріння тов. Духнін мало турбується про створення нам необхідних побутових умов. Він обмежився лише тим, що дав нам гуртожиток і ліжка, та на цьому й заспокоївся. 
А як обладнаний цей гуртожиток, чи є чим застелити ці ліжка, — це питання директора мало обходить. 
В деяких кімнатах гуртожитку немає світла, немає також матрасів до ліжок. 
Дирекція зібрала серед нас гроші на купівлю картоплі, але минуло вже десять днів, а результатів ще ніяких. 
Недостатньо провадиться серед нас і агітаційно-масова робота, а це необхідно розгорнути, особливо тепер, в передвиборчі дні». 
