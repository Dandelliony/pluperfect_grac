Дамо більше газоліну
З дня визволення Борислава доблесною Червоною Армією, колектив робітників, інженерно - технічний персонал відділку тресту «Укргаз» приклав немало зусиль та наполегливої праці у відбудові газолінових заводів та компресорних станцій, які були зруйновані німецькими загарбниками.
Пройнявшись єдиним бажанням дати країні більше стабільного газоліну, газолінники повністю відбудували 6 газолінових заводів, які працюють на повну їх потужність. 
Розгорнувши соціалістичне змагання за дострокове перевиконання державних планів колективи з честю виконували взяті зобов’язання, - з місяця - в - місяць перевиконували виробничі плани. 
За рік вільної творчої праці колектив відділку «Укргаз» добився збільшення вироблення продукції на 194 проц. Продуктивність праці зросла на 17 проц. 
Річницю визволення Борислава газолінники відмічають виконанням плану в липні - місяці на 105,4 проц. З гарними показниками до цього радісного дня прийшли колектив газолінового заводу № 10, який виконав виробничий план за липень на 115 проц та завод № 4, який виконав план на 114,4 процента. 
На цьому колективи відділку «Укргаз» не зупиняються. Включившись у Всесоюзне соціалістичне змагання на честь нашої перемоги, будуть з кожним днем збільшувати продуктивність праці і якість виробленого газоліну для народного господарства. 