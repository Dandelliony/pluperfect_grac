II промисел перевиконав піврічний план
Нафтовики Борислава вірні свойому урядові, більшовицькій партії і Маршалу Перемоги товаришеві Сталіну, широко розгорнули соціалістичне 
змагання за дострокове виконання державного план другого кварталу і першого півріччя. Сповнені почуттям радості і вдячності героічній 
Червоній Армії, яка принесла нашій Батьківщині нечувану славу - всесвітньо-історичну Перемогу, нафтовики II промислу (директор тов. 
Трубніков, парторг ЦК ВКП(б) тов. Боярчук, голова профорганізації тов. Зарицький) з взятими на себе зобов'язаннями з честю справилися. 
Колектив робітників і інженерно-технічних працівників ІІ промислу виконав піврічний план по вутобутку нафти 21 червня, а план по валовій 
продукції - 25 червня. До кінця червня-місяця робітники і ІТP II промислу дадуть країні понад план 1000 тони нафти і 320 тонн газу. В 
соціалістичному змаганні за гідну зустріч річниці визволення Борислава, II промисел зайняв перше місце. Досягнуті успіхи нафтовиків II 
промислу, яких вони добилися, в наслідок злагодженої, ритмічної праці всього колективу, повинні стати прикладом для робітників і службовців 
інших промислів. Але далеко не всі промисли міста Борислава ідуть на рівні взятих зобов'язань. Наприклад піврічний план видобутку нафти і 
газу V промисел виконав лише на 97,2 проц., VIII промисел - 96,6 проц., IX промисел - 96,8 проц. i IV промисел - на 98,8 проц. В дні 
всенародного торжества нашої Перемоги іти на рівні таких показників у виконанні державних планів ніяк не можна. Зазначені промисли мають 
можливості не тільки виконати, але й перевиконати взяті зобов'язання. Відбудова і розвиток народного господарства потребують нафти 
більше, ніж ми її давали в воєнний час. Розгорнемо дійову боротьбу за дострокове завершення піврічного плану, за гідну зустріч річниці 
визволення Борислава.