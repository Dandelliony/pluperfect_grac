Озокеритники- не відстануть
	Патріотичний заклик молодих нафтовиків м. Борислава про широке розгортання соціалістичного змагання за гідну зустріч річниці визволення нашого міста від німецько-фашистських загарбників-знаходить широкий відгук і підтримку у всього колективу робітників шахт озокериту.
	У відповідь на цей заклик широко розгорнулось соціалістичне змагання між шахтами, цехами, бригадами та поодинокими робітниками.
	Кращі агітатори шахт тт. Зачек, Новіцкі, Адамовський, Лисик, Ілик простим більшовицьким словом запалюють трудові подвиги - високе перевиконання виробничих норм.
	Передові робітники шахт - забойщики тт. Халавка, Яців, Лисик, Врубель, Ковалик, Мельник, топлярі Рудавець Єва і Спринь I. виконують свої норми виробітку на 140- 170 проц.
	Поруч з досягнутими успіхами поодиноких робітників шахти озокериту в цілому ганебно відстали з виконанням травневого плану. Одначе в червні і липні колективи робітників "Укрозокериту" вживуть усіх заходів, щоб надолужити своє відставання і до свята визволення перевиконанням плану сплатити свій борг перед країною.
