Наш досвід роботи
Колектив нашої бригади систематично перевиконує взяті соціалістичні зобов’язання. Нема такого дня, щоб ми не дали нафти понад план. У всіх свердловинах, які ми обслуговуємо значно збільшився видобуток нафти в порівнянні з минулим роком, а деякі з них як наприклад «Дуброва 8» і «Дуброва 16» збільшили свій дебет в 3 рази. 
Як ми домагаємося успіхів? Першою умовою успішної роботи бригади є застосування багатосвердловинного обслуговування і дослідження старих родовищ нафти. Кожний оператор нашої бригади обслуговує не менше 5 свердловин за зміну. Я при допомозі геологічного відділу промислу встановлюю вигідний режим експлуатації та змінюю графік виїздів в залежності від припливу її до свердловини. Постійним дослідженням і уважним уходом за свердловинами, ми домагаємося підвищення росту нафтовидобутку навіть і в старих та «безнадійних» свердловинах.
Другим не менш важливим заходом для підвищення видобутку нафти є запровадження ряду раціоналізаторських пропозицій. Так, наприклад, на свердловині «Дуброва 16», щоб заощадити на паливі і робочій силі, ми власними силами побудували паропровід від кочегарки «Дуброва 4» і таким чином 3 кваліфікованих робітників переведено на інші роботи та за рахунок заощаджень електроенергії і газу, ми добились економії декількох тисяч крб. на місяць. 
Крім того, ми в міру потреби встановили на декількох сведловинах глибокі насоси, та провели гарячу промивку, в наслідок чого видобуток нафти в бригаді в порівнянні з минулими місяцями збільшився на 20 проц.
Велику увагуу колектив нашої бригади приділяє підвищенню технічного рівня працівників. Так 16 молодих робітників оточені у нас увагою з боку досвідчених майстрів, що вважають своїм обов’язком в короткий термін зробити їх кваліфікованими. І це дало свої результати, ряд молодих робітників вже оволоділи професіями помоператорів і кочегарів і дають високу продуктивність. Якщо я сам ще в минулому році був тільки оператором, то згодом став працювати помбригадиром, працюючи дальше над собою, за ударну роботу, мене висунули на посаду майстра укрупненої передової 3-ої бригади. 
Дружний колектив сповнений єдиним бажанням — сьогодні працювати краще ніж учора, а завтра краще ніж сьогодні, поборює всі труднощі на своєму шляху і успішно виконує всі виробничі завдання.
Натхненні історичною доповіддю тов. В. М. Молотова, нафтовики 3 бригади зобов’язались річний план виконати 10 грудня і до кінця року дати країні сотні тонн нафти і газу.
З цим почесним зобов’язанням ми справимося і видобутими понад план сотнями тонн нафти і газу, закріпимо нашу перемогу. 
