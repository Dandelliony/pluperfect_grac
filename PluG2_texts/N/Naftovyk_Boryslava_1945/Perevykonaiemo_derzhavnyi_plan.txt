Перевиконаємо державний план
За 10 місяців напруженої роботи, VIII промисел повністю відбудований. За станом на 10-VI-45 р. в дії находяться всі свердловини. Не мало праці вклали нафтовики в діло відбудови розрушеного господарства, введені в дію не тільки свердловини, але й кочегарки та парові машини.
 Окремі робітники, з приходом Червоної Армії, приносили заховані деталі від устаткування, міняли режим роботи свердловин і добивались від них подвійної і потрійної продукції.
Наприклад, в 1 бригаді, де майстром працює один із кращих майстрів по видобутку нафти тов. Горшовський, на свердловині «Юченка» добова продукція зросла на 35-40 проц., на свердловині «891» - на 25-30 процентів. Бригада виконує свій план на 112 - 115 проц. І вже другий місяць з честю держить Перехідний Червоний прапор по промислу. 
Широко застосовували ми передовий агарківський метод праці. Об’єднавши окремі бригади, ми домоглись, не лише ущільнення робочого дня в обслуговуванні періодичних свердловин, але набагато збільшили продуктивність праці робітників. 
В результаті проведених заходів по ліквідації окремих кочегарок і насосних, здачі невикористаного устаткування і інструменту, собівартість нафти знизилась від від 2-5 проц. Велику заслугу в цьому відіграли раціоналізатори і винахідники промислу, як т. т. Надлер, Вогінський, Штифель, Цюрус, Фрайліх і інші, які допомагали промислу в ліквідації вузьких місць, в придбанні гумових кілець, електроламп, змазочних матеріалів. 
Щоб гідно зустріти річницю визволення нашого міста від німецько - фашистських загарбників, колектив промислу взяв такі конкретні зобов’язання: відбудувати 7 недіючих свердловин, ліквідувати 2 кочегарки, знизити собівартість нафти на 5 проц., вивчити і підготовити до 100 робітників різних кваліфікацій.
Здійснення цих зобов’язань допоможе промислу в дальшому достроково виконувати і перевиконувати державні плани, дати країні в період її мирного розвитку тисячі тонн нафти для посилення її економічної могутності. 
