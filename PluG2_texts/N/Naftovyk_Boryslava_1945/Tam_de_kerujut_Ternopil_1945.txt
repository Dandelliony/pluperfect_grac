Там, де не керують роботою
В радянській країні діти завжди оточені виключним піклуванням партії і уряду. Їм створюються найсприятливіші умови для всебічного розвитку, 
щоб наші щасливі діти, росли гідними громадянами могутнього Радянського Союзу. Яка ж турбота і материнське піклування з боку керівників 
МВНО та міськздоровідділу в нашому місті?. Обком спілки нафтовиків, МК ЛКСМУ, МВНО та міськздороввідділ не приділили належної уваги такій 
важливій державній справі, як оздоровлення дітей та влаштування веселого дозвілля для них, а звідси і маємо такий результат; замість 
того, щоб оздоровити 750 дітей в санаторіях та піонертаборах, в нас нараховується 291 дітей, відпочиваючих в літніх таборах і санаторіях. 
В бориславському піонертаборі, де зав. піонертабором працює т. Дежева, з кожним днем дітей меншає. Діти втікають додому через невміле 
керівництво з боку тов. Дежевої. Педагогічно-виховна робота зовсім відсутня, книг дитячої художньої літератури немає, розваги, ігри не 
практикуються. Такий ганебний стан в оздоровленні дітей в дитсадках та дитяслах. Наприклад ясла N 1, де директором т. Коржунова, 
знаходяться в жахливому стані брудом, смородом все приміщення пропиталось. Санітарний лікар т. Садовська в яслах буває рідким гостем, 
ніяка профілактична робота непроведена, в наслідок чого маємо цілий ряд захворювань дітей коклюшом та іншими хворобами. Тов. Костюченко 
зав. міськздороввідділом не контролює, не перевіряє чим займаються робітники міськздоровідділу, тов. Коворотний зовсім забув, що в 
Бориславі відкриті дитсадки, дитясла та піонертабори і, що там ще й досі немає порядку, який повинен бути. Треба серйозно подумати 
відповідним керівникам цієї важливої справи і роботу дитсадків, дитясел та піонертаборів негайно перебудувати, а бездіяльників притягнути 
до відповідальності.