 Стінгазета порадник бригади
Велику й почесну роль на виробництві відіграє низова преса — стінні газети та бойові листки, які кличуть робітників до блискучих перемог на трудовому фронті, мобілізовують трудящих для виконання державних планів, своєчасно допомагають викриванню недоліків. 
Стінні газети є колективні організатори та перші помічники господарникам комсомольським та профсоюзним організаціям. Газета на підприємстві є друг і порадник цілого колективу. 
В період Вітчизняної війни стінні газети призивали робітників до збільшення видобутку продукції, щоб забезпечити всім необхідним Червону Армію для повної перемоги. 
Тепер в мирний період стінні газети закликають нафтовиків до збільшення нафти, газу для народного господарства. 
Гарно поставлена редакційна робота в 10 бр. VIII промислу (майстер по нафтовидобутку тов. Житкий, редактор тов. Вілюш Олександр). Газета під заголовком «За нафту» яскраво і правдимо показує прагнення всього колективу до збільшення видобутку нафти та її якості, висвітлює гарні сторони, а також недоліки. Стін-газета виходить регулярно 2-3 рази на місяць, користується любов’ю та пошаною серед читачів. 
Статті старанно оброблені, написані виразно, простими зрозумілими словами, редакція зуміла організувати широкий робкорівський актив. В першій передовій бригаді промислу (майстер Т. Горшовський) стінгазета «Червоний прапор» також завоювала високий авторитет з боку колективу бригади. 
Стінгазета висвітлює актуальні питання, розв’язує перспективи в видобутку нафти, щоб і надалі бути в перших рядах бригад промислу. 
Але не треба забувати і про такі підприємства та бригади, в яких стінні газети стоять на останньому місці. Наприклад, в 2 бригаді VIII промислу (майстер т. Фус) тут на дошці висять три клаптики паперу. Один написаний 2 лютого, другий в квітні, а третій в червні-місяці. Отже у них висять не одна стінна газета, а 3 номери, як заявляє бригадир.
З цього можна зробити висновок, що редактор нічого не робить, щоб стінгазета регулярно виходила і мала привабливий вигляд, а майстер бригади та голова профспілки стоять осторонь від такої важливої справи.
Не треба забувати, що виконання державних планів, наслідування прикладу передовиків в великій мірі залежить від стінгазет, які є бойовою зброєю нашої партії. Тому партійні, комсомольські та профсоюзні організації повинні повсякденно керувати агітмасовою роботою та низовою пресою 
