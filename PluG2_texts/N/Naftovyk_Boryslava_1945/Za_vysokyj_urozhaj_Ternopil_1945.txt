За високий урожай
3 перших днів визволення нашого міста, колектив "Укрозокерит", не гаючи часу, активно взявся за організацію допоміжного господарства, щоб 
забезпечити себе додатковими продуктами харчування та овочами. Весняну сівбу та посадку городніх культур було проведено в стислі строки 
та на високому агротехнічному рівні. Так зернові культури засіяно за 16 днів площею 73,5 га. Посадка городини тривала 31 день, тоді коли 
термін був розрахований на 47 днів. Вже повністю закінчено прополку картоплі, буряків, моркви і інших городніх культур. Заскиртовано і 
звезено сіна з площі 80 га. Сінозбирання тривало 17 днів. Незабаром жнива. Це добре відчувають господарі поля, яке їм довірили озокеритчики 
і вони впевнено можуть сказати тверде слово - "Ми готові до збирання нового післявоєнного врожаю". Вже в повній готовності відремонтовано 
лобогрійки, коси, гарби, віялки, Підготовлено до збирання і інший збиральний реманент. 
Змагання за збирання високого врожаю, набрало широкого розмаху, змагаються не тільки ланки з ланками, але члени ланок між собою. Так, 
ланкова тов. Блажнова Ярослава змагається з ланковою т. Курик Стефанією, обидві їхні ланки виконують щоденно виробниче завдання на 
150-180 проц. Не відстають в роботі і Терляк Василь, Солощ Йосиф, Лазарович Володимир і багато інших, які дають 140-160 проц. щоденно. 
Допоміжне господарство поряд з зерновими та огородніми культурами має також і поголів'я рогатої худоби, коней та птиці. Робітники з 
охотою і бажанням доглядають худобу, борються за найбільший приріст. Приріст по козам складає 150 проц., удой молока на фуражну корову за 
300 днів локрації - 1565 літрів. Все це придбання має величезне значення в покращенні та забезпеченні робітників наших шахт добрим 
високоякісним харчуванням.