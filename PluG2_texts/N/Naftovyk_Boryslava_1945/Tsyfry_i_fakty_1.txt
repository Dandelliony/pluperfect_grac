Цифри і факти
В Бориславі працюють 10 шкіл, з них 3 середні. Охоплено школами 3.583 учнів. Закінчили учбовий рік на відмінно 494 учні. Піонерські організації є при 8 школах, в них 288 піонерів і 71 жовтенят. Різних гуртків по школах працює 70, якими охоплено 3.270 учнів. Дитячих садків 3, охоплено ними понад 60 дітей. Два дитячі будинки, в яких виховується 200 дітей. 
Широко ровинута мережа оздоровчих закладів. В Бориславі працює міська лікарня, поліклініка, дитяча та жіноча консультації, молочна кухня, санітарна станція, медичні пункти працюють на IV-VIII-IX нафтопромислах, шахті озокериту № 1, ремісничому училищі № 4 та ФЗУ. Поліклініка за місяць обслуговує в середньому 12.000 трудящих і 3.800 дітей. 
Працює міська бібліотека, яка нараховує біля 10.000 книг художньої, політичної, технічної та дитячої літератури.
В Кінотеатрі імені Горького продемонстровано за перше півріччя 1945р. 73 кінокартин, 191 сеанс. Охоплено глядачів 85.912 чоловіка. 
За рік після звільнення Борислава від німецько - фашистських загарбників, міський фінансовий відділ виплатив багатодітним матерям 157.000 крб. допомоги, в тому числі одиноким матерям —  16 500 крб. 
Видобуток озокериту по шахтах тресту «Укрозокерит», порівнюючи з 1944 роком, складає 117,2 процента. Значно зросла продуктивність праці. Стахановців 223 чоловік, 47 чоловік кращих із кращих, представлені до нагороди. В числі їх старший робітник - восковар тов. Синичак Михайло Андреєвич, працює на шахті з 1920 року. Рудавець Ева — топляр, виконує норму на 134 проц. і багато інших.  
