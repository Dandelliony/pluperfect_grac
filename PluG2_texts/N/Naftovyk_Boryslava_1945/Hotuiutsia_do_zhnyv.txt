Готуються до жнив
Настала гаряча пора для робітників допоміжних господарств нашого міста. Незабаром розпочнуться жнива — найвирішальніший етап цілорічної праці в сільському господарстві. Тут величезне значення має своєчасний ремонт і придбання сільськогосподарського реманенту — жаток, косарок, серпів. 
Активно готуються до цієї важливої кампанії робітники допоміжного господарства «Змішторгу» (завідуючий т. Якимець). Збиральні машини і весь дрібний реманент вже відремонтовано і приведено в повну готовність. 
Щоб провести вчасно збирання врожаю, вони закінчують інші польові роботи. Зараз проходить косовиця природних трав. Вже скошено трави на площі 10 га. Тепер сушать сіно і складають в копиці. Закінчують теж роботи по прополці ярих зернових та обробці городніх культур. Всі городні культури площею 4 га вже прополені від бур’янів два рази. Все це робиться з таким розрахунком, щоб на час жнив звільнити якнайбільше робочих рук, яких в допоміжному господарстві змішторгу не вистачає. 
З робітників допоміжного господарства добре, чесно працюють тт. Шредель — огородник, Цапів — бригадир польових робіт, Цимер — візник, Губіцька і інші, які шляхом індивідуального соціалістичного змагання, прикладають всіх зусиль, щоб добитись високого врожаю, пам'ятаючи, що місту нафти, яке успішно заліковує рани, завдані війною, необхідно дати вдосталь хліба і інших сільськогосподарських продуктів. 
Слідами робітників допоміжного господарства «Змішторгу» повинні піти всі робітники інших наших допоміжних господарств, пам’ятаючи, що священним обов’язком всіх працівників сільських і допоміжних господарств є вирощування і збирання на визволених, радянських полях високих врожаїв.
