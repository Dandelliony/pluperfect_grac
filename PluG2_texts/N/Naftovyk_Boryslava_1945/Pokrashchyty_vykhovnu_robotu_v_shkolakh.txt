Покращити виховну роботу в школах
Понад 2 тижні, як в школах міста іде навчання.
Учителі і учні ясно розуміють всю відповідальність завдань, поставлених перед школою в 1945-46 навчальному році. Цей рік повинен пройти під знаком високої вимогливості, принести значно більші успіхи в навчанні і вихованні дітей.
В зв’язку з цим треба нагадати про недоліки минулого навчального року, щоб в своїй роботі шкіл минулого року - це невиконання закону про загальне обов’язкове навчання. На кінець року в школах відсів зріс до 186 чол., а відвідування було 81 проц. Про це слід нагадати ще й тому, що вже в перші дні навчання, цього недоліку не позбавилися. Так, наприклад, 5 вересня нез’явилось до школи 83 дітей, з них до 1 класу 42. Найбільш не з’явилося дітей до школи № 2 (директор тов. Селіна) і до Губицької школи № 9. 
Колективи цих шкіл не мобілізували на цю справу батьків, громадськість. Крім того, міськраді треба примусити деяких громадян околиці Губичі, які навмисно не посилають дітей до школи, а займають їх на різних роботах. 
Повторюються недоліки минулого року в виховній роботі. Є приклади порушення дисципліни учнями в школі, а також в відвідуванні кінотеатру в заборонений час. З цим найсерйознішим завданням школи справляться повністю при допомозі батьків, партійних і радянських організацій.
Особливе місце в виховній роботі повинен зайняти комсомол, якому партія доручила виховання молоді. Але на жаль МК ЛКСМУ ще досі в своїй роботі не знайшов часу для організації шкільної роботи. До цього часу школи не укомплектовані піонерватажками, піонерські і комсомольські організації тільки починають організовуватись коли з перших днів учні вже повинні бути охоплені комсомольськими і піонерськими організаціями, розпочати своє позашкільне життя. 
Але треба відмітити і той факт, що серед вчителів є й такі товариші, які маючи малий досвід в роботі не готуються до занять і в наслідок цього були випадки, коли вчитель не міг розв’язати задачу, а учениця 8-го класу йому її розв’язала. Цей факт є дуже ганебний для учителів, він зменшує авторитет вчителя перед учнями.
Вчительські колективи повинні працювати дружно, допомагати один другому, пам’ятаючи, що головна відповідальність за високоякісне навчання і виховання дітей перед радянською Батьківщиною лежить на них. 
