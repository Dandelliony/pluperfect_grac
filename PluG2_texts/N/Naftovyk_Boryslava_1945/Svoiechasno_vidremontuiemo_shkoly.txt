Своєчасно відремонтуємо школи
Закінчився навчальний рік. Частина учнів  — випускників, одержавши атестати зрілості, з жалем прощаються з шкільними партами. 
Учні нижчих класів, закінчивши учбовий рік, проведуть свої перші після війни канікули цікаво і радісно, розпочнуть розумний відпочинок, в наслідок якого буде зміцнення дитячих організмів, поповнення їх новими силами і енергією для успішного навчання в новому шкільному році. 
Щоб підготувати школи як слід до спішного навчання в новому році, рішенням Ради Народних Комісарів і ЦК КП(б)У, зобов’язано партійні, комсомольські і профспілкові організації допомогти школам в проведенні зразкового і своєчасного ремонту приміщень, придбанні шкільного інвентаря, наочного приладдя, забезпечення підручниками. 
З цим почесним завданням з честю справляється комсомольська організація шахт «Укрозокерит» (комсорг т. Пасека), яка взяла на себе шефство над школою № 2. Озокеритчики зобов’язалися власними силами відремонтувати 7 шкільних кімнат, ошклити 8 вікон та перебудувати печі.
Їхні зобов’язання не розходяться з ділом. Оглянувши докладно всі приміщення школи, вони вже 12 липня приступили до ремонту. 
По - більшовицьки віднеслись також до цієї важливої справи нафтовики VIII промислу, які днями розпочнуть ремонтні роботи в школі № 1. 
За прикладом цих колективів повинні піти інші підприємства та організації міста, щоб забезпечити наші школи всім необхідним і розпочати новий навчальний рік своєчасно і належно підготовленими. 
