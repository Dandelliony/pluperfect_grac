Прополку треба посилити
В підсобних господарствах підприємств Борислава розгортається тепер прополка сільсько - господарських культур.
Відомо, що бур’яни на посівах являються великими шкідниками всіх сільсько - господарських культур. Бур’яни забирають із землі поживні речовини, вологу, світло і є розсадниками різних рослинних хвороб. Тому кожен керівник підсобного господарства, який прагне добитися високого врожаю, мусить приділити особливу увагу прополці бур’янів. 
Маючи на увазі величезне значення своєчасного обробітку землі, колектив підсобного господарства шахти «Укрозокерит» розгорнув як слід роботу по прополці, організував всі свої сили на боротьбу з бур’янами, і на сьогодні, там повністю прополено моркву та кормові буряки на площі 4 га. Закінчується теж очищування від бур’янів інших городних та ярих зернових культур. 
Одначе, деякі керівники підсобних господарств не приділили належної уваги цій важливій справі, в наслідок чого, озима пшениця і жито, засіяні підсобним господарством «Змішторгу» на площі 5 га, досі не прополені. 
Сумно дивитися на посіви, вкриті різним цвітом бур’янів, а стебла пшениці придушені будяками, нидіють і гинуть. Хіба не можна було директорові «Змішторгу» тов. Партіну організувати своїх робітників на прополку пшениці? Таке безтурботне і байдуже відношення до боротьби за високий урожай сільсько - господарських культур не може бути дальше терпимим. Тов. Партіну і подібним йому керівникам, де є підсобні господарства, необхідно зараз провести прополку, щоб забезпечити збирання високого врожаю. 
