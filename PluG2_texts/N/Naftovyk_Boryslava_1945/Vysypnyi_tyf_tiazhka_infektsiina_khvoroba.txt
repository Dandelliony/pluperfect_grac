Висипний тиф — тяжка інфекційна хвороба
Висипний тиф, або як його раніше називали — «плямиста смерть» тяжке інфекційне захворювання, особливо сильно розвивається в часи лихоліття, неврожаю і війни. 
Ця невідома і давних часах хвороба йшла по землі, згублюючи людське життя, не знаючи кордонів, ні географічних розподілів часто спустошувала цілі райони і області. 
Хвороба висипного тифу об’являється у людини такими зовнішніми познаками — червона плямиста сип на тілі, висока температура аж до непритомності, величезна смертність. Тому по її зовнішним познакам різно називали її народи Європи в давних часах. У нас народи дали їй страшну назву — «мор». В Італії її називали «плямистою гарячкою», а французи звали її «пурпуровою смертю».
Вперше подробні пояснення цієї хвороби дав лікар Франкосторіус в XIV сторіччі. Він перебуваючи в армії дослідив цю невідому хворобу, яка страшною, нещадною силою проносилась в армії і за короткий час вивела із її рядів 30.000 чоловік солдат. 
У XVIII сторіччі під час «Тринадцятилітньої війни» плямиста гарячка бушувала у всіх арміях. Дуже потерпіли від неї армії в часу Наполеонівської, Кримської та Русько - турецької війни. 
Французький лікар Жираду користуючись великим досвідом під час Кримської війни, доказав, що ця хвороба є самостійна і відокремлюється від черевного, поворотного тифу та інших інфекцій і з цього часу вона одержала назву — «плямиста хвороба» — висипний тиф. 
В 1876 році всяким дискусіям на тему висипного тифу поклав кінець наш російський лікар Мачутковський, який вщіпивши собі кров хворого тифом, через 18 днів тяжко захворів і доказав тим самим, що збудник хвороби знаходиться в крові людини, а переносчиком її являється тільки вош. 
Вош, по латині «педікуліс», напившись крові у хворого висипним тифом, несе в собі міліони невидимих оком але грізних «ріккетесій» - збудників висипного тифу, вкусивши потім здорову людину вона впроваджує в її організм збудник тифу, спричинюючи людині тяжке страждання і смерть. 
Німці під час першої світової війни проробляли в лагерях військово - полонених звірячі спроби над полоненими. В одному із лагерів для російських військовополонених німецькі лікарі з холодною жорстокістю заражували полонених, заставляючи їх находитись рядом з вошивими, висипно - тифозними хворими. Ці нелюдські спроби над людьми безсильними від тяжкої праці і голоду позбавили життя десяткам тисяч полонених, показали ще тоді у війну 1914 - 1918 р. р. обличчя німецького звіра, наявність страшної язви людства - фашизму. 
Теперішні фашистські людожери дійшли до того, що проводили умисно масове зараження висипним тифом населення на тимчасово окупованих радянських районах.
Висипний тиф — грізна інфекційна хвороба. А тому треба пам’ятати, що боротьба з тифом — це боротьба з вошами. Знищення вошей — радикальний, запобіжний засіб проти сипного тифу. Тільки баня і дезкамера можуть нам послужити першим і надійним помічником у боротьбі проти сипного тифу. 
Кожен громадянин нашого міста, кожна партійна, комсомольська і профспілкова організація мусять мати на увазі, що в місті, на підприємствах, шахтах і заводах необхідно впорядкувати бані, дезкамери, відремонтувати душові крани та купальні ванни — забезпечити наші гуртожитки білизною, постільним приладдям, додержувати чистоту й гігієну в жилих будинках, і в першу чергу в гуртожитках. Навести санітарний стан нашого міста. 
