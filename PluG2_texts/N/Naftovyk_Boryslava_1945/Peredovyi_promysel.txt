Передовий промисел
Змагаючись за першість в соціалістичному змаганні на честь Перемоги, колектив ІІ нафтопромислу добився видатних успіхів, виконавши план по видобутку нафти за серпень на 103,9 проц.
Цих видатних показників в роботі колектив досяг завдяки чіткій організації праці та дбайливого уходу за свердловинами. На промислі кожен майстер, кожен оператор поклав собі за обов’язок слідкувати за свердловиною, створити на свердловині такі умови роботи, при яких з неї можна видобути максимум нафти. 
Тому й не дивно, що ІІ промисел з меншим штатом на 89 чоловік проти плану, систематично перевиконує встановлені виробничі плани і невпинно збільшує продуктивність праці.
Перед в змаганні веде 3 бригада майстра - багатосвердловинника Тов. Грудза, який наполегливо працює над покращенням організації праці бригади і над удосконаленням механізмів. Його бригада виконала місячний план на 105,5 проц. Прикладом служать стахановці оператори т. т. Мікуш і Зарицький, що систематично дають 112 - 116 проц. виробітку. 
Не відстають від них і робітники 4 бригади, яка за серпень виконала план на 103 проц. Такі оператори, як т. т. Ямула, Брукса, ставши на стахановську вахту на честь Перемоги, виконали свої завдання на 115 - 117 проц.
Нафтовики ІІ промислу сповнені єдиним бажанням - дати країні якнайбільше нафти, не зупиняться на досягнутих успіхах, сміливо йтимуть по шляху підвищення продуктовності праці, будуть невтомно збільшувати видобуток нафти.
