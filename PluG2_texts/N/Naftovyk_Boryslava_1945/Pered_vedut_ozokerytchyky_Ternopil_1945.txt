Перед ведуть озокеритчики
Більше озокериту - на-гора
Після визволення міста Борислава від німецько-фашистських загарбників, перед озокеритчиками стояли важливі і почесні завдання — відбудувати 
зруйновані копальні, дати на-гора цінний природний продукт - земний віск. Разом з озокеритчиками прийшли на шахту і ми - забійщики шахти 
№2. Сміливо і впевнено, терпеливо і старанно почали ми відбудовчі роботи. По декілька днів не виходили виходили з шахти, стояли в воді, 
не рахувались з часом і силою. За короткий час копальні озокериту були повністю відбудовані, труднощі поборені, наші шахти почали давати 
країні дорогоцінний, високоякісний продукт - озокерит. За останні місяці ми перевиконуємо державні плани по видобутку озокериту. Ударною 
працею нашого колективу завойований перехідний Червоний Прапор. Це символ нашої чесної праці і відданості Леніна - Сталіна. У нас немає 
жодного робітника, який би не виконував норму виробітку. За цим ми всі слідкуємо, дбаємо про це. Останні два місяці 1945 року, є 
вирішальними в завершенні державного річного плану, а тому ми не послабимо темпів роботи, приложимо всі старання, щоб річну норму 
видобутку озокериту виконати достроково і на високому виробничому рівні, дати країні ще більше високоякісного озокериту.
Ініціатори змагання
Робітники, службовці і ITP Бориславського рудоуправління тресту "Укрозокерит" виступили ініціаторами в переджовтневому соціалістичному 
змаганні по Дрогобицькій області і взяли на себе зобов'язання: виконати план в серпні місяці на 112,4 проц., в вересні - на113 проц., в 
жовтні - на 115 проц., підвищити продуктивність праці на 10 проц., знизити собівартість тонни озокериту на 6 проц., збільшити виход 
продукції на 1 проц., також домогтися перевиконання виробничих норм всіми робітниками. Сьогодні, ми з радістю і гордістю рапортуємо 
трудящим Дрогобиччини про виконання наших переджовтневих зобов'язань, - що слова озокеритчиків не розійшлися з ділом. Серпневий план 
видобутку озокериту виконали на 112,4 проц., у вересні - на 112,5 проц., в жовтні - на 118,9 проц. Продуктивність праці підвищена: в 
серпні на 43 проц., в вересні - на 56 проц., в порівнянні з січнем місяцем. Собівартість знижена: в серпні на 10 проц., в вересні - на 
32,8 проц., в жовтні собівартість тонни озокериту іде на рівні вересня. Не заспокоюючись на досягнутих успіхах, колектив озокеритчиків 
ставить перед собою завдання - достроково закінчити річний план по видобутку озокериту і підготувати базу для виконання держпланів в 1946 
році. Запорукою цього являється патріотичне піднесення всього колективу, бажання найскоріше відбудувати зруйноване війною господарство 
країни, зробити її ще могутнішою, ще прекраснішою.
Передова шахта №2
Наш колектив втілюючи стахановські методи праці добився значних успіхів. Зараз ми не лише виконуємо державний план видобутку озокериту, 
але й значно його перевиконуємо. Видобуток озокериту в 2 рази більший, ніж був до війни, і в 5 раз більший, ніж він був за німецької 
окупації. 3 кожним днем ростуть ряди стахановців-двохсотників. Серед них такі товариші як: Чернов Тимофій, Попель Віктор, Шиманський 
Михайло, Почонтко Володимир, Кацеляк, Чичак і багато інших. Свої переджовтневі зобов'язання колектив шахти №2 з честю виконав, і вийшов 
на перше місце серед шахт рудоуправління. Перед нами стоять почесні завдання - працювати ще відданіше, ще краще, ще вище підняти прапор 
соціалістичного змагання, давати нашій рідній Батьківщині більше і більше озокериту. 
