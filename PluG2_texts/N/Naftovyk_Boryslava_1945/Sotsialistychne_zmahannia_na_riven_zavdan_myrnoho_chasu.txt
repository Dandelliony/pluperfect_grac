Соціалістичне змагання — на рівень завдань мирного часу
Переможне закінчення Вітчизняної війни викликало в лавах робітничого класу нашої країни нове піднесення трудового ентузіазму. По всій неосяжній країні Рад, в усіх галузях народного господарства, могутньою хвилею розгорнулось Всесоюзне змагання на честь Перемоги. 
Трудящі нашої країни розуміють, що саме закінчення війни не відродить зруйнованого війною господарства, не піднесе культуру і добробут нашого народу. Тільки самовідданою працею всіх людей Радянського Союзу це завдання буде швидко розв’язане. 
Соціалістичне змагання в побудові соціалістичного суспільства, особливо в роки славних сталінських п’ятирічок і в грізний час Вітчизняної війни з німецькими і японськими фашистами відігравало величезну роль. Через широко розгорнуте соцзмагання, більшовицька партія і радянські профспілки залучали міліонні маси трудящих до активної участі в соціалістичному будівництві, соцзмагання підвищувало радянську свідомість населення і виховувало людей в дусі соціалістичного відношення до праці. 
В умовах широко розгорнутого соціалістичного змагання 10 років тому, в роки сталінських п’ятирічок родився знаменний, історичний, стахановський рух, завдяки якому наша промисловість, транспорт і сільське господарство з честю витримали всі випробування війни і економічно перемоги гітлерівську Німеччину разом з васальними і десятками окупованих європейських держав, промисловість яких була поставлена на службу німецькій розбійницькій машині.
Соціалістичне змагання, стахановський рух — це величезна, діюча сила, що безупинно рухає нашу країну вперед.
Нафтовики, гірники озокеритових шахт, робітники газолінової промисловості, лісопільних заводів та місцевих підприємств Борислава, з високою свідомістю включившись у Всесоюзне соціалістичне змагання на честь Перемоги, взяли на себе конкретні зобов’язання  — залікувати рани війни, нанесені промисловості і місту, повністю відбудувати нафтопромисли, шахти, заводи, комунальне господарство, забезпечити дострокове виконання і перевиконання державних планів 1945 р., дати країні понад тисячу тонн нафти, сотні тонн озокериту, газоліну зверх плану.
Колективи робітників IV, IX, II нафтопромислів, рудоуправління тресту «Укрозокерит», газолінових заводів, тарного комбінату з честю виконують взяті зобов’язання. Гірники озокериту, які виконали серпневий план по видобутку озокериту на 112,4 проц, взяли нові соцзобов’язання — завоювати першість серед підприємств Дрогобиччини, гідно зустрінути 28 роковини Жовтневої Соціалістичної Революції і завоювати право бути першими в колоні демонстрантів в жовтневе свято.
Але треба нашим керівникам партійних і профспілкових організацій розуміти, що соцзмагання не терпить формального ставлення до змагання, соцзмагання не сумісне з застоєм, воно тим діюче і сильніше, чим більше масовості проводиться по питанням змагання. 
Окремі підприємства, в тому числі VIII та V промисли, а особливо контора буріння погано виконують взяті зобов’язання, причин невиконання ними плану далеко шукати не треба. Головна причина у відсутності ділового керівництва соцзмаганням, яке на цих промислах організовано формально, індивідуальних умов майже немає, стахановські вахти не організовуються. Хід змагання через стінні газети, бойові листки, дошки показників висвітлюється дуже слабо, в ряди - годи. Наради передовиків змагання, збори по підсумках змагання за місяць проводяться нерегулярно, досягнення передовиків змагання, ударників, стахановців не популяризуються, досвід кращих робітників не стає надбанням всіх нафтовиків. Кращі люди виробництва на дошки пошани не заносяться, фотовітрини на промислах і в конторі буріння не організовані. Звання «Переможець змагання» взагалі по промислам не присвоюється і грамоти пошани не видаються тим, хто завоював це право, а таких робітників у нас багато, їх повинні знати всі бориславці, але на жаль, цього у нас немає. Цими питаннями ні обком спілки нафтовиків, ні оргінструкторських і промисловий відділи МК КП(б)У, ні парторганізації та профспілкові організації на місці не займаються. Такому ставленню до змагання треба негайно покласти край. Соцзмаганням треба керувати по - діловому, навколо змагання необхідно широко, щоденно, продумано провадити політично - масову роботу. 
Тепер, коли наша країна готується до здійснення грандіозної програми Четвертої П’ятирічки — 1946 — 1950 рр., П’ятирічки відбудови і розвитку народного господарства і транспорту СРСР, що дозволить нам не тільки залікувати рани війни і повернути високий, довоєнний рівень економіки, культури і добробуту населення, але й значно перебільшити його  — соціалістичне змагання буде відігравати вирішальну роль в успішному виконанні цієї величної будови соціалістичного суспільства. 
Партійним і профспілковим організаціям треба по-діловому керувати соцзмаганням, піднести його на новий, вищий щабель, на рівень завдань мирного часу. 
