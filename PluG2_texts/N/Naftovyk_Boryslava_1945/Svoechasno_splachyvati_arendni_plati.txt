	Своєчасно сплачувати арендні плати
 В числі прибутків міського бюджету видне місце займають надходження квартирної і арендної плати з міських жилих будинків та приміщень наших установ.
 Згідно державних законів кожен хто користується міським житловим приміщенням чи будинком, зобов'язаний в назначені строки точно сплачувати квартирну чи арендну плату.
 На жаль в нашому місті як деякі громадяни, так і окремі керівники, вважають що для них цей закон не обов'язковий, вони зовсім спокійно користуються міськими будинками безплатно, в наслідок чого міська житлоуправа на сьогоднішній день має понад 100.000 крб. заборгованості по квартирній і арендній платах.
 При чому такі громадяни як: Колодій Станіслав (Домоуправа №4), Бурик Іван, Новак Станіслав, Таборовський, Анісімов Елізаф,(Домоуправа №6), Огродович Б.Виговський Солодовніков, Лесьняк (Домоуправа №10 і багато інших по 6-8 місяців живуть в міських будинках і досі ще не внесли на рахунок житлоуправи ні одної копійки.
 Не краще виглядає справа з орендною платою. Такі установи, як Артіль "Промутіль" Автотрест, Торгвідділ, Ощадкаса, Міськзмішторг, об'єднання "Укрнафта" і др. мають заборгованість арендою по 10-12 місяців, що складає десятки тисяч крб.
 Все це діється тому, що в самій житлоуправі (нач. т. Голуб) брак достатнього керівництва, не має організованості роботи і тільки через байдужість і неповоротливість працівників житлоуправи і домоуправлінь моють місце такі зловживання по арендній платі з боку несовісних арендарів. До людей, які затратили почуття обов'язковості пора було давно вжити всіх заходів, включно до позбавлення їх прав користуватися міськими квартирами чи приміщеннями і тим самим не допустити до такої великої заборгованості.
 Тому Виконкому Міської Ради депутатів трудящих необхідно поцікавитися всіми недоладками, які мають місце в її підвідділах, і тим самим добитися повного ліквідування заборгованості квартирної і арендної плат.
	О. Слідова.