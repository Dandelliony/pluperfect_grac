Визнання державами світу Радянського Союзу.
В минулий раз ми повідомляли, що чужі країни почали присилати до нашої
Спілки Радян. Соц. Республік своїх послів з повідомленням про те, що вони
визнають наш уряд за єдиний законний уряд. Вони хочуть вести всілякі ділові
стосунки як от торгувати, позику давати та инші справи вести. Першою
державою, яка визнала нас на 7рік нашого життя, — це Англія, за нею — 
Італія, трохи згодом до цих держав приєднались Норвегія та Австрія. Тепер
проводять переговори про визнання нас Чехо-Словаччина та Румунія.
Франція та Японія, як то кажуть, ще пітушаться, поки що не визнають. Але то
нам не важно. Жили без них 6 років, проживемо й 7-й. А японського посла за
те, що недобре поводився в нашій землі, уряд наш попрохав не рипать
дверима — випроводив з своєї республіки.
