Учітеся, брати мої!
«Учітеся, брати мої! Думайте, читайте, І чужому научайтесь, Й свого не цурайтесь: Бо хто матір забуває. Того Бог карає»... (Т. Шевченко)
В березні місяці Шевченка клонимо голови перед найбільшим сином України та згадуємо високі думки, розкинені по його творах. З них найбільше підходять для нас якраз вищенаведеяі золоті слова про значення науки, освіти й традиції. Бо Шевченко був не тільки національний пророк, борець за національне й соціальне визволення українського народу, огненний оборонець усіх покривджених, але також і великий осв і т н и к. Восьмилітнім круглим сиротою вія «по світі блукав і людей шукав», щоб чогось доброго навчитися. І ходив малий Тарас від одного дяко-вчителя до другого, зносив побої і знущання, щоб тільки навчитися грамоти. І, нарешті, вернувся у своє рідне село, щоб стати «пастирем стад непорочних і щоб читати свою улюблену книжку з кунштиками». Бувши панським козачком, читав і рисував потайки ночами при лойовій свічці на горищі, хоч це було йому паном заборонене. Тепер б’ють дітей за те, що не вчаться, а Тараса били за те, що хотів учитися... Хоч Тарас ніколи не ходив до середньої школи, але власвою працею над своєю освітою, самоосвітою, досяг того, що, визволений з кріпацтва, міг ходити до академії мистецтв у Петербурзі та закінчив її, відзначений золотою медалаю як найкращий учень свого вчителя, славного артиста-маляра Брюлова. Скільки праці мусів вкласти цей недавній кріпак, як високо мусів піднятися його духовий і моральний розвиток, коли він міг бувати в товаристві найбільш освічених людей того часу, як рівний з рівними, 1 мати на них такий непереможний вплив. Шевченко мав вроджений великий гін до науки й освіти, такий притаманний українському народові, що відрізняє його так корисно від сусідів. Шевченків приятель Куліш сказав про нього, що він «зразок людини, яка власними силами, самотужки дійшла до вершків освіти й інтелігенції; не було книжки, що б йому попала в руки й лежала непрочитана». Він пізнав на собі, як велику моральну силу дає освіта, тому закликав до праці над піднесенням освіти серед українського народу. Здалека від рідної землі, в Петербурзі, гуртував земляків, організував вистави українських драматичних творів, спроваджував з України справжній народний одяг, сам укладав драми і все на те, щоб показати чар української мови й пісні, красу українського побуту, й таким чином розбудити
любов 1 пошану до свого рідного, розпалити пригашену національну свідомість. Він пише, що «ті, яким чужа любов до рідної країни серцем бідні каліки, нікчемні у своїх ділах», бо нещасливіша, тим миліша вам рідна країна» тому «полюбіте щирим серцем велику Руїну»... «Брак освіти» це на його думку «початок усякого лиха». «Де люди цураються освіти там темнота, всякі недостачі, злидні; вже про звичаї краще мовчати», бо «наука світло, а невчення тьма». За Шевченкових часів не було в Україні справжньої української школи. Він писав про це так; «у школі нас
усього, всього, що тільки е, навчають, крім своєї любої рідної мови». Сучасна йому російська школа ламала характери, винародовлювала, виховувала національних відступників і зрадників. Поет називає таких виховників тодішніх шкіл «мерзенними каламарями», «блюдолизами» .«просвіщснними землячками-перевертнями», «п’явками», що їх батько «може останню корову продав, поки вивчив московської мови», а вони «поможуть москалеві в Україні господарювати та з матері полатану сорочку знімати»... Шевченко гостро виступав проти денаціоналізації, проти сліпого малпуванвя чужих впливів: «Як би ви вчились так, як треба. То й мудрість би була своя».» І ця пропаганда «своєї мудрости», власної духової самостійности одна з найбільших заслуг Шевченка. Для скріплення національної свідомости й традиції написав поет низку чудових історичних поем, задумав намалювати цілу низку Історичних і етнографічних карти* краєвидів «Живописна Україна». На жаль їв років заслання знівечили його великі пливи. Про ролю традиції у вихованні пише Шевченко так: «Та • справді, коли добре поміркувати, коли задля якогось срібняка ми почнемо глузувати над святими звичаями старовини, то що з нас буде? Вийде якийнебудь француз»».
Щоб викорінити неграмотність, це величезне лихо тодішньої України, Шевченко видав в останньому році свого життя «Буквар» у 10.000 примірників і порозсилав його своїм приятелям, щоб поширили його по Україні. Заборона вживати його у школах України отруїла йому останні дні його життя. Шевченко щиро захопився недільними школами для дорослих і жертвував на їх утримання й поширення дохід із свого «Кобзаря» і «Букваря». В Києві Шевченко зійшовся з гуртком університетської молоді, що поклала за своє завдання визволити нарід шляхом освіти, бо, за його словами, «в Англії не право й не декрет, а культура знищила кріпацтво», Останні роки свого життя Шевченко задумав присвятити виданню популярних книжечок для народу, бо вірив, що освіта це певний шлях до національного визволення. Він молив Бога, щоб «йому поміг оце мале діло зробити», бо за ним певно прийдуть уже діла великі. Згадуючи в місяці березні оці благородні намагання Шевченка до піднесення освіти й культури серед пайширших мас українського народу, мусимо докласти всіх зусиль, щоб здійснити високі Шевченкові заповіти. Ми в тому щасливому становищі, що маємо тут на еміграції свої українські школи, від найнижчих до найвищих, школи майже всіх типів, різні фахові курси. Передусім мусимо зліквідувати неграмотність серед наших виселенців, підвищити їхній освітній рівень, пере- вишколити всіх до нового життя. Виконуючи Шевченкові заповіти на освітній ділянці, прискоримо день здійснення всіх його заповітів, коли «Оживе добра слава Слава України!» і буде «8 своїй хаті своя й правда, І сила, і воля!»
