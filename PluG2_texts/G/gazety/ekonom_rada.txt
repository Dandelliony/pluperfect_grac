ЕКОНОМІЧНА РАДА
Життя вимагає від нашої громади все більшого та більшого вияву виробничої самодіяльности й порядкування своїм громадським, економічним життям: організувати працю на всіх ділянках, плянувати її та здійснювати практично.
Для допомоги в цій роботі та для ближчого й ширшого зв’язку з громадянством Управа Оселі покликала до життя допоміжний дорадчий чинник Економічну Раду, складену з представників Управи, Ради Оселі та громадянства.
Економічна Рада складається з 10 осіб (від різних господарчих, виробничих і культурних відділів). Завданням Економічної Ради є збирання матеріялів з виробничого та економічного життя Оселі, опрацювання умов праці та її оплати, вишукування можливостей максимального затруднення громадянства на Оселі й поза Оселею.
Економічна Рада здійснює свої завдання через подачу своїх плянів і пропозицій на розгляд і затвердження Управи Оселі.
Економічна Рада контролює здійснення своїх, затверджених Управою, пропозицій і плянів на поодиноких ділянках життя та взагалі ціле господарське життя Оселі.
Засідання Економічної Ради відбуваються раз на місяць. На вимогу 2/3 членів Економічної Ради, в разі потреби, засідання можуть бути скликувані частіше.
В міжчасі засідань у справах Економічної Ради урядує президія, складена з трьох осіб: голови, заступника й секретаря, вибраних із членів Економічної Ради.
Економічна Рада працює за своїм правильником, за свою працю звітує усно та письмово перед Радого й Управою Оселі.
Організації та окремі громадяни можуть подавати свої пропозиції й побажання в справах економічного життя Оселі в Господарському Відділі.
Управа Оселі
