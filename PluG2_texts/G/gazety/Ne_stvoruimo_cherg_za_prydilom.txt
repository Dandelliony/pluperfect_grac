НЕ СТВОРЮЙМО ЧЕРГ ЗА ПРИДІЛОМ!
Харчовий Відділ видає тепер приділ більше, ніж тисячам осіб. Само собою зрозуміле, що не можна полагодити всіх осіб продовж одного дня, тому встановлено черговість у видачі приділу за районами мешкання. Розклад видачі приділів є такий: вівторок І, II і 111. район; середа IV, V, VI і VII район; четвер
VIII, IX, X і XI район; п’ятниця решта районів; субота для всіх, хто не зміг своєчасно вибрати приділ. Продовж цих днів видача відбувається від 8. год. ранку до 20. год. без перерви на обід. Лише в суботу видача працює від 8 год. до 13 год. Видача відбувається на дві руки. Так організована видача дає змогу оминути всяких черг при одержанні приділу. Але багато мешканців оселі не дотримується цього розкладу і намагається вибрати приділ обов’язково першого ж дня видачі. Через це в перші дні видачі приділу створюються черги, тоді як при кінці тижня майже немає для кого видавати приділ. Закликаємо населення так уложитися зі споживанням приділу, щоб можна було одержувати його в призначений для кожного день. Щоб дати змогу контролювати, хто прийшов по приділ у відповідний день, роздано було сині карточки з зазначенням числа картотеки й в якому мешкає власник картки. Цю синю картку треба конче приносити зі собою йдучи по приділ, бо це дає змогу дістати приділ, не чекаючи на тих, хто прийшов не у свій день.
