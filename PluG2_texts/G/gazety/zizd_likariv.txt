З’ЇЗД ЛІКАРІВ
У днях 26-28.12. 1947 відбувся 11. з’їзд українських лікарів у Реґенсбурзі, в лікарні при Ляндсгутерштр. 55, при участи 154 лікарів і численних гостей.
З’їзд відкрив проф. д-р Б. Андріенський, вітаючи всіх приязних, а перед усім д-ра Б. Крука та д-ра Б. Кравченка, як представників героїчної УПА, співробітників Українського Червоного Хреста.
Однохвилинною мовчанкою вшановано світлу пам’ять поляглих у боях лікарів УПА.
Відтак проф. А. з’ясував коротко працю й осяги Української Медичної Секції та українських лікарів на еміґрації.
До президії з’їзду вибрані одноголосно: проф. д-р Ф- Богатирчук, проф. д-р В. Плющ (англ. зона), проф. д-р І. Базилевич, доц. д-р Т. Воробець і д-р Б. Кравченко, як секретарі: д-р О. Ґарбовський і д-р І. Кизик.
Опісля зложено низку прибітів: від ІРО, від обох Церков, ЦПУЕ, ОУЖ, УТГІ, СХС Области й Ради Оселі, Університету з Мюнхену та ін. Перший реферат виголосив д-р Б. Крук про діяльність У. Ч. X., потім д-р І. Базилевич реферував про клінічні спостереження ДП-лікаря.
Доц. д-р Я. Воевідка подав звіт про діяльність УМСО. Після дискусії затверджено статут і вибрано нову Управу УМСО.
Дальші реферати виголосили: проф. В. Плющ: Клінічна синтетична клясифікація туберкульози, доц.
Т. Воробець: Туберкульозе як соціяльна недуга, проф. Б. Андріевський: Лікування фістульних форм туберкульозного перитоніту, д-р С. Парфанович: Туберкульоза жіночих статевих органів, д-р О. Федукович: Про деякі форми пластики в очній практиці, д-р П. Панасюк: Про пері дуальну анестезію, д-р Р. Припхан; Матеріал до опеоацій на симпатичній системі.
Доповідали теж: д-р Р Флюнт, проф. Ф. Багатирчук, проф. Міщенко і Д-р Я. Сахно.
Після доповідей відбувалися оживлені дискусії. Ухвалено низку важних постанов. - Порушено теж еміграційні можливості для наших лікарів.
З’їзд закрив проф. Базилевич короткою промовою, дякуючи його організаторам, проф.
Андріевському, д-рові Любчакові та д-рові Плітасові за зразкове під кожним оглядом зорганізування з’їзду.
Реферати й ухвали з’їзду повинні вийти окремою книжкою, бо це буде цінний вклад у нашу медичну літературу.
