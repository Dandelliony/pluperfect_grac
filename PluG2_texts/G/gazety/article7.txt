Ліквідувати відставання в заготівлі молока
Річний план заготівлі молока по Дубровському району виконано лише на 35.6 проценти. Тут вкрай незадовільно здійснюються десятиденні завдання. План третьої декади жовтня по району виконано всього на 0.8 процента, завдання першої декади листопада –на 2 проценти. Значна частина сіл зовсім припинили молокоздачу. А немало господарств їх зовсім не починали. Так, наприклад, села Зульня, Трипутні, Литвиця, Осова річний план молокопоставок здійснили на 10 – 15 процентів. З 25 сільрад, що є в районі, тільки шість виконали 50 процентів річного завдання. По селу Осова з 227 господарств молоко здавали протягом 10 місяців року лише 150. 24 господарства села Грані ще й зара не приймають участі у виконанні своїх зобов’язань.
Селянинові села Орв’яниця, Василеві Булаю, на дві корови було нараховано для здачі 810 літрів молока. Недоїмка за 1946 рік становить 368 літрів. Значить, в цьому році він повинен був здати 1.178 літрів. Але Бугай здав поки що тільки 200 літрів. Громадяни села Осова Пилип Мирний і Сидір Ляшко ще не приступили до здачі.
Але, як не дивно, таке загрозливе становище з молокозаготівлями ні скільки не турбує керівників району. Дубровицький райвиконком і райком КП(б)У не вживали ніяких заходів, щоб посилити темпи здачі молока державі. Справу молокозаготівель вони пустили на самоплив. Масово-роз’яснюючої роботи, яка мобілізувала б селян на дострокове виконання щоденних, п’ятиденних і подекадних завдань, в Дубровицькому районі не проводиться. Тут не встановлено контролю за кожним окремим господарством, за кожним селом, не проведено загальної перевірки виконання зобов’язань по всіх сільськогосподарських поставках. Не притягнено до відповідальності і злісних нездавців молока, не вжито жодних заходів, передбачених радянським законом.
Це сталося в результаті формального і безвідповідального ставлення до цієї важливої державної справи з боку заготівельних, радянських і партійної організації району.
Залишилися короткі, але вирішальні строки. Керівникам Дубровицького району треба негайно вжити всі необхідні заходи щоб повністю ліквідувати величезний борг перед Батьківщиною – всіма господарствами, кожним селом і районом в цілому виконати поставки молока державі. Поряд з проведенням масово-політичної роботи по підготовці до виборів у місцеві Ради, необхідно розгорнути соціалістичне змагання серед селян за повний розрахунок з державою по всі видах сільскогосподарських поставок до знаменного дня виборців у місцеві Ради депутатів трудящих.
