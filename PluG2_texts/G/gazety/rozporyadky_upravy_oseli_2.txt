Розпорядки Управи Оселі
Управа Українсько! Оселі в Регенсбурзі
ДО ВСІХ МЕШКАНЦІВ ОСЕЛІ ҐАНҐГОФЕРЗІДЛЮНГ З метою втримати на Оселі порядок у справах мешканевих, санітарних, поліційних та інших, Управа Оселі подає до відома такі приписи. Усі ці приписи обов’язують мешканців Оселі з днем їх проголошення.
І. Мешканеві приписи 1. Мешканцем Оселі уважається особа, прийнята до Оселі і зареєстрована в ній (згідно з обов’язуючими приписами), яка постійно перебуває в приділеному їй Управою (мешканевим референтом) помешканні; 2. Всяке самовільне поселення або заміна помешкання забороняється; 3. Користування кухнею та лазиичкою спільне для всіх мешканців даного помешкання. Особи, що живуть у покоях, повинні користуватися спільною кухнею в такій порі і таким способом, щоби мешканці кухонь якнайменше це відчули. 4. Доручається мешканцям Оселі користуватися всіма приміщеннями так, щоб залишити їх колись у належному стані. 5. Всякі заподіяні шкоди мають бути негайно зголошені в Управі, яка зарядить усунення їх на кошт Управи або мешканців, якщо вони завинили ушкодження. 6. Перемонтовування електричних і газових проводів, водопроводів, переношування кухонь, лазничкових улаштована та інших мешканевих уряджень може наказати лише компетентний відділ управи. 7. Рубання дров у помешканнях, на сходах і піддашшях суворо забороняється. 8. Білизну можна прати тільки в прачкарнях, а сушити тільки на стріхах або на подвір’ї. у 9. Утримування живих тварин і птиць у помешканнях, у льохах і стріхах без дозволу Управи забороняється. 10. В часі від 10.30 год. вечора до 6 год. ранку входові брами мусять бути зачинені на ключ. 11.3 а недодержання наведених приписів винуватці будуть'притягнені до карно-адміністраційної або судової відповідальности.
11. Санітарні приписи 1 В інтересі здошв’я мешканців Оселі та забезпечення їх від інфекційних недуг додержання порядку і чистоти
обов’язкове для всіх мешканців Оселі. За дітей відповідають батьки або опікуни. 2. Чистота обов’язкова в помешканнях, коридорах, лазничках, на стріхах, у льохах, а також довкруги домів і на дорогах. 3. Районові призначують за чергою мешканців, які відповідають за чистоту і порядок внутрі і зовні домів. Список цих осіб мусить бути вивішений на брамі кожного дому. Самовільне усунення цих списків підлягає карі. 4. Миття та замітання хідників і вулиць, сходової клітки й коридорів обов’язкове щодня й повинно бути закінчене до 9 год. ранку. 5. В помешканнях слід; в) удержувати чистоту постелі, чистоту й порядок на столах, в шафах, валізках і т. д., дбати про те, щоб застелювання ліжок, миття долівок та замітання відбулося до 9 год. вранці, б) вітрити мешкання кожного дня, в) уживати лазничок лише до купання, а не до прання та інших цілей, г) не тріпати з вікон та не викидати будь-яких відпадків, д) не робити в кухнях чи взагалі в помешканнях складів городини та дров. 6. В разі появи блощиць або інших паразитів зголосити негайно санітарному референтові Управи. 7. Всяке сміття, відпадки, тонкі бляшанки від консерв і т. д. складати до бляшаних пушок (смітярок), які стоять перед кожним домом на вулиці. Смітярки СЛ'Д завжди закривати і не засмічувати довкруги них. Не вкидати до смітярок цегли, дахівок, каміння, заліза і т. п., бо міський віз забирає лише сміття, яке негайно в середині воза дасться спалити. 8. Не ходити городами. На зиму городи повинні бути перекопані. 9. Кожний мешканець мусить пам’ятати про те, що чистота й порядок великого мірою свідчать про культуру даного народу. Брак мітел, лопат іт. п. не може бути виправданням, бо годі вимагати від УНРРА, яка дає -нам помешкання, світло, опал, одяг і харчі, щоб дбала ще й про такі дрібниці, як мітла. 10. Всякі підозри захворування на заразливі недуги слід зголосити негайно дежурному лікареві. 11, За недодержання вищенаведепих приписів Управа Оселі буде притягати винуватців до карно-адміністраційної або судової відповідальности.
Ш. Приписи про користування електричним струмом Достава електричної енергії стрічає в наслідок загального браку вугілля поважні труднощі. В наслідок нефахового і неекономічного вживання електричної енергії існує небезпека, що Оселя може бути на довший час позбавлена світла. Нормально Оселя зуживала бл. 150 КВА і електричні урядження збудовані на це обтяження. Тепер Оселя зуживає 300 КВА, а навіть і більше. В наслідок такого великого перетяження, спалюються головні безпечники в трансформаторових станціях і можуть бути ушкоджені самі трансформатори. В сьогоднішніх умовах головних безпечників до трансформаторових станцій, як і самих трансформаторів дістати не можна. З причини перепалення головних безпечників в трансф. станціях на початку листопада 1946 р. Оселя була 8 днів без світла. Завдяки допомозі Дирекції УНРРА вдалося закупити безпечники і дальше освітити Оселю. Дирекція електрівні заявила, що на випадок поновного знищення головних безпечників в трансф. станціях Оселя буде позбавлена взагалі електричного світла. Щодо цього мешканці Оселі у власному інтересі мусять перестерігати такі приписи: 1. Забороняється опалювати мешкання чи інші приміщення електричним способом. Всі до електр. сітки залучені прилади, що служать до опалення мешкань, будуть поліційно конфісковані. 2. Забороняється від 17 год. до 23 в часі найбільшого обтяження електричної сітки вживати електричних кухонок. В цьому часі електрична енергія може служити лише до освітлення, при чому потужність однієї жарівки 220 В не може переступити 60 В. Коли ствердиться, що мешкання, не зважаючи на забброну, вживає між 17 і 23 год. електричну кухонку, воно буде взагалі відлучене від електр. сітки, а всі мешканці даного мешкання суворо покарані. Поза год. 17 — 23 можна вживати електричних кухонок фабричного виробу потужности до 600 В, при чому може бути рівночасно влучена на одне помешкання лише одна електрична кухонка. Електричні прилади потужности понад 600 В будуть конфісковані. 3. Забороняється вживати, без спеціяльного письмового дозволу Управи електричний струм до промислових цілей (радіомайстерні, фотомайстерні). 4. Забороняється постійне електричне освітлення коридорів та лазничок, а їх освітлення може бути лише в разі потреби. В льохах електричне світло вживати не можна. 5. Забороняється вживати електричну енергію надмірним способом. Коли контроля ствердить на електричних
годинниках надмірне вживання електричної енергії, винуватці будуть притягнені до суворої відповідальности аж до цілковитого виключення струму. 6. Самовільні зміни електричної інсталяції заборонені. 7. За недодержання наведених приписів винуватці будуть притягнені до карно-адміністративної або судової відповідальності. До цього правильника додасться розпорядження нім. електрівні про дозволені норми місячного зужитгя електричної енергії.
IV. Поліційні приписи 1. Мешканці Оселі мусять перестерігати всі розпорядки Дирекції УНРРА та Управи Оселі під загрозою карно-адміністраційної та судової відповідальності. 2. Не треба забувати, що живемо в таборі та що кожної хвилини органи Армії, УНРРА та Управи мають право вступити до нашого помешкання. 3. При виїзді з Оселі на час довший, як 24 години, мешканці Оселі мусять зголосити це районовому та поліції. 4. Передержування чужих осіб у помешканнях без попереднього зголошення в поліції та районового забороняється. Нічліг дозволений за попереднім зголошенням у районового і поліції лише тим особам, які мають права ДП. 5. Виріб алькоголю, торгівля алькоголем і нелегальними речами, пияцтво та паскарство забороняється так мешканцям Оселі, як і чужим особам. 6. В часі від 10 год. вечора до 6 год. ранку обов’язус нічна тиша. В цій порі треба так заховуватися, щоб не порушити спокою сусідів. Зокрема, не вільно тоді влаштовувати гучних забав, гри на інструментах та співів, а радіоприймачі треба притишити. Особливо повинні пам’ятати мешканці горішніх помешкань про своїх сусідів на долі. 7. За порушення наведених приписів Управа Оселі каратиме винуватців карно-адміністраційно або віддаватиме їх до покарання осельному судові. 8. Управа може накладати такі карно-адміністративні кари: 1) позбавлення деяких привілеїв, 2) примусова безплатна праця, 3) арешт на 24 год.
