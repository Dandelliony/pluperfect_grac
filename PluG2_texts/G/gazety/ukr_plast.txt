Український Пласт (З НАГОДИ 35-ЛІТТЯ ЙОГО ІСНУВАННЯ)
Український Пласт виховує вже 35 років нашу молодь на зразкових громадян Батьківщини та людства по лінії трьох основних засад; 1. Бути вірним Богові й Батьківщині, 3. помагати ближнім, 3. повинуватись пластовим властям і законам. Вже ці три основні засади схоплюють вартість і основну мету цієї організації. Вона визначується як виховання, радше самовиховання молоді в християнському та патріотичному дусі, защеплення їй гуманних ідей та почуття сповнення обов'язку. Це тільки основна база, що на ній будується весь пластовий рух. Творчість пластової ідеї й руху англієць Бай де н Поу е л, що його 90 ліття народження урочисто святкував весь пластовий світ 22. 11. ц. р., а який помер перед шести роками, залишив своїм вихованцям короткий, але глибокий заповіт, в якому м. ін. читаємо: ...«Я вірив, Бог призначив, щоб люди на світі були щасливі й тішилися своїм життям. Щастя не дає ні багатство, ні каріера. Перший крок до щастя є затримати здоровля і сили в своїй молодості, щоб ви, коли підростете, були корисною людиною і тішилися життям. Пізнання природи дасть вам багато знання і дозволить подивляти її красу такою, як її Бог сотворив. Будьте задоволені тим, що ви осягнули в свойому житті, але вмійте це вповні вихіснувати. Дивіться на все з ясної, а не з темної сторінки. А найправдивіший шлях до того, як осягнути щастя це помагати другим, щоб вони були щасливі. Попробуйте світ залишити кращим, як ви його застали. Будьте вірними своїм обітам тоді, коли перестанете бути юнаками»..'. І чи це не святий, взнеслий ідеалізм, оптимізм та альтруїзм? Чи ж можна заповнювати чисту иезаписану картку душі молоді чистішими і благороднішими ідеалами? І, чи юнак, вихований на цих ідеях може бути некорисним громадянином свого народу та людиною без душі й серця? Життя серед природи, пізнання її всіх тайників, обсервація природних явищ, наслідування її гармонійности та доцільности, повне співжиття з нею це найкращий засіб до осягнення фізичної і духової сили, почуття краси, застосування обережности, та вироблення бистроти. Ці чотири поняття складають слова українського пластового привіту, а їх перші букви творять слово скоб, що рівночасно є синонімом орласкоба, володаря всіх птиць. Часті прогулянки, табори, мандрівництво по всіх найдальших закутинах рідного краю збуджують і утверджують любов до нього. Щоб щось любити, треба його пізнати. А чи побут серед столітніх німих свідків життя наших прадідів, або підйом на високий шпиль рідних гір не творить почуття повної свободи? А коли тієї свободи немає в реальній дійсності, як дуже зміцнюється туга і гін в її здобуванні! Тому не дивно, що пласт кладе таку вагу на побут юнацтва серед природи, тому у гимні українських закарпатських пластунів так сильно 1 захоплююче звучать слова: «...Гей, пластуни! Ми діти сонця і весни, Ми діти матері-природн...
Український Пласт продовж 35 років свого існування ніс гордо і певно на своїх прапорах ці величні ідеї. Шлях недовгий, але твердий і нерівний. Більше було перепон, ніж сприянь і допомог. Чужа влада нерадо гляділа на гартування духа й тіла українського юнацтва. Після різпородних попереджуючих акцій, польська влада розв’язала в 1930 р. Український Пласт на Волині і в Галичині і тим самим не дала можливости продовжувати самовиховання гуртовою системою українській мо-
Обласний командант, проф. Іваненко вручає командапдантам чужих скавтових організацій ювілейні відзнаки в Реґенсбурзі 13. X. 1946.
лоді. Та все таки пластун остався дальше пластуном і плекав, розвивав та удосконалював дальше свій характер по лінії пластової ідеї. Сьогодні піонерам і сеніорам українського пласту прийшло на зміну вже друге, молоде покоління. Сини й доньки продовжують верстати шлях їхніх батьків під тим самим прапором, з цією самою піснею на устах: «ніщо нам лихо і пригоди». І, хоча умови важкі, зате сприятливі, бо ми попали у світ Байден Поуел-а, що в своїй більшості дас повну оцінку людині. . І, коли тепер у нашій емігрантській дійсності. Український Пласт начисляє понад 6,000 осіб, зорганізованих у всіх смугах окупації у чотирьох уладах (новаки, юнаки, старші пластуни, пластуни-ссніори) і, коли наші сірі будні без почуття певного завтра прибивають, частинно
й заломлюють слабших духом, то українські пластуни, вірні заповітові свого основоположника, виховувані на сильних громадян, продовжують дальше по словам свого обіту з життям так боротись, як з трудами в полі, а всі злидні, невдачі, недолю вважають тільки завданням брудної гри, що його треба і муситься розв’язати, щоб бути готовим до розв’язки нових завдань, що їх життя поставить перед нами. Коли ми, з перспективи 35 років глядимо на пройдений шлях українського пласту, то стаємо сильнішими, стаємо оптимістами, відмолоджуємось і не тільки розуміємо наших дітей, але допомагаємо їм продовжувати почате діло. Ми горді ними, ми віримо в них, бо віримо, що ідея Пласту ідея свята і чиста, побудована нанайсвятішій ідеї Христа. Ю. Ю.
