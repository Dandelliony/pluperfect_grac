В оновлених Білявцях
Зараз вже за Білявцями, поблизу соснового гущавника, на чистому полі, протягом цього року виросли великі будівлі. 
   Над будівлями височить водонапірна башня. Звідси металічні труби під землею потяглися до жолобів. Худоба буде пити воду з автопоїлок.
   Колгоспниці швидко оволодівають технікою. Свинарка Марія Морозюк вправно користується запарником, корнерізкою, картоплем’ялкою. 
- Дуже добрі машини. За 25 – 35 хвилин переварюю три центнери картоплі, - каже вона. 
Колгоспники радіють своїми будівлями. Бригадир будівельної бригади Гнат Морозюк відчуває цю радість і, мовчки прислухаючись до розмов колгоспників, з новою силою береться за діло. Тільки іноді він вставляє своє слово: 
- Добрі будівлі. Постоять довго. Колись молоді люди скажуть: був у нашій артілі Гнат Морозюк. 
Так, згадають і подякують. І не тільки Гнатові Морозюку, а й Василеві Прийману – бригадиру кормодобувної бригади, і Луці Андрієву, який змайстрував величезний бак для водонапірної башні, і голові колгоспу Іванові Владиці, і всім трудолюбивим білявчанам, які першими в районі зібрали врожай, виконали свої зобов’язаням по хлібоздачі і завершили осінньо – польові роботи.
- Таке слово ми дали вождю, - говорять колгоспники. А слово і діло в радянських людей не розривні. 
В переджовтневому соціалістичному змаганні білявчани здобули одне з перших місць. Ця перемога здобута самовідданою працею всього колективу хліборобів, міцно і назавжди об’єднаних в артілі імені Сталіна.
