Про атомову енергію в Бритійському парляменті
Бритійський прем'єр Етлі заявив у палаті Громад, що уряд доручив одній установі перевести досліди над можливостями застосування атомової енергії. Під час дебатів, один з послів запитав прем'єра, наскільки бритійський уряд є проінформований про німецькі досліди над атомовою бомбою, які проводилися на данському острові Борнгольм, і що урядові відомо про німецьких вчених, які проводили ці досліди, та де вони тепер перебувають? Слід зазначити, що острів Борнгольм є під окупацією советського війська. 
