Роковини 22. Січня В НАШІЙ ОСЕЛІ
У ЗО ліття проголошення Самостійности Української Народньої Республіки, ‘22. січня 1548, відправлено в обох церквах нашої Осел) урочисті Богослуження в наміренні українського народу.
Хоч це був робочий день, значне число наших оселян узяло участь у цих Богослуженнях.
Вечором, заходом Культ. Освітнього Відділу при Управі Оселі, відбулася у виповненій по береги театральній залі святочна академія.
На сцену, на якій виднів собор св. Софії та пам’ятник гетьмана Богдана, кисти арт. маляря П. Капшученка, вмаширував при звуках військових маршів відділ СУМ-у в одностроях.
Один із сумівців відчитав четвертий Універсал Української Центральної Ради.
Відтак представник Українського Технічно-Господарського Інституту, доц. інж.
Гр. Денисенко, виступив з доповіддю на тему: „День двох великих історичних актів”. У своїй короткій популярно виголошеній, але науково обгрунтованій доповіді він з’ясував історично-політичне тло та національно-державне значення проголошення Самостійности й Соборности України 22. січня 1918 і 1919 р. Акт 22. січня 1918 .року став вихідною точкою новітньої нашої історії.
Відділення України від Росії означає цілковитий розрив політичних зв’язків Росією і одвертий похід проти російської великодержавної ідеї протиставленням їй української національно-державної ідеї.
Далі прелеґент докладніше спинився над аналізою процесу національного усвідомлення у т. зв. історично-державних і історично-бездержавних народів переходом від етно-ґенези до націо-ґенези і формування державного ідеалу як провідної ідеї національного відродження.
Одначе реалізація цієї ідеї проходила в процесі революції 1917 року прискореним темпом, завдяки прискореній еволюції соціальної націоґенези українського народу.
Революційний масовий здвиг в умовах демократії пробуджував національну свідомість у різних шарах сільського та міського українського населення.
Етапи цього процесу відбились на зовнішніх формах і соціяльно-політичному змісті державнотворчих актів усіх чотирьох універсалів Центральної Ради.
Розглядаючи історичний акт 22 січня 1919 року акт Злуки Земель прелеґент подав розвиток ідеї і національної та державної української со- Ідея державної соборности виросла на тлі національно-духової соборности Східніх і Західніх Українських Земель.
Між цими землями (Великою Україною й Галичиною), не дивлячись на кордони, постійно були утримувані живі політичні і культурні зв’язки і Велика Україна в добі російської політичної реакції часто інвестувала свій інтелектуальний національно-політичний капітал до Галичини.
Національно-політичні сили Галичини і Великої України постійно взаємно флюкуували, а це неминуче приводило до політичної соборности.
Розглядаючи 30-літній період державно-визвольних змагань України і боротьбу української Національно-державної ідеї з великодержавними ідеями Росії та історичної Польщі, прелеґент ствердив, що це не програ і не поразка, а велика перемога української визвольної ідеї.
Доказом цьому є те, що за ЗО літ по обох боках Збруча не витворилось ні одної поважної національно-української політичної групи, яка б, зійшовши з позицій української незалежної державності і самостійности *і прийнявши великодержавну ідею російську чи польську, потягла за собою поважні суспільні групи українського народу.
Сила української державної ідеї така велика і вона все більше набуває такої міжнародньої вага і значення, що ворожий московський Кремль не зможе її торпедувати ні національною по формі і московською по змісту УСРР, ні оперетковими виступами мануїльських перед форумом ОН. Рисуючи наприкінці своєї доповіді перспективи дальшої перемоги української національно-державної ідеї і розв’язку української справи як міжнародньої проблеми для майбутнього світового миру, прелеґент підкреслив значення і ролю української політичної еміґрації, як виразника волі українського народу і оборонця його політично-національних людських прав.
Але це право треба здобути перед світом творенням власних сил української нації, бо, як висловився прелеґент боевим афоризмом „український народ у своїй визвольній боротьбі лише правом сили своєї здобуде силу права собі”. Дальше драм, артистка Ніна І'орленко рецитувала нарис Н. Павловської „Ідуть сини мої”. Вкінці ‘чоловічий хор „Сурма” під проводом проф.
О. Плешкевича відспівав бадьоро три пісні ..Вкраїно Мати” Стеценка, „Родились ми великої години” Б. Кудрика та „Вперід”, партизанський марш.
Національним гимном закінчено святочну академію.
