Перепереміщені
ТАБОРОВІ УСМІШКИ
Переміщених знову переміщено. Тому вони й перепереміщені. Поет це описав би приблизно так: «Зливаються маленькі струмочки й ручаї у могутнє річище, щоб на його хвилях понести славу...» і т. т,іт.д. З історичного аспекту воно простіше: «Недобитки зруйнованої царицею Січі, т. зв. Діпі, пошукали собі захисту в гостинного султана Ґанґсгофера, що дозволив їм і їхнім сім’ям поселитися за Дунаєм». А в дійсності воно було зовсім просто; Заки оці нещасні стали Діпістами, вони були унтерменшами. Різниці між цими поняттями ще й досі не з’ясовано. Це справа майбутніх юристів. У всякому випадку, хоча вони були колись громадянами категорії «ц», все ж таки їхні батьки й діди були людьми. І оце син чи внук людини сидить собі одної днини в т. зв. помешканні, звернений лицем до заходу та й оглядає з трагічно-безнадійною міною свіжо дарований подертий черевик, коли йому над вухом т. зв. поліцай: Збирайся! Куди неважно, на всі три сторони світу. І збирає Діпі свою мізерію у що має, ладуе, де кажуть, і йде, куди везуть. Так аж до Ґанґсгофера. А тут?... Палати, шляхетські палати! Так і відразу видно, що тут жило Діпі зовсім другої категорії: блакитнокрове, що живилося висококалорійною вівсяною кашою. А річ відома, що овес прекрасно діє на темперамент. Образово кажучи, таке Діпі від вівса починає брикати. Брикає краще жеребця, прямо акробатично, так, що аж стіни сипляться, лямпи зриваються, розбиваються шиби, ванни, кухонні плити. У тяжких випадках приходить фурія або шал, і тоді тріскають каналізаційні проводи, ламаються сходи. І, що, думаєте? Пеніциліна тут ніщо. Ь медицина тут ніщо. Уся наука тут ніщо. А все таки лік є. Навіть некоштовний. Це скрінінґ, рескрінінґ, а в тяжких випадках палата-лікарня з заґратованими вікнами. Тоді пройде, бо все в житті проходить, як сказав безсмертний Геракліт. Пройшло і це, і ми, зілля ті в одне русло, споєні однією думкою, хоча без лямпи в хаті, ждемо на цей величний момент, коли... нас знову перепереперемістять. Яро Бор
