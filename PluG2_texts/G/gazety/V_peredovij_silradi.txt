В передовій сільраді
Яблунівську сільську Раду вважають в Золотопотіцькому районі одною з передових не тільки тому, що виконавчий комітет регулярно проводить засідання, обговорює актуальні питання, а й тому, що село Яблунівка - тримає першість у районі по виконанню всіх господарсько-політичних кампаній. 
Вже протягом трьох років керує цією сільською Радою Стефан Миколайович Білозор-здібний організатор мас. Чесним служінням народові він завоював авторитет і пошану серед односельчан. 
- Немає нічого почеснішого, — говорить Стефан Миколайович, — як служити своєму народові, своїй рідній радянській владі і більшовицькій партії, яка допомогла нам визволитися з-під гніту польських поміщиків і возз'єднатися в єдину українську сім'ю. Це зобов'язує працювати не покладаючи рук на благо Батьківщини. 
Цінним у роботі тов. Білозора є те, що він працює не один. Навколо сільської Ради гуртується широкий актив бідняків та середняків, який повсякденно роз'яснює трудящим селянам радянські закони. Активісти села — директор семирічки тов. Опанасюк, агітатори тт. Василець, Гудгерц, Кривицький й інші, проводячи бесіди серед хліборобів, на конкретних прикладах доводять переваги колективного господарювання над одноосібним, розповідають про те, що дала радянська влада селянам, організовують їх на виконання господарсько-політичних кампаній. 
Засідання виконкому сільської Ради відбуваються регулярно два рази на місяць. В два місяці раз скликається сесія сільвиконкому. На своїх засіданнях вона вирішує важливіші політичній й господарські питання. Так, наприклад, взимку виконом тричі слухав звіти голів земгромад тт. Тельовича на Добрянського про хід підготовки до весняної сівби, слухав питання про роботу культурно освітньої комісії, яку очолює Антін Гудгерц. По всіх питаннях виконком сільради приймає рішення і контролює їх виконання. 
Така робота сільської Ради дає добрі наслідки. Вже другий рік село тримає перехідний Червоний Прапор районної Ради депутатів трудящих і райкому КП(б)У за кращі показники по проведенню сільськогосподарських робіт і виконанню державних зобов'язань. Весняну сівбу селяни провели першими в районі.
Добре в селі працюють клуб, бібліотека. При клубі організовано драматичний, співочий та музичний гуртки, в роботі яких приймають участь біля 60 чоловік молоді. Регулярними читачами бібліотеки налічується 90 чоловік селян. 
Активно відгукнулися хлібороби села на рішення уряду про випуск нової позики. Протягом двох днів вони придбали за готівку облігацій позики на 26 тисяч карбованців.
Багато уваги зараз сільська Рада приділяє виконанню планів молокопоставок і м'яса. Виконком вирішив домогтися щоденної здачі 125 літрів молока. Питання про це обговорювалося на загальних зборах селян. Хлібороби підтримали в цьому сільську Раду зобов'язалися до початку жнив розрахуватися з державою по молокоздачі. Тепер графік щоденно перевиконується. На пункт поступає по 140 -160 літрів молока. 
У всеозброєнні село Яблунівка зустріне збирання врожаю. Тут вже повністю закінчили підготовчі роботи. Посіви прополені від бур'янів. І в цьому теж чимала заслуга сільської Ради. 
