Хочу працювати!
Безробіття це страшне слово! Його вагу розуміє тільки той, що довший час шукав заняття. Нидіти без праці це гірше, як найважча недуга; нудьга морочити людину, журба зганяє сон з очей, турбота не дає спо кійно жити. Хто мусів сидіти в тюрмі або в таборі без праці той найкраще знає, які важкі терпіння людина переживає, як страшенно довжиться час, як усякі дум ки роєм налітають на голову. Справді: без праці не хочеться жити! Праця дає вдоволення, праця дає силу пере тривати найважчі хвилини в житті людини, праця сталить м'язи, гартує душу; вона різьбить характер, веде людину до її призначення. Скільки ми бачимо одиниць, що хоч убогі, але постановили своєю працею дійти до майна, і скорше чи пізніше доходять до своєї мети! Скільки тисяч нашої старої еміграції, що виїжджали аж за далекі моря, довго трудилися, важко працювали в копальнях, глибоко під землею, у фабриках зроблювали свої руки та ноги, а коли їм пощастило, здорово верталися до старого краю, докуповували ріллі, будували нові хати і далі спокійно господарили. Були й такі, що їхали далеко від рідної хати за позичені гроші, наймалися до праці, щадили і в скорому часі присилали позичені на дорогу гроші та далі працюючи й живучи ощадно, верталися додому теж не з порожніми руками. До того кожна людина, що бачила світ, лад і порядок у світі, інше як у хаті життя, вчилася краще в світі працювати, набиралася гарного досвіду, а з досвідом і краще розуміла свою працю. Праця веде до багатства, праця ушляхетнює, вона з ледаря робить добру людину. В праці забуваємо буденне горе, праця сама відсуває від людини журливі думки, праця стелить шлях до щастя. Який же щасливий той батько, що має добру працю та може стільки запрацювати, щоб дати своїм дітям на вдержання, на науку, на вищу освіту! Чи треба йому більше до щастя, коли його сини вернуться здорові з добрими свідоцтвами або з дипломами покінчених наук, з університету та щиро, як рідні діти, привітають свого старенького, згорбленого від праці батька та порепані й чорні від сонця руки матері пригорнуть до своїх уст? Існує краща заплата за працю? Чи не варто жити й безупину працювати? Працювати, працювати, як сказав Франко, та в праці сконати! Крім щоденних вимог і причин, що людина живе, потребує їсти, вбратись, мешкати, дещо собі купити чи набули, праця заставляє ще людину з вищих причин глядіти на своє призначення. Обов’язок свята річ, але в праці треба ще бачити свій нарід, бо кожна нація залежна від кожної одиниці, від праці рук кожного зокрема та всіх громадян у гурті. Так майно й добро одиниць 1 всієї збірноти творить народне чи національне добро, як теж сума праці всіх громадян дає основи або ще краще підклад золота і самоцвіту ч під велике майно нації. Багата та нація, що має працьовитих громадян. Важко вам, усі працівники, було б жити на цьому великому світі, але у вашій природі поставлене знам’я, що веде і велить вам у пошані стояти за Вашим бажанням творити. Ви будете завжди голодні праці, бігти
будете за зовом крови, що нестримною рікою розливатися буде у ваших серцях і нові шляхи стелитиме для вас на вашій мандрівці. Чи Колюмб відкрив би Нову Землю, якби в його серці не жевріли святі вогні творити? Чи Едісон, Ньютон, Фарадей, Торічеллі, Марконі. чи десятки інших учених, дослідників дали б людству стільки різних винаходів у техніці, фізиці та інших ділянках науки, якби їм не просвічувала ідея чину? Чи Олександер Великий, Ганнібал, Наполеон або інші великі мужі всесвітньої історії могли 5 на полі бою довести до велетенських осягів, якби вони, маючи на першому пляні добро своєї батьківщини, не присвятили себе самі і свого життя для великих справ рідних країн? Чи стояв би найкращий вояк відважно на фронті, якби він не був у переконанні, що за його плечима його батьки, його рідня, свояки, знайомі та всі краяни можуть безпечно виконувати свої обов’язки, трудитися та працювати для спільної' перемоги? Знаємо, що кожна людина вже з малої дитини хоче мати свої речі, своє менше чи більше майно, яким вона сама хоче орудувати, опікуватися та почуває себе його виключним власником. Коли людині щонебудь відобрати або чогось не дати з того, що їй слушно чи правно належиться, тоді вона почуває себе покривдженою, каже, що її використовують, ошукують або поступають супроти неї злобно чи хитро. Коли ж людина хоче мати своє власне майно, вона знає, що до цього веде дорога праці. Отже, одне бажання в’яжеться з другим, і воля творити виявляється в бажанні бути паном власником цього чи того. І первісна людина, що хотіла їсти, мусіла або високо пнятися на дерево по овочі, або ловити рибу чи полювати на дикого звіра. Отже, вже ця людина відчувала, що без праці нічого нема. Самими ж падалницями важко жити! То ж зі зростом поступу Ішло всюди вище бажання краще жити, вдягатися, будувати кращі житла, оселі, села, містечка, міста, це ж знову в своїй основі мусіло в головному спиратися на бажанні робити, діяти, працювати, будувати. Руками мільйонів робітників будується великий світ і головами мільйонів іде вперед поступ. Ю. 3.
