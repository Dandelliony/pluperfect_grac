У.С.Т. „СІЧ” – РЕҐЕНСБУРҐ
Майже рік існує на нашій Оселі Українське Спортове Т-во «Січ». Постало воно завдяки невеликому гурткові спортовців-фанатиків, а тепер вибивається вже як одне з кращих в американській зоні, Перщі кроки Т-ва це борикання з фінансовими труднощами. Тому то й, може, в 1946 р. не всі секції могли проявити таку діяльність, як було запляновано. Однак, завдяки п. дир, Масникові, б. голові Т-ва, «Січ» може похвалитися деякими осягами в 1946 р. В 1946 р. Т-во мало 160 членів, з того понад 100 активних спортовців. Відбуто 17 засідань Виділу і 12 ширших сходин членів. При Т-ві були чинні такі секції: копаного м’яча, відбиванки (чол. і жін.), кошівки, легко-атл., шахова та пінг-поягова. Найпопуляриішою була секція копаного м’яча. При Т-ві були дві дружини, що розіграли низку товариських змагань з іншими нашими товариствами та з німцями, поляками, ортодоксами, лотишами, а також змагання за мистецтво области. Разом розіграла перша і друга дружина 29 змагань; з того 14 виграних, 5 нерішених і 10
програних. Крім того «Січ» організувала для популяризації коп. м’яча змагання між різними установами Оселі. Дохід з таких змагань ішов переважно на КОДУС. В 1946 р. уладжено 6 таких змагань. Великих успіхів добилося Т-во «Січ» в 1946 р. у спорт, грах: відбиванці й кошівці. Чол. дружина відбиванки розіграла 24 змагань, з чого 19 виграла (в тім 2 рази з російським мистцем американської зони «Русь» та раз із українським мистцем американської зони «Лев»). На останньому зимовому турнірі в Міттенвальді у грудні 1946 р. здобула «Січ» перше місце в чол. відбиванці. Трохи слабше представляється жіноча дружина відбиванки, що на 13 змагань виграла тільки 4. Кошівкова дружина розіграла 16 змагань, з яких 9 рішила на свою користь. В липні 1946 р. у Бамберзі здобула «Січ» красве мистецтво в кошівці. Діяльність легко-атл. секції обмежується тільки до зорганізувавші весняного бігу навпростець в Реґенсбурзі, участи у легко-атл. змаганнях у Байройті (перші місця: куля, ратище, 100 м.) та участи в бігу навпростець у Форхгаймі (1. місце Грешко). Шахова секція розіграла 6 змагань, з яких 4 виграла, 2 програла. В 1946 р. розіграно 2 внутрішньо-клюбові турніри та уладжено 2 симультанки для членів шахової секції «Січі». Деякі шахісти У. С. Т. «Січї» брали участь у нім. шаховому турнірі за мистецтво Реґенсбурґу (пп. Новаківський, Юсип, Трутенко Ігор). ГОнґ-понґова секція розіграла 7 товариських змагань з українськими та чужинецькими дружинами, з чого 4 виграла, а 3 програла. В 1946 р. У. С. Т. «Січ» уладило дві забави, дохід з яких призначено на закуп спортового виряду. В 1947. р. приєднано багато нових членів та зактивізовано зимові ділянки спорту. Шахова дружина здобула мистецтво области, вигризши з Ноймарктом 41/2:1 Уі та з Вайройтом 6:0. Відбуваються 2 внутрішньоклюбові турніри (фіналістів і 2-ї групи), які мають послужити як підготова до краєвих шахових дружинових змагань, що відбудуться при кінці лютого в Реґенсбурзі. Пінґ-понґова секція провадить внутрішньо-клюбовий турнір у трьох групах (заавансовані, 2 група та жінки). Відбуваються треніяґи відбиванки й кошівки на залі та тренінґи лещетарства. Підготовляється лещетарські внутрішньо-клюбові змагання. Уладжено 2 забави, які дадуть можливість поповнити спортовий виряд. На літній сезон запляновано поважну працю в усіх доступних для нас ділянках спорту від руханки до туристики включно. Тому взиваємо всіх охочих, молодих і старших, жінок і чоловіків, активних спортовців і прихильників
 поможіть нам розбудувати український спорт на чужині. Вступайте в члени У. С. Т. «Січ»! Новий голова Т-ва п. посадник дир. Я. Сербин, підкреслив на загальних зборах значення спорту, його ролю в теперішніх умовах на чужині, його репрезентацію перед чужинцями: «Не плекати виключно професіоналів, а саму ідею спорту це наша ціль. В плеканні спорту на перше м : сце мусимо покласти моральну, громадську і національну сторінку. Не, йде тільки про Т-во, але про добре ім’я українського народу. Лише при повній допомозі та співпраці не тільки членів, але всіх тих, кому на серці
лежить не тільки добро українського спорту, але й українського імени, зможе Т-во виконати свою важку працю». Увага! Вписуватися в члени У. С. Т. «Січ», можна щоденно в приміщенні «Реферату Молоді» (бічна кімната театр, залі). Вписове 5 мр., місячна вкладка 1 мр. для активних спортовців, 2 мр. для спомагаючих членів.
