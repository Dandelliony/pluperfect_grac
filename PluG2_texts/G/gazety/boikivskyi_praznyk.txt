Бойківський празник (СПОМИН)
 — Чи були ви на празнику в Синевідську Вижному? А шкода! Він буває щороку 20. січня, в день Собору св. Івана Христителя, що Його церква онтам на горбі стягає до себе побожних бойків, які цілими століттями дякують у ній Всевишньому, що післав ласку саме Синевідську стати тим заборолом ще в 13 сторіччі, що на ньому зупинив свій грізний похід татарський хан Батий.
Саме з цього горба княжий дружинник влучив стрілою прямо у серце татарського ватажка, і ціла орда завернулась назад.
Це сталось у день Івана Христителя і Йому то посвячено церкву, що її закінчено будувати в рік після цієї події.
Хто зна, чи ріка Опір не мас своєї назви теж від того часу, від часу опору наших татарській орді так, як Синевідсько походити мало б від синіх вод цієї гірської ріки.
І шум .Опору, зіллятий з шумом столітніх ялиць, і запах живиці в повітрі, і боротьба зі звірем, з нетрами, зворами, скелями все це виховувало наших гірців, все це різьбило їхні душі цілими століттями, все це творило з них сильних відважних та витривалих борців у майбутніх чинах, чи то в громадському чи в національному житті.
Я був на храмовому празнику в Синевідчан 20. січня 1948 р. Хоч не в Синевідську, а таки тут на Оселі, та чи це велика різниця? Назовні так. « Ані величі Карпат, ані прозорого запашнього гірського повітря, ані бойківських кожушків, ані церковці, що на горбі але зате ті самі люди, ті самі душі й серця, та сама в церкві, тільки доповнена благанням вернутась у рідні гори та сама сила, витривалість і тверда віра в колишніх скороногих оленів, бистрозорих орлів, а сьогодні поважних старших громадян.
Хоч далеко від рідних Карпат, то сила рідних гір у них і їхніх поколіннях осталась у кості Й крові.
Бо як зачули рідну коломийку, то очі іскрою запалали і в дідуся, і у внука, і ви на мить забули дійсність, бо ви побачили чарівну Верховину. • Гей, гей, яка могутня сила Рідного Краю! Яка чародійна міць рідних гір! А й краса яка! І мимоволі насунулась рефлексія й аналогія; здавалось би, гори усюди ті самі.
Та ні! Бо ось німецькі Альпи це ланцюги масивних гранітних скель, німі, суворі, бездушні.
Наче б душа бездушного, жорстокого німця заклята сиділа в них. А наші зелені, запашні, казкові Карпати! Там теж душа наших верховинців: простір, свобода, жива сила, чар, любов і вічно жива традиція.
Там ріс і діяв Захар Беркут, Олекса Довбуш, Микола Шугай... Там і сьогодні сотні і тисячі новітніх Беркутів, Довірушів, ІПугаїв, що змагаються на життя і смерть, що боронять свої зелені гори перед новою ордою.
А гори ці, як батьки рідні їх бережуть і захищають. А допомогу їм дають ті самі рідні звори, а віри в перемогу дає шум ялиць, а витривалости журчання Опору, що вперто цілими віками пробивав собі шлях у скелях, щоб понести свої сині води ген на доли, до рідного Дністра, а з ним у Чорне Море і там розказати всім водам України чарівну казку Верховини.
В цей храмовий день ви вичули й силу й любов і братнє з’єднання наших гірців-односельцан.
Не тільки тих, що доля їм веліла хвилево жити тут на Оселі, але й з інших осередків, і тих, що залишились над рідним Опором, і тих, що там на кладбищі, і тих, що живуть і боряться, і тих, що хиляться уже за обрій життя, і тих, що ставлять перші кроки в гіьому.
Ця сила одности, віри й обопільної любови це сила наших гір, рідної Церкви, звичаю, крови, це сила, що її не зламає ніщо у світі.
Так, як не поборе і не приборкає ніхто наших могутніх Карпат. Бо в них душа народу, а їх душа в на- РОДІ.
Ю. Ю.
