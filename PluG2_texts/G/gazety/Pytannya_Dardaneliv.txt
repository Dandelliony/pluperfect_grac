Питання Дарданелів
Анкара. Уряд США передав Туреччині ноту в справі зміни постанов у Монтро, що стосується проходу через турецькі протоки Дарданелу і Босфор. Ця нота є вислідом постанов Постдамської конференції. Ревізія умов у Монтро, заключеної в 1936 році мала відбуватисб щоп'ять літ, отже чергова ревізія припаде на наступний рік.
Згідно з умовою в Монтро забезпечувалась вільна плавба через протоки для торговельних пароплавів чорноморських держав: Туреччини, СРСР, Болгарії та Румунії. Ці держави в мирний час мали право перепроваджувати через ці протоки свої воєнні пароплави, однак з певним обмеженням. Підчас війни жодна з воюючих держав не мала права проходу своїми пароплавами через ці протоки, щоб не порушувати нейтралітету Туреччини та оберігти її від конфлікту. Воєнні судна в мирний час могли проходити через ці протоки тільки за спеціальним дозволом Туреччини. Згідно з нотою США, має бути вільних прохід через протоки для торговельних пароплавів усіх країн. Згадані чорноморські держави мали б також право завжди, без жодних обмедень, проходити через них своїми воєнними суднами.
Контроль над виконуванням умов щодо плавби через протоки перейде від Туреччини на Організацію світової безпеки Об'єднаних націй. 
