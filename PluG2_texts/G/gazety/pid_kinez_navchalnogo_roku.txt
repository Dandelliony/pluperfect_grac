Під кінець навчального року
Знову наближається українське шкільництво в усіх наших таборових осередках до закінчення другого навчального року на чужині. Керівництва шкіл і вчительство завершують цілорічну роботу, підбивають її підсумки, відбувають іспити, наслідком чого для молоді являються шкільні свідоцтва. Закінчення навчального року в українських школах на чужині це велике свято цілого нашого громадянства. Бо немає українського табору, де не було б дошкілля, школи та курсів. Ціла низка дитячих садків, народних шкіл, гімназій та середніх фахових шкіл різних типів, нарешті численних курсів це одне з найбільших досягнень нашого культурного дорібку на скитальщшц. Завдячуємо це українському вчительству, що в почутті свого громадянського обов’язку, не зважаючи на всі несприятливі відносини, труднощі, а то й перепони, всюди спонтанно приступило до праці над організацією та веденням шкільної та культурно-освітньої праці в таборах. Вони не зражувались браком шкільних приміщень, відсутністю всяких наукових засобів і навіть найпотрібіііших шкільних підручників. Сповнені вірою у своє величне призначення, вони провадили свою щоденну, послідовну та жертовну працю. Праця українського вчительства проходить у найважчий час для нашого народу, як на рідних землях, так і тут, на чужині, коли треба глибоко здати собі справу з відповідальности, що її несемо за виховання, за духове обличчя і майбутність нашого молодого покоління. Мусимо наглядно освідомити собі, що післявоєнна гниль втискає всюди свій розкладений і руйнуючий вплив, а, особливо, в душу молоді. Ми є наочними свідками, як підупав, а то часом і зовсім втрачається вплив батьківського дому й родини, що в нормальних часах і відносинах має таке важливе значення для виховання дітвори та молоді. Оті недомагання у вихованні молоді, недоліки виховного впливу родинного дому, всі спустошення, завдані страхіттями війни, мусить направити українська школа. І вона провадить свою важливу роботу тихо, без розголосу, спорадично тільки звітує перед громадянством, влаштовуючи шкільні імпрези, концерти чи вистави, а перед батьками на конференціях. Та, звичайно, ніхто, поза вчителями, не має ніякого уявлення, які важкі перепони мусіли переборювати школи, щоб досягти успіхів у праці. Не можна поминути також факту, що наочно підкреслює громадське наставлений вчителів. Вони являють собою найкраще об'єднану професійну одиницю, а „Учительська Громада” це наша иайсильніша і найстарша станова організація.
І тому від батьків шкільної молоді, від усього українського громадянства слід висловити українському вчительству найгарячіше признання за ту велику і жертовну працю. Доцінюючи її значення, треба всебічно підтримувати українське шкільництво й допомагати йому всякими засобами, якими тільки може розпоряджати ціла каша українська спільнота. Тільки так забезпечимо дальші успіхи у виховній праці української школи для добра нашого молодого покоління, дбаючи за долю волю нашого народу. Т. Б.
