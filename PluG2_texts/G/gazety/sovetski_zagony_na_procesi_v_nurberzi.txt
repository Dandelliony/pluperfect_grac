Нюрнберг. Міжнародний військовий трибунал, що судитиме 22 головних гітлерівських воєнних злочинців, оголосив з боку американців та бритійців велику концесію російській правній процедурі. Обвинувачені матимуть можливість ознайомитись зі всіма обтяжувальними документальними матеріаліями. Згідно американської та бритійської процедури, обвинувачені у кримінальних злочинах, не мають цієї можливості. Французька система дещо подібна до російської, але вона не йде так далеко, як советська, яка дозволяє обороні докладно знайомитись зі всіма документами, щоб вона могла заздалегідь підготуватися до необхідної оборони. Речник департаменту справедливості США твердить, що російська система приспішить розправу, бо не буде задержок, коли предложиться доказовий матеріял. В судах США - як зазначує речник - найбільше відволікань в процесі спричинюють жадання оборони, щоб задемонструвати матеріял, на який опирається прокуратура.
Вся маса документів, підготовлена США, Росією, Великою Британією та Францією для розправи буде доступна для обвинувачених та їх оборонців в інформаційному центрі для обвинувачуваних, який вже готовий до чинності, та знаходиться в судовій палаті.
В цьому приміщенні 22 в'язні та їхні оборонці матимуть змогу працювати разом, при чому між ними буде сидіти варта від в'язничої секції безпеки. Листа головних документів прокуратури вже підготовлена, доповнюючі листи будуть доступні в'язням в мірі того, як прокуратура згодиться на впровадження нової документальної евіденції.
