За східні кордони Польщі
Одною з головних проблем конференції трьох у Ялті була Польська справа. На ній вирішено польсько-совєтський конфлікт щодо східних кордонів Польщі. В офіційному комунікаті конференції в Ялті відзначено у польській справі таке: "Рузвіль, Сталін і Черчіль заявляють, що вони ще раз демонструють своє бажання відбудувати сильну, незалежну, вільну і демократичну польську державу.
Новий тимчасовий польський уряд має бути перебудований так, щоб його визнали всі три великодержави. До нього мають увійти демократичні представники з Польщі і з-за кордону. Уряд цей, що зватиметься урядом національної єдності навяже дипломатичні відносини з трьома великодержавами.
Керманичі трьох великодержав є такої думки, що східний кордон Польщі має йти до лінії Керзона із змінами від 5-8 км. на користь Польщі. У відповідний час новий польський уряд вислувить свій погляд на територіальне поширення польської держави на півночі та на заході, тому остаточне вирішення західного кордону Польщі відкладається до часу мирної конференції"
Ці постанови конференції трьох викликали у поляків величезне хвилювання. Польські політичні кола на інтеграціїї назвали їх П'ятим поділом Польщі.У відповідь на Ялтинські резолюції польський уряд у Лондоні видав спеціальний комунікат, зазначаючи на вступі, що передав урядам Великої Британії, США, меморандум, в якому висловлював надію, що обидві великодержави не ухвалятимуть жодних постанов без участи польського уряду.Тим часом конференція в Ялті відбулася без участі поляків.
В комунікаті відзначено:"методи, застосовані щодо Польщі суперечать найелементарнішим принципам, які існують між аліянтами, вони насміхаються з духа Атлянтійської Хартії і справа кожного народу обороняти власні інтереси. 
Польский уряд заявляє, що він не визнаватиме тих постанов і що вони польский нарід ні до чого не зобов'язують. Віддачу східних земель на основі лінії Керзона польский уряд вважає п'ятим поділом Польщі, який доконують тепер її союзники"
Протест польського уряду не дав жодних наслідків, а Велика Британія виявила ще раз свою холоднокровність супроти польських максималістичних тенденцій. Та англійська закордонна політика ніколи не наділяла Польщу великими симпатіями. Коли у вересні 1813 року приїхав до Лондону польский дипломатичний агент Бєрнацкі з дорученням від князя Чартобрійського переконати англійських політиків у потребі відновлення Польщі, - тодішній англійський міністр закордонних справ Костлєро заявив:"Англія є у такій ситуації, що мусить стисло оминати все, що може привести до недовіри між нею і союзниками. Поляки повинні піддатися Росії і просити помилування."
Таку ж реакцію лорда Пальместама і лорда Грея зустріли польські посли в час польського листопадового повстання в 1839 р. В пізніших роках Англія дивилась на польську справу як на чисто внутрішню проблему Росії. І нічого дивного, що польський історик писав у 1917 році:"З наростанням світових комплікацій і з розвитком німецького цісарства Англія змагатиме до порозуміння з Росією і польська справа буде меншою подробицею - дошкульною моральною перешкодою в щоразбільше вимріяній будові наростаючої Антанти.
Навіть в хвилині всесвітньої війни Англія не зійде з обраного шляху. І хоч Польща лежить на великому шляху історичних подій, Англія залишить її у сфері російських впливів і внутрішніх проблем царської імперії."
Під час творення незалежної повоєннох Польщі, англійські політики не хотіли визнавати польських історичних прав на східні землі. Під кінець 1917 року англійський міністр закордонних справ Бельфер, переконував американських політиків прго великі труднощі, зв'язані з польською проблемою. Він відзначив, що "з мішанини національностей, які сягають до Німеччини та Австрії і відрізують Східну Пруссію від Німеччини, треба б зробити Польську державу."
Той самий Бельфур заявив ген. Фошові, який домагався для Польщі доступу до моря таке:" Я вислухав ваші пропозиції з журбою. За вашими словами Польща 1918 р мала б бути Польщею 1772 року. До цього ми не зобов'язалися.. Ми зобов'язалися зробити польську державу, яка складатиметься з поляків. А держава 1772 року не відповідала тій меті."
Подібно настроєний до польских великодержавницьких планів був теж 1 англійський прм'єр Лльойд Джордж а також і ген. Сматс - сьогоднішній прем'єр Південної Африки, який в 1919 році писав, що невиправданим побільшенням Польщі перекидаємо не тільки порядок історії, але робимо кардинальну політичну помилку, яка в ході історії виявиться.
Нова Польща матиме в своєму складі мільйон німців і рускіх. Як ми можемо серед таких умовин очікувати, що Польща буде чимсь іншим, ніж помилковим твором навіть тоді, коли б вона мала потрібну державницьку й адміністраційну здібність, якої, як це історія доводить, вона не має. Вже тепер поляки чинять великодержавам труднощі, а що ж буде в майбутньому, коли великодержави будуть розсварені? Думаю, що ми будуємо хату на навіяному піску."
Тому 8 грудня 1919 року за проектом англійського міністра закордонних справ лорда Керзона, західні великодержави відзначили кордони Польщі, які залишали Галичину, Волинь, білоруські і литовські землі поза Польшею. Тодішній польський прем'єр Владислав Грабскі визнав те рішення на конференції у Спа 1920 р., і тільки пізніше війна з Совєтами змінила східні кордони Польщі.
Сьогодні керманичі Великої Британії прем'єр Черчіль і міністр Іден висунули знову концепцію лінії Керзона і полякам не лишається нічого, як її прийняти.
 
