РОЗПОРЯДКИ УПРАВИ ОСЕЛІ
КОМУНІКАТ У справі приділів одягу та взуття повідомляється мешканців Оселі: 1. Кожний приділ товарів від УНРРА є рівномірно призначений районам, відповідно до кількости мешканців. Призначування поодиноких приділів мешканцям провадить Районова Комісія, що складається з таких осіб; а) члена ради суспільної опіки, б) зв’язкового відділу праці, в) представниці жіночого об’єднання, г) районового. 2. Перед виписанням картки на приділ перевірюеться картотеку, щоб ніхто не міг одержати товарів двічі. 3. Згідно з розпорядком УНРРА, за речі, які вже мешканці давніше одержали від УНРРА, треба віддати стару, зужиту дану частину одягу. Повернені старі речі мусять бути вичищені, а коли йдеться про білизну, чисто випрані. Повернення старих речей обов’язкове. 4. При видачі речей заборонена будь-яка виміна. Переважна частина приділів від УНРРА тепер це старі, зношені речі, а то й такі, що не надаються до вжитку. Велика частина одежі, черевиків, коців, ковдр це уживані речі, їх треба рвзділювати мешканцям рівномірно так, щоб побіч нових, видавати і старі речі. Ніякі рекламації з цього приводу не можуть бути узгляднені.
5. Усі прохання до наступного приділу треба скерувати до районової комісії, керівник відділу суспільної опіки цих справ у поодиноких мешканців розглядати не може. Евентуальні оскарження треба складати в канцелярії відділу суспільної опіки письмово. 6. Видача одягу та взуття з теперішнього приділу за місяць січень відбуватиметься до кінця ц. м. Наступний приділ товарів сподіваний у перших днях березня.
Начальник Відділу Суспільної Опіки Звертаємо увагу мешканців Оселі на розпорядок УНРРА у справі приділу КОЦІВ та КОВДР. Одночасна повідомляємо, що УНРРА ще не приділила ЛІЖОК і зовсім відмовила доставити МАТРАЦИ чи СІННИКИ і ЦИМИ речами відділ суспільної опіки цілковито досі НЕ РОЗПОРЯДЖАЄ. Господарський Відділ (Маінтенанце) Ґанґгофер Оселя
До панів голів національних груп та всіх мешканців Оселі Ґанґгофер Для наладнання нашого нормального життя та порядку Управа Оселі подає до відома дальші зарядження, які обов’язують з днем їх проголошення. Приписи про користування водопроводами і каналізацією та їх охорона. Згідно з метеорологічними повідомленнями, можна сподіватися ще однієї фази морозів. Потім наступить відлига і з нею ускладнення у водопроводних і каналізаційних лініях, щойно розмезнуться в багатьох місцях рури. Щоб оминути взагалі всяких аварій у водопроводах і каналізації, мусимо дотримувати таких приписів: 1. Доручається п. п. домовим дозорцям допильнувати щоб у всіх убікаціях, де є водопроводи! і каналізаційні рури, ущільнено вікна і всі отвори склом, дошками, диртою або соломою, а входові двері зачиняти для охорони від замерзання. 2. Категорично забороняється зливати в умивальні, мушлі та клозети тверді відпадки, як лупини з бараболь і інше, кості, тріски, шмати і т. п. 3. Суворо забороняється мешканцям Оселі персонально провадити якібудь ремонти водопроводів та каналізації або допускати до цього сторонніх осіб. 4. Доручається п. п. домовим дозорцям контролювати два рази щоденно, чи §§ 1, 2 і 3 виконуються, а про кожне порушення негайно доносити п. районовим (а ті Управі Оселі) для укарання винних. 5. Відповідальні особи (дозорці) кожного дому мусять щоденно двічі перевірити стан водопроводів та каналізації і про їх пошкодження негайно повідомити п. районових, а ці технічному відділові господарського уряду (Маінтенанце Оффіце) при Управі Оселі. 6. Доручається п. районовим контролювати, що 2-й день п. п. дозорців районових і бодай раз на тиждень скласти звіт. 7. Занедбання цих приписів у наслідках тягне за сббою вилучення води для поодиноких будинків і цілих районів, з огляду па те, що таке занедбання може спричинити вибух епідемії. 
