Заберіть із села таких „робітничків".
Нещодавно до нашого села Другого Хотія, Плужанського району, надіслали з округи секретаря сільради Галицького. Приїхав також і новий завідувач хатою-читальнею студент Мицкевич.
Селяни подумали: о тепер і наше село не пастиме задніх.
Але минув де-який час:
— Секретар за гулянками нічого не робить. Ні поради, ні справки — нічого не дасть селянинові. Не відстає від нього й завхатою-читальнею.
Проходу не дають дівчатам та молодицям.
Хлопці б'ють за них дівчат, чоловік — жінок.
Як би переказати подробиці з «пригод» цих двох „кавалерів”, то ви й не пойняли б віри.
Селяни бажають тепер одного: скоріше спровадити з села і секретаря й завідувача хатою-читальнею.
Бо роботи з них, як з козла молока, а шкоди, то нею річку гати. Таких „робітничків” селу не потрібно. 
Р—к.

