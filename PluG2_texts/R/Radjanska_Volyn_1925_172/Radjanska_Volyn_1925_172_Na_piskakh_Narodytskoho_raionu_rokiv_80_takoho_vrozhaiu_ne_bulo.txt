Селяни про врожай.
На пісках Народицького району років 80 такого врожаю не було.
На сипучому піску, серед лісів розкинулися села Олексіївка, Нова- Радча, Довго-Ліска й Давидки.
Що-року селяни скаржилися на кепський врожай. Що-року селянам бракувало хліба. Допомічними заробітками в них було кустарне виробництво. Робили діжки, ночви, коробки і обпалювали вугілля, дерли дубову кору. Все це вимінювали на хліб.
Бідно жили, багато позбавлень зазнавали.
На сипучих пісках доброго врожаю й не сподівалися.
А цього року диву далися: небувалий врожай буде. Краще за все — жито. Вище голови хиталися важкі колоски.
Старі люди кажуть, що вже років із 80 такого врожаю тут не було.
Цього року голодувати не будемо.
А ми порадимо селянам не ждати вдруге такого щасливого випадку.
Поліпшуйте свій грунт, звертайтесь за агрономічною допомогою. Тоді що-року матимете гарний врожай.
Р. Ш.
