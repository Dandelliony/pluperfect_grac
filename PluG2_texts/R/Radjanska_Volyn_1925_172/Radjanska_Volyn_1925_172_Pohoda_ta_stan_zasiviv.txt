Погода та стан засівів.
В другій третині липня.
Перших три дні другої третини липня в більшій частині України було відносно сухо і лише на Волині та Поділлю проходили дощі. Далі, середина цеї третини була дощливою, сливе то по всій Україні, а кінець — знову сухий.
Пересічна температура повітря за цей час була в більшій частині України від 20 до 22 градусів, в південній же частині її понад морем вона перевищувала 23 градуси. На Волині температура повітря була найнизчою і пересічно не перевищувала 19 градусів.
Вохкість повітря, в залежності від дощів та випаровування, була досить значною і перевищувала норму сливе що на 15 відсотків, а хмарність по Україні — перевищувала норму сливе що на два бали.
Протяг сояшного сяйва в більшій частині Поділля, на Київщині та в західній частині Чернігівщини був меншим від 8 годин на день. В південно-східній половині України сонце світило трохи більше 9 годин в день.
Опади на протязі другої третини липня розмістилися по Україні дуже нерівномірно. Найбільше їх випало в північно-західній частині Одещини та Поділля, в більшій частині Волини, в північно-східній частині Харківщини та місцями в західній половині Катеринославщини, де їх відмічено від 30 до 70 м.м., тоб-то вдвічі й більше від норми. Опадів менше 10 м.м. тоб-то менше від норми було: в середній частині Волини, в більшій частині Чернігівщини, в західній частині Харківщини та в околицях Маріуполя. В инших місцевостях України було від 10 до 30 м.м., тоб-то кількість близька до норми.
Грозова діяльність на протязі описуємої третини була відмічена 11, 12, 13, 14 та 15 числа, при чому в багатьох місцях грози були зі зливами, які, напр. в Житомірі, 12-го числа д а л и понад трицять тисяч від. води на десятину в одну добу (ЖитомІр 34 м.м.)
Засіви.
Озиме жито. Кінчаються жнива в північній частині України Станжита в більшій частині України гарний (4); середній стан (3) відзначається в південно-східній частині Чернігівщини, в західній частині Харківщини та Полтавщини; кепський стан (2) відмічено в південній частині Київщини.
Озима пшениця. Жнива йдуть в південній половині України, на півночі ж вона достигає. В більшій частині України стан пшениці відмічається середній (3); кепський стан (2) помічається в вузькій смузі, яка проходить через південно-східню частину Чернігівщини, охоплює західню частину Харківщини та проходить через середню частину Полтавщини і переходить на Катеринославщину до району Комісарівки.
Рання ярина. Яру пшеницю та ячмінь почали жати на півдні України. Стан ранньої ярини визначається: гарний (4) в північній частині Волини та Київщини, по всій Чернігівщині, в західній половині Полтавщини та Харківщини, в східній половині Катеринославщини та по всій Донеччині. В середній частині України стан середній (3); кепський стан (2) на Поділлю, на Одещині та в західній частині Катеринославщини.
Пізня ярина. Гарна (4) в східній частині Чернігівщини, західній частині Харківщини, середній частині Полтавщини та сливе що по всій Катеринославщині; решта площі України має середній стан пізньої ярини.
Цукровий буряк. Має стан гарний (4) у східній частині свого району та середній (3) в західній частині. 
М. Хавхалюк.

