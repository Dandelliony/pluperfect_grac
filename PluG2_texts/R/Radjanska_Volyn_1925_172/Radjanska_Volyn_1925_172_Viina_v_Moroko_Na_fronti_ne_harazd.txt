Війна в Мороко. На фронті не гаразд.
Це визнає й командування.
Французьке військове командування, в зв'язку з трівожними звідомленнями кореспондентів чужоземних газет, вже більш не може замовчувати свої невдачі в Мароко.
В останньому офіційному звіті повідомляється про евакуацію двох важливих передових фортів, а також про надзвичайно вперті атаки мароканців по багатьох районах фронту.
Мароканці готують рішучий наступ.
В районі Танжера збільшується активність військ Абд-Ель-Керима. Дорога на Тетуан обстрілюється рифською артилерією, що цілком забезпечена бойовими припасами.
Повідомляють, що Абд-Ель-Керим готується до рішучого наступу, як на французькій, та і на еспанській смузі фронту.

