День за днем.
— 31 січня, вранці, в зварочній майстерні другого державного валкового заводу, в Москві трапився вибух трьох балонів з кислородом, що вживається для зварки металів. У наслідкові вибуху — забито трьох, тяжко поранено 4; споміж цих останніх — одна робітниця померла в лікарні; чотирьох — трохи лекше поранено. Причина вибуху балонів—з'ясовується. 
— 31 січня на промислі Бібіейбаті вдарив могутній газовий фонтан, спалахнувши від випадкової іскри, Самовідданою роботою пожежних і робітників пощастило охоронити сусідні вишки й нафтові баки. Височінь полум'я сягала 20 сажнів.
— Президія ВУЦВК'у запропонувала місцям категорично забороняти вживання будь-яких мобілізувань учительства для неплатних робот техничного характеру, коли вони не мають жадного відношення до їхніх обов'язків.
— Губерніяльний сільсько-господарчий банк в Одесі відчиняє курси трактористів. На курсах селяни даремне навчатимуться управлінню трактором та ходінню коло нього.
— Першого січня відсвятковано сторічний ювілей Московського Великого театру.
