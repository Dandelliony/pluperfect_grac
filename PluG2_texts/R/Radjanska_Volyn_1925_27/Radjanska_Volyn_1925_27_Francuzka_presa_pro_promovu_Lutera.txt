Франція й Німеччина. Французька преса про промову Лютера.
Французька преса жваво коментує останню промову німецького прем'єра Лютера. Газета лівого блоку «Ер Нувель» зазначає що ця промова порушує багато важливих питань. Французький уряд повинен мати мужність і почати в Німеччині попередню дискусію, яка б призвела наприкінці до з’ясовання загального політичного стану обох держав. Сенатор Жувенель пише, що Франція може почати з Німеччиною загальні політичні переговори при таких умовинах: 1) Німеччина повинна запропонувати Франції «комерційний мир», 2) на річці Рейні має бути встановлено гарантійну зону, ширшу ніж кордон між Францією й Німеччиною, 3) гарантії безпечности з боку Німеччини мають бути поширені на всі сусідні з Німеччиною держави й 4) Німеччина має почати з Францією тісне політичне співробітництво.
