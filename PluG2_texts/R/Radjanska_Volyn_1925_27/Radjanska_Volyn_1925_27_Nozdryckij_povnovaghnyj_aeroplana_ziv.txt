Ноздрицький повноважний аероплана зів. Ноздрища, Народицького району.
По всій Волині провадилось збирання коштів на будову Червоної повітрофлоти, провадилось воно і в селі Ноздрищах. Пішли десятихатники по хатах з підписними листами. Хто скільки міг той і давав. Зібрали, врешті, декілька пудів, зібрали й доручили повноважному сільради, А. Патейчукові, жито й підписні листи. Ось через який час район і закликає, щоб усе зібране з сел до нього везли, а він передасть далі, до округи. Кинулись і Ноздривські і до свойого повноваженого — вези, мовляв, нехай і наша копійчина на оборону Радвлади піде. Але повноважного десь немає. На силу розшукали його. Сидів за пічкою й доїдав аероплана. Спочатку зїв підписного листа. А коли селяни його знайшли, вже й крило аеропланне в рота засунув. Поки надумали до нього щось вимовити, од аероплану вже й нічого не осталось. Повноважний тільки облизувався. 
