От справжня сільська влада. Де ще другоі такоі пошукати, як не в дертці, Миропільського району?
Справжня сільська влада повинна на всі боки сільського життя працювати. От такою є влада в селі Дертці. Скажемо, засватав парубчок з цього ж таки села, Митрофан Лук'янів дівчину сироту Палажку Гнатову. Присилають сватів з самогоном та хлібом. Самогон самі свати з молодими випивали, ще й закуску вимагали. Але ж врешті дівчина відмовилась піти за молодого. Тоді він надумав її грабунком примусити. Ото ж, збирається Юрба гультіпак з батьком та самим молодиком. Сільська влада, повноважні сільради та сількомнезаму попереду, як справжнє весілля. Йдуть до Палажчиної хати грабують дві подушки за витрати на сватання. Бігала сирота потім скаржитись і до Кам’янецької сільради на її повноважних, а також і до міліції. Нічого не допомогає. А судитись — треба коштів, та ще й до того неписьменна. Та й що ж вдіяти з сільськими головами? Хіба вже район сільраді, а сільрада повноважнім з’ясують, що може й повинен й чого не може повноважний робити. 
