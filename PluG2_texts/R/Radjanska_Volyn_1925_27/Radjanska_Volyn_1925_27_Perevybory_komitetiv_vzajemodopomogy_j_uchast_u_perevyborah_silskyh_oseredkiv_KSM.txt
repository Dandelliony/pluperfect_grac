Перевибори комітетів взаємодопомоги й участь у перевиборах сільських осередків КСМ.
Починаючи з початку 1924 року, майже по всіх селах Волині з’організувалися осередки ЛКСМ, які до кінця року виявили активну участь в загальній роботі селянських установ.
Осередки ЛКСМ приймали активну участь в переведенні ріжних кампаній, а саме: осіння засівна, перевибори кооперативних організацій, перевибори рад та инш.
Ця участь дала гарні наслідки. Зараз ми маємо представників від ЛКСМ як в кооперативах по селах, та і в радах.
Крім цього осередки ЛКСМ приймають активну участь у роботі незаможницьких організацій села (КНС). Згідно постанов центральної влади й партії, з 1-го лютого б. р. по всій Волині розпочинається підготовча та перевиборча кампанія сільських та районних к-тів взаємодопомоги і перетворення їх у селянські громади взаємодопомоги.
У цій кампанії ЛКСМ села приймуть таку-ж діяльну участь як і в перевиборах рад, а також надішлють своїх представників до комітетів.
ЦК КП(б)У в цім відношенні покладає великі обов'язки, як на партійні осередки, так і на осередки ЛКСМ села.
В цім відношенні губкомом ЛКСМ Волині надані широкі директиви сільським осередкам, а саме: агітаційна праця й висунення в к-ти своїх кращих робітників.
Перед організаціями ЛКСМ під час перевиборів КВД повинно стояти гасло: «Всі працюючі до КВД». Жадного голосу куркулеві.
Ці завдання організація ЛКСМ має цілком виконати і тим самим доказати, що вона є справжнім захисником незаможницьких та середняцьких інтересів села.
Що до перевиборів к-тів взаємодопомоги, губсельсекцією вироблено належні плани, надана ціла низка вказівок місцям.
В цих планах цілком охоплена робота, яку мають провести к-ти взаємодопомоги під час перевиборів та в майбутньому.
Що до участи в роботі всіх кол села, багато друкувалося на сторінках нашої газети «Радянська Волинь» в грудні місяці м. р. та в січні б. р., де яскраво зазначалось, яку участь повинні брати в роботі КВД незаможники, середняки, сільська інтелігенція та селянка.
Робота організації ЛКСМ в переведенні перевиборів КВД полягає в такому: ЛКСМ повинні взяти участь в зібраннях громадян села та вимагати на них повного відчиту від Президій сільКВД, а також роз'ясовувати населенню те значіння, яке мають в громадських справах села КВД.
Крім цього, ЛКСМ села повинні під час перевиборів стежити за тим, аби на перевиборах не приймали участи особи, які згідно п. 21-му конституції позбавлені виборчих прав. ---
