Тов. Риков на з'ізді рад Північного Кавказу. Привітання від ЦВК'у СРСР.
При врочистім оточенню відчинено перший з’їзд рад Північного Кавказу. З привітальною промовою виступив прибувший на з'їзд голова раднаркому СРСР тов. Риков. — «Ваш край — мовив т. Рикв, — по свойому ріжноманітному національному складові, більш, а ніж инші краї СРСР, відбиває всю складність нашого завдання що-до переведення національної політики. Ми створили північно-кавказький уряд, тому, що необхідно добитись у вашім районі мирного співжиття всіх народностей і такого становища, коли б всі народності ставились, одна до одної, з повною товариською повагою та уважливістю. Для цього саме ми організуємо краєвий уряд північного Кавказу. Скликання краєвого з'їзду рад за-для організації на північнім Кавказі краєвого уряду, — означає, що про минуле північного Кавказу, який, в свій час, висунув контр-революціонерів, треба забути.
Амнестія. Отже ЦВК СРСР доручив мені довести до відому першого краєвого з'їзду північного Кавказу його постанову про те, що він вважає за потрібне повернути виборчі права та оголосити амнестію навіть тим особам, котрі, разом із армією Врангеля, вийшли з північного Кавказу, були в Криму, закордоном, але зараз повернулись на територію СРСР й показали, що бажають віддатись мирній праці. 
Позбавлення старих недоїмок. Для забезпечення успішности праці населення північного Кавказу, ЦВК СРСР вважає за потрібне позбавити його значної частини старих недоїмок по сільгосподаткові та насінньовій позиці, звільняти з тюрем багатьох ув'язнених, що утримувались у тюрмі — як у порядкові судового вироку, так і в порядкові адміністраційних кар." Промову тов. Рикова покривають гучні оплески.


