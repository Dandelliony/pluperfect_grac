Село-школа-лікнеп.
С. Западенці, Красилівського р. Існує в нас 4-літня трудшкола. Вчаться до 170 дітей. Учителів – 2. Праця провадиться досить гарно. Мається й учком є й шкільна кооперація. Працюють гуртки: політичний та співочий. Є осередок Ю. П. — 70 членів.  
С. Дашки. Гарно відремонтовано школа. Є запас палива. Дітей учиться до 72 ч. Учитель — один. Гарно працює лікнеп. Ходять 41 дорослих неписьменних (— 27 жінок, 14 чол, —). Приладдя є…  
С. Лисогірка, Теофипільського р. Зараз одвідують лікнеп 43 чол. Наслідки задовольняючі. Не за довчий час будемо набирати вже другу групу з родин КНС. 
С. Кам’яний Брід, Фасівського р. Школа міститься в бувшому церковному будинкові. Маються 2 вчителі, учнів більш як сто. Шкільним приладдям забезпечено на 80 відсотків, паливом — на 50. Праця йде задовольняюче. Через хуторне росташування села багато дітей до школи не ходить, бо далеко. ---
С. Колцко-Кривотин, Лугинського р. Селяни надіслали до редакції таку свою резолюцію: — «Ми, громадяни Колцко-Кривотинської сільради, що відвідуємо лікпункт (— 98 чол. жінок —) шлем гарячий привіт тов. Крупській, що взяла на себе важкий тягар просвіти села. Наше село при цараті було надто пригніченим, як польське. Тепер ми прагнемо до світла. І ми обіцюємо йти шляхом Ілліча, жити по його заповітах».
С. Турчинка, Фасівського р. Бідувала в минулому році школа в свойому старому тісному помешканні (бувш. церковно-приходського). Дітей вона могла вмістити не більше як 50 а в селі дітей шкільного віку було більше 200. Довго міркували селяни, як здихатись цеї скрути зі школою. Нарешті додумалися, що під боком стоїть гарний будинок із чудовою садибою, — це будинок «попа», — поміркували над цим і наказали «святому баті» негайно вибратись із «свого» дому. Зараз у цьому будинкові міститься школа де вчиться по над 50 учнів (— та ще в старій школі 50 дітей —) і справа пішла краще. Одно горе — обмаль шк. приладдя й книжок... У тому самому б. попівськ помешканні провадиться навчання і дорослих. І от — замісць плаксивих попівських пісень — зараз лунає в цім домі гучний гимн незаможників, гимн праці — Інтернаціонал... 
