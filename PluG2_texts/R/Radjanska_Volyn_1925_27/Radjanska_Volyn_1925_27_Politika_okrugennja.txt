Політика окруження.
Тов. Стеклов у «Ізвєстіях», з цього приводу, пише: — «Трудно гадати, о скільки правдиві повідомлення турецької газети, що подають такі відомості, але з огляду на те, що ми знаємо про останню діяльність уряду зазначених трьох держав, — мусимо визнати значну правдивість повідомлень турецької газети.
Турецька газета висловлює гадку, що цю новоявлену балканську спілку складено під тиском Англії.
Ми в цьому ані на хвилину не сумніваємось. Ми знаємо, що нинішній англійський уряд веде проти нас атаку на всенькому протязі земної кулі.
Але ж ось зараз нас більше цікавить друга справа, — про те саме, — оскільки в цих ворожих до нас діях британського консервативного кабінету бере участь французький уряд.
Та й взагалі — підлягає сумніву, щоби підтримка тієї англійської політики, яка обіцює Англії домінуючого впливу — як у Чорнім, так і в Балтійськім морях — була в інтересах Франції.
Але, коли пригадати неспростовані чутки про те, що в Парижу не Чемберлен (мін. закордонних справ Англії) пропонував Еріо (голові кабінету міністрів Франції) закласти анти-радянський блок, — а, навпаки, Еріо — Чемберленові, — коли, далі порівняти з цим ухилення в поведінці французького уряду по цілій низці питань, цікавлючих Радянський Союз (про них ми цими днями докладно говорили), то стає цілком зрозумілим, чому нам бажано було б отримати певну заяву французького уряду про те, що він не бере жадної участи в цих, ворожих до нас каверзах консервативної Англії й ставиться до них недоброзичливо.
Така заява очистила б задушливу політичну атмосферу й стала б за вдалу перемогу до майбутніх франко-радянських переговорів».
