Юридичний відділ.
1959) Громад. Мих. Любченкові (с. Новоставці). Запитання: Чи зберігається за допризовником його посада по службі й утримання. Відповідь: Допризовники, пробуваючі на службі в держустановах, професійних організаціях та приватних підприємствах, та підлеглі притягненню до відбування військово-учебних зборів, заховують за собою, за весь час відсутности, як посаду, так і утримання по цій посаді.
1960) Сальперові Кежурнся. Запитання: Селяне скаржаться на те, що від них вимагають сплачування єдиного сільгосподатку раніш того терміну, якого зазначено в паспортах. Як бути в таких випадках? Відповідь: Перш за все треба з’ясувати в райвиконкомі, чи часом не трапилось тут якого непорозуміння. Взагалі ж зі скаргами, в зв’язку зі стяганням цього податку, треба звертатись до губерніяльної податкової комісії.
1961) Голові комнезаму Т. Кевмерниц. Запитання: а) чи отримує платню голова комнезаму, б) чи може стати членом КНС єврей, не маючі землі? Відповідь: справа з виплатою голові комнезаму утримання залежить від того, чи є кошти в райвиконкомі. У всякім разі принціпово справу вирішено на користь виплати. Що-до прийняття в число членів КНС, то тут національність не має ані якого значіння. Отже зараховання єврея, як що тільки він по соціяльному стану, та своїй ідеології відповідає встановленим для приймання в число членів комнезаму вимогам, заперечень викликати не може.
1962) Громад. І. Лерману. Запитання: чи може стати членом профспілки завідувач хатою-читальнею, котрий являється також секретарем сільсько-господарчої кооперації? Відповідь: Коли зазначена особа служить по найму й взагалі відповідає умовам установленим по профспілковій лінії, то пряйняття ії є можливим. 


