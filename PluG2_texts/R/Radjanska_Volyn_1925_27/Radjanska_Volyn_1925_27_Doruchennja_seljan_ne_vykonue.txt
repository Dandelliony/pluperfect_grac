Доручення селян не виконує.
Гутівська сільрада, Чуднівськ. р. Ще 7 жовтня минулого року при перевиборах нової сільради, їй було доручено вияснити, де ділося вісімдесят один пуд жита, що громадяни жертвували на повітрофчоту та шефство, але сільрада до цього часу нічого не вирішила, хоч питання піднімається на кожних зборах. Питання то піднімається, але крім матюків, од яких жінки розбігаються, нічого ще не добились громадяне. Може сільрада скорше розібралася б в цьому питанні, але, бачте, тут не безгрішні голова комнезаму, а також заступник голови сільради. Також чогось не виписує сільрада для хати-читальні ні книжок, ні газет на тих вісім пудів, що було взято за продану стару будівлю. Може хто спитав би їх про це? 
Не виконавець, а генерал! (С. Клітище, Черняхівського р). Є в нас виконавець О. Новіцький. Раніш хтів у нього комнезам забрати будівлю по роскуркуленню, але Новіцький якось викрутивсь і дуже був ласкавий до членів комнезаму й так догодив нам, що навіть виконавцем його зробили й в секретарі х.-читальні поставили. От тепер він уже не може з селянами як рівний балакать. Де там! Книжки під руку та йде по селу, немов губернатор. Хто зайде до нього в х.-читальню без дозволу геть жене. Завів старий звичай (по пам'яті, коли він був у петлюрівській команді) шапку перед ним скидати. Пора вже йому таку поведінку кинути. 
Всі до МОДР’у вступили. Досвідний хмільник НКЗ. 14 січня на зборах робітників і службовців досвіднього хмільника НКЗ було ухвалено всім вступити членами до Модр'у, постановили щомісяця кожному вносити не менш, як по 25 коп. до того часу поки кожен не покрив всього членського внеску. 
