Партробота на Заславщині. (З шляху).
Коротке ознайомлення зі станом партроботи в Заславі показує, що партійне життя зворушене в напрямку переведення в життя постанов партії в напрямку звернення «обличчям до села». Після останнього пленума Губкома — питання нашої роботи на селі було обговорене на загально-районовому зібранні, а також по всіх сель-осередках, куди виїздив секретар райпаркому.
Все те, що вже дійшло до села, починає давати певні наслідки. Ось, наприклад, до секретаря райкому, де я в той час сидів, вбігає (прямо таки вбіг) якийсь в селянському кожусі й одразу звертається до т. Л — на: — «А чи не можна б одержати вказівки, яким чином поступити до партії, бо я, бачите, — каже він далі, — по своїх справах приїхав до Заславу з Клембівки, де ви (говорить він до секретаря) були й говорили нам про завдання партії на селі.
Багато хлопців, також як і я, після цього думають, як би до партії вступити»... З'ясовується, що цей селянин Клембівки колись працював на заводі, а потім почав господарювати.
Ниньки має родину з жінки та двох дітей, має землі «по душовому наділу». На сільському зібранні, на якому він був присутнім, т. Ліс робив доповідь «Про наші завдання на селі». Ця доповідь зробила вражіння на присутніх.
Особливе вражіння на селян зробило те, що партія не тільки адмініструє (а цей бік був селянству віднішим), але й виховує (це менше всього робили наші сільосередки й райкоми). Як я вже зазначив, сільосередки «перекручуються» й досить енергійно.
Ось, наприклад, дворецький сількомосередок, (із нещодавно закладених) не дивлючись на те, що мав 6 заяв про вступ до партії селян, що ними були досить вивчені, з котрих двоє — селянин і жінка — найактивніший в радянському розумінні й авторитетніший на селі елемент (заява секретаря комосередка й секретаря райпаркома) не були прийняті в той час, коли осередок затвердив кандидатами голову сільради й секретаря, при чому в той час, коли голова сидить на свому господарстві, секретар з 20-го року фактично не господарює, в Черв. армії не був і уявляє з себе «чиновну людину» (це я пишу на підставі його анкети). На моє запитання секретареві осередку, чому тих двох не прийняли — секретар відповів приблизно слідуюче: — «Так одразу не можна двері відчиняти, селяни можуть подумати, що до партії легко вступити»... Але того, чому саме прийнято голову й секретаря, — він зі своєю «теорією» не зміг ув'язати.
Між иншим, нам останні часи багато довелось «вирівати» над тим, куди й як йтиме.
Культфонд у районах та селах. Та й дійсно є про що думати, тому що иноді трапляється сутикатись із такими річами, що від них «волосся до гори встає». Ось як, наприклад, «порядкують» з культфондом.
У тому-ж Двірці є паровий млин, а на йому працює 25 чоловіка. Середній заробіток всього підприємства 800 карб. (раніш ще більше було, тому, що працювали 3 зміни, нині — дві). Щомісячно на культфонд іде 16 карбованців.
Але ж за 1924 рік а-ні жадної копійочки не одержано на безпосередні потреби робітників млина.
Більше того, кола завком «обісмілився» витратити 10 карбованців на паливо для хати-читальні (хата-читальня спільна для селян і для робітників) — так званий райзавком харчесмаку заборонив це категорично, мовляв, не маєте права витрачати гроші культфонду.
А що йому робити, коли кошторис надісланий як слід та кому слід, та про те, як я вже говорив вище, ні одної копійки, ні одної газетини, або книжки не отримано ні звідкіль за весь 24 рік.
Більш того, коли піднесено було питання про те, щоб електрофікувати хату-читальню й млин за свій рахунок взявся зробити проводку до самого будинку й давати даремно енергію, — роботу припинено було тому, що завкомові категорично заборонено витрачати хоч би одну копійку з культфонду на це діло.
На знаю, чи існує якесь правило, по якому певний відсоток культфонда повинен залишатись на місці, — здається це повинно бути так, але ж бідолахам з Дворецького млина ще й до цього часу не відомо.
Так і йде машина: культфонд складають, гроші надсилають до райзавкому, райзавком може кудись вище... а робітники й селяни с. Двірця — без освітленої хати-читальні, без палива, та були б й без помешкання для хати-читальні, коли б цю хату-читальню не одремонтовано за кошти секретаря сількомосередку (він замісник завідуючого млином). Добре, коли б це було в однім Двірці, а що як це по останніх закутках, де «управляють» райзавкоми.
Відносно цього треба дати остільки категоричні й яскраві директиви, щоб їх не перекручено ніде, «навіть у самій низовій інстанції». Це ГРПС треба зробити негайно. 
