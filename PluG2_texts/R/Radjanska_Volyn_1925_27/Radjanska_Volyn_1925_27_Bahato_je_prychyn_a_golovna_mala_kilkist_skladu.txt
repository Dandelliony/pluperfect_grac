Багато є причин, а головна — мала кількість складу.
Продивляючись діяльність Любарської районової організації, що проходила на протязі трьох останніх місяців, потрібно відмітити, що в цілому ком‘осередки набули правдивого напрямку.
Але розглядаючи кожну галузь партійної праці з‘окрема, треба визнати, що багато де-чого виконано незадовольняюче.
Тому виною — ріжні причини, головна-ж з них — мала кількість партійців та звідціля.
Неможливість охопити всього з‘окрема ж у ці місяці, коли головну увагу було звернено на с.-г- податкову кампанію.
Найкраще справа стоїть з так званою організаційною частиною. Це — керовництво ріжними організаціями та установами, що здійснювалося через заслухання відповідних доповідів та через давання відповідних директив.
До того-ж переводилася під безпосереднім керовництвом райкому ціла низка ріжних нарад.
Гірше виконано організацією завдання про прийом до лав партії селян та робітників.
Те, що накреслювалось для Любарського району округовим комітетом, здійснилося лише в де-яких відсотках: робітників прийнято — ЗО відс. накресленого, селян-же — 50 відс.Бракує доручителів, як для знову вступаючих до партії, з‘осібна селян, так і для переводу з кандидатів у дійсні члени.
Останнє за три місяці зовсім кепсько відбувалося. Партвиховальна робота виконана тільки на 60 відс., бо перевантаженість працею в ріжних кампаніях не дала можливости налагодити систематичної праці гуртків.
Стихійний зріст не обслуговано комсомолом, у чому значну негативну ролю відограв брак керовництва ним з боку районової парторганізації.
Не краще й з роботою серед жінок. Село цілком не охоплене, хоч і є прагнення й помічається значне підвищення активности серед жінок — селянок.
Варто надіслати робітників відповідним органам і для переведення роботи серед нацмену, бо їх немає в організації, а праця зовсім майже не розпочата.
Те ж саме і в керовництві профпрацею: гарних профробітників немає і нема кого на цю роботу висунути з організації.
З’окрема ж занепала робота серед членів спілки «Робітземлісу». 
