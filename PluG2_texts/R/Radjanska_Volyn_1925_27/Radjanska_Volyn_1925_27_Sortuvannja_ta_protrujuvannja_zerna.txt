Готуйтеся до засівноі кампаніі. Перед сівбою сортуйте насіння. Спробами доведено, що сортоване насіння збільшує врожаї вдвічі. Сортування та протруювання зерна.
Наркомзем розіслав по всіх губернях наказа земельним управлінням про те, щоби вони негайно організували очистку посівного зерна. Всі зерноочистні машини буде своєчасно справлено, на зерноочистні пункти призначаються відповідальні керовники, списки пунктів і машин, що є на пунктах, буде розіслано в усі виконкоми. Плата за очистку буде братися мала, а бідняки матимуть льготу.
Чим протруювати зерно. Крім очистки, насіння потрібно протруїти. Як що на хліб нападає хлібна хороба — головня, тільки протруюючи зерно, можна від неї позбавитися. Протруювати зерно можна рощином синього купервасу й формаліну. 
Мідний купервас. Мідний купервас гаразд протруює зерно жита й пшениці. На один фунт купервасу беруть 3 1/2 відрі води, перемішують зерно 5 хвилин, потім, не промиваючи, просушують. Можна взяти один фунт купервасу на 7 відер води, але тоді зерно треба травити не менше 12 годин, перемішуючи й перетираючи його час од часу руками.
Формалін. Найкраще ж буде протруїти зерно в водяному рощині формаліну. Для цього беруть 7 золотників формаліну на відро води. Зерно мочиться 4 години, потім без промивки просушується. 
Як позбутися споринні. Треба не забувати, що иноді в хлібові попадається дуже багато шкідливих для здоров'я ріжків споринні. Очистити зерно від них легко, треба тільки промити його в чистій воді. Тоді багато ріжків випливав наверх. Як що випливає не вся спориння, то додають до води простої соли (фунтів до десяти на відро). Соляний рощин вливають в невисоку посудину, а зерно впускають в неї в решеті. Коли вся спориння випливе, її збирають продіравленою ложкою. Зерно ж промивають од соли в чистій воді й просушують. Зібрану ж споринню теж не кидають. Після промивки й просушки її можна продати в аптеку, де вона йде на деякі лікарства. Інженір-агроном Скварцов.

