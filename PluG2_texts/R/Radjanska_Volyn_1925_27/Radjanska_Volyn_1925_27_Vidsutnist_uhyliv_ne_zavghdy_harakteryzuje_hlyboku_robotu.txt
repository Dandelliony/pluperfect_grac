По виробничих осередках. Відсутність ухилів не завжди характеризує глибоку роботу.
Все тихо і спокійно в осередкові Якушпільської цукроварні, навіть непорозуміння в районовому комітеті, на його житті не відбилися.
Хиб ніяких немає. Всі партійці працюють, від партобовязків не відмовляються.
Але ж, коли придивитися глибше, то й можна визнати, що не все вже так гаразд, як про те свідчать попередні вражіння.
Відповідно спокію осередка йде його праця. Хоч, яку б то галузь не взяти: організатор був весь час в роз’їзді, тому праці серед робітниць не велося — таке становище з роботою серед жінок.
А де ж цілковите виконання навантаження цим товаришем, де ж притяження до цієї галузі праці усіх партійців — не відомо.
В тому й полягає велика хиба, що робота покладається на одного товариша та ще й той товариш кудись цілий місяць роз'їзжає.
Не краще і в справі звязку с селом, що його переводить осередок через шефство але до підшефного села тільки передплачуються газети, що же до участи в суспільному житті та в допомозі суспільних органів, ні осередок, ні підприємство нічого не роблють.
Це те ж велика недостача, на її виправлення мусить осередок звернути увагу.
Трохи ліпший стан діяльности осередків на самому виробництві. Через цехорганізаторів, та профуповноважених економії вдалося органично звязатися з робітничими масами, через них же й провадить осередок масову працю.
До того ж налагодилася й робота в клубі, що має своєю більшістю відвідувачів — робітничу молодь.
Все ж потрібно визнати, що лагідність в складові осередку не сприяла, як слід на розвиток осередкової праці.
Цей розвиток і повинен ставити осередок своїм черговим завданням. 
