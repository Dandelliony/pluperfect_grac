С. Колодежне, Миропільського району. (По подорожним нотаткам).
Не доїзджаючи 4-х верстов до Мирополю, на досить високому горбку притулилось село Колодежне. Навкруги — дрібний молодий гайок. Найбільш улюблений та найбільш певний притулок бандитів. Село бідняцьке. Всього населення — 1300 чоловіка, а незаможників поміж ними 262 чоловіка. Це лише ті, що належать до КНО. Недалеко від села — залізниця, яка й була джерелом заробітку мешканців цього самого Колодежного, — але зараз, у звязку зі скороченням і т. п. — потяглись до землі, до сільського господарства. Праця сільрад полягає в керуванні селом, у скликаннях ріжних комісій, шо маються у сільраді, та напрямленні їх праці в потрібне річище. Головою сільради — безпартійний, 8 років не був у партії, а ось зараз подав анкету до РКП — «Не можу я без партії, хочу працювати спільно з партією». Комісії засідають щоденно, вирішають то те, то инше: — то як поліпшити культпрацю КНС, то як закласти кооператива, поширити школу, лікнеп і сила инш. Праці досить. І поволі справляються, поліпшують. Зразки: 
Школа. У ній учнів 260. Є загін «Ю. П»., учительство, як і треба було сподіватися, задоволене. — Правда, мовляв, прожити не можна на відпущені гроші, одна лише любов до свого діда та до дітей примушує перебиватись як-небудь». Так заявляє учительство — щиро, просто, без чванливости. По стінах розвішені праці учнів. Тут і колекції, і малюнки, і діаграми. В школі тепло. Насупроти школи скромно визирає хата-читальня. Як і скрізь — холодно. Правда, місцеві людці мотивують це так: — «Навіщо неекономно витрачати дрова». — «Прийдуть до хати-читальні, набереться повно і нагріють. Аж гаряче стане!». Членів хати-читальні 52 чоловіка, зпоміж них комсомольців 16, решта — незаможники, наймити, є 12 дівчат. Праця полягає в антирелігійній пропаганді і крім того — силами членів ставляться п'єси й таке инше. Щоденно вартує один із членів, на обов'язку котрого лежить зачитування газет для присутніх і реєстрація. По роботі хати читальні непомітно будь-яких слідів піднесення сільсько-господарчого рівня селянина. Вузеньке коло культурництва і черезмірне побільшення антирелігійної пропаганди затемняють инші вигляди праці хати-читальні. В селі нема кооперації, що являється найбільш болючим ментом для селянина. Поблизу є райцентр, насичений спекулянтським народом; це відбивається також на справі обміну продуктів сільського господарства кооперації тому, що спекулянти частенько заглядають у село й за безцін купують у селянина масло, яйця й т. и. Є бажаючі організувати кооперативну крамницю, але по їх вислову: — Коли управимось з податком — візьмемось і до цеї роботи. Треба сподіватись, що це буде виконано. 
Лікпункт. Випуск закінчивших лікпункт не був приурочений до річниці смерти В. І. Леніна. Поторопились. Але це нічого. Наслідки цієї праці задовольняючі. Випустили всього 26 чоловіка, більш-менш письменних 26 чоловіка — іде до армії, котра бореться з неуцтвом, з некультурністю, 26 одиниць, що добре пам'ятають заповіт Волод. Ілліча: «Без грамотности не можна будувати комунізму». Цій праці допомагали всі — учителі, КСМ, сільрада. 
До речі й про осередок НКСМ. Членів та кандидатів 16 чоловік. Склад по віку кепський — 70 відсотків 15 — 16 річних, читають книжки, беруть участь в громадському житті — виділила представників до ріжних організацій. Збільшуються слабко: — 3-4 чоловіка на місяць. 
Селькори. Їх 5 чоловіка. Один селянин, комсомолець і 3 піонера. Нами ніхто не керує. Поки-що вони без жадного впливу. Частенько пописують до газети. Переслідувань з боку селян нема. 
Підсумки. Село кипить. Головне — це розбуркання свідомости в селянства. Намагаються вдіяти і те, й инше. Виходить негладко, але все ж таки за нашою допомогою можна чекати — вийдуть переможцями. 
