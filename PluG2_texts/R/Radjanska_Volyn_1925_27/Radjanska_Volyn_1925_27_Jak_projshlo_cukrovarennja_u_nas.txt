Як пройшло цукроварення у нас.
Сприятлива осіння погода значно полекшила копку буряків та їх приставку на цукроварні.
Буряки одержано як по залізницях, так і гужевим порядком, чисті, без землі.
У кагатах буряки зберігалися досить добре. До початку виробництва кожна цукроварня мала в задовольняючій кількости паливо, матеріяли й значні припаси буряків.
Робочу силу на виробництві було підібрано по кваліфикації. Це все сприяло тому, що майже кожна цукроварня провела виробництво вдало, без зайвої витрати палива, матеріялів та робочої сили.
Одне лише, що негативно відбувалося на добовій виробці — це недостатнє постачання заводів підсобними інструментами (дифуз, ножи, пильники й т. и.). Все ж минула виробнича кампанія (працювало 7 цукроварень) дала на Волині більш як півтора мілійони пудів білого цукру.
Як робітники, так само й техничний персонал цукроварень свідомо ставилися до виробництва.
Роки, коли робітники, особливо сезонні, тільки й гадали, як би більш украсти цукру, минули. — Коли й на якій цукроварні була «утечка» цукру, то досить незначна.
Одно лише не гаразд: ніяк цукроварні не розквітаються з заборгованістю селянству за буряки.
А це відбивається на контрактації буряків. Треба вжити рішучих заходів щодо ліквідування цукроварнями заборгованости селянству. 
