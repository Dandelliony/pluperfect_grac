З газет та журналів.
*** Д-ій Муретов в ч. 20В „Діла* в дописові з Парижу нагадує нашому громадянству про потребу повідомлення Європи з українськими справами, „Останніми часами в „Українській Громаді" в Парижі, властиво в її тіснішому колі, все більш та більш ставиться на порядок денний справа освідомлювання Європи, властиво Франції, про Україну. Ті балачки, які той чи инший з нас мав з франпузами,

газетні статті в пресі про Україну, —все переконує нас, що це є негайна, навіть пекуча справа і що — головна річ—ми можемо також тут де-що зробити, може небагато, але все ж таки де-що, що також не буде без користи. В часописах також підносилась останніми часами ця думка і вказувалося, між иншим, і на Париж —що правда, не зовсім так, як нам думається. Не вірно є, що французів не трудно інформувати докладніше про Україну. Що правда, преса французька рідко коли схоче що надрукувати в цій справі і звичайні дневники містять тільки те, що торкається Франції, або те, що пахне хоч трохи скандалом; все инше не схоче, бо не цікаво французам; хиба задля дуже голосного імени. Инакше трохи стоїть справа з иншими періодичними виданнями: тижневиками або місячниками: з них деякі принціпіяльно містили б те чи инше, —так принаймні роблять це про инші народи. Але тут крім звичайної газетної протекції (що ще не так трудно), головна трудність в тому, що польське бюро повлазило в найбільш прихильні журнали, а без його згоди редак ції нічого не помістять, де так чи инакше помянуто поляків. Остається тілько або видати окремо ті чи инші публікації, або заснувати свій орган. У всякім разі трудно сказати що проти видання якої книжки французькою мовою. Майже кожна розмова з французами не обходиться без того, щоб не сказано нам: „а перешліть також, будь ласка, скілька книжок франц. мовою". Щож мають українці виданого франц. мовою, і то в найважніших справах? Майже нічого серйозного, а взагалі 2—3 брошури і то застарілі. Другий шлях —це періодичні видання. Звісно, на це нема у нас—та може і не тільки у нас ані грошей, ані людей. Бюлетені це щось инше. Коли трудно їх друкувати, то хоч гектографичні або які инші не так уже трудно видавати, а при певній охоті та підмозі громадянства, я гадаю, це можливо тут робити. Такі бюлетені, коли не можуть бути дуже часті, то принаймні могли б друкуватися після яких голосних подій або про важніші справи. На це треба не так уже багато і людей, і грошей. В першу чергу видаємо тут брошюру про боротьбу за український університет у Львові, останні події в Галичині та смерть А. Коцька. Було б дуже добре, коли б хто з спеціалістів університетської справи просто написав таку брошюру, а ми видали б тут в Парижі та широко росиовсюдили по редакціях і по приватних адресах як у Франції, так потроху і поза її межами. Але не треба забувати і того, що українці тут в Парижі не дуже то грошовиті, а хто і має гроші, то стоїть далеко від громади; це переважно „малороси" або родовиті українці, що ще не свідомі свого обовязку до рідного краю та народу. Тому то кожна допомога, хай найменша, буде далеко не зайвою. Взагалі ці інформації будуть залежати від заінтересовання українського суспільства цею справою. На скілько це буде, побачимо згодом. До речі замічу, що зовсім невірний є погляд, що французи високо ставлять поляків. Що правда, французи здавна знайомі з поляками, і останні завжди стараються подавати відомости про себе, і то не лиш політичні, але взагалі про всі здобутки своєї культури. Тому не знати їх неможна. Инша справа, чи високо стоять вони в очах француза. Особисто я переконався, що в очах звичайного буденного буржуя і— що цікаво — частенько робітника, поляки не користуються симпатією. Це вражіння я виніс як людина безстороння в ріжних колах французького суспільства. Що правда, французи знають, що такому талановитому народові, як поляки, там десь то в Росії не дають вільно дихати, і цілком спочувають. Але коли нагадаєте їм, що польські шовіністи і польський уряд виробляє в Галичині, просто не хочуть вірити: „Звісно, ця нація двоєдушна, але ж не гадав, я, що таке паскудство робиться в Галичині"—казав мені один літератор французький (М. Auxis) Цікаво придивлятися, як француз, що дуже навіть високо ставив поляків, вважаючи їх за правдивих мучеників, відразу зміняє погляд після хоч би коротенької інформації про Галичину! І я глибоко переконаний, що самі такі прості інформації про джентельменство поляків в Галичині
можуть тут в Парижі багато зробити для заінтересовання Україною і одночасно розвіяти ореол поляків у Франції. Звісно, у чому поляки є справедливі, те при них і зостанеться; але і тоді будуть показувати на них пальцями, бо „як же скаржитеся, коли от самі там в Галичині виробляєте ще гірше!" Не дивно, що кому доводиться довідатись хочби дуже загально про Галичину, не може характеризувати поляків инакше, як двоєдушних. А докладні відомости зроблять певно більше; це можливо тепер лиш єдиним способом, вчасним виданням книжок та бюлетенів на французькій мові.