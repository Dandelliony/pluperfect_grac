ПО РОСII.
- Новий податок. На цьому тижні міністерство фінансів вносить в раду міністрів законопроект про заведення нового податна на людей, яких увільнять од одбування військової служби. Податок платити муть не тільки русскі, але і всі инородці, а також мешканці окраїн, яких по закону увільнено од військової служби зовсім. Увільнятимуть од податку тілько зовсім не здатних до роботи та хворих. Всі инші платять податок як що не йдуть в військо. Податок буде двох форм. Один грунтовний який платитимуть всі—по 5 руб. на рік, чотирі роки після призова. Другий додатковий—половину першого,— будуть брати з особ, які платять подоходний податок. За дітей, які не можуть заплатить, одповідатимуть батьки. За що б не увільняли од служби — увільнений мусить платить. По підрахункові цей новий податок дасть державі од 10 до 12 милійонів рублів що-року. (Р. В.).

- Пошесть на рострати. По святській губернії, пише „У. Р.“, пройшла пошесть рострат і крадіжок казенного, громадського і земського майна. Ось короткий список рострат і крадіжок, які виявилися недавно. Макаровський волосний писарь Крюков рос тратив більше 10,000 руб. селянських грошей. Рос тратив через те, що жив роскішно. Сидить в тюрмі. Курчумський волосний писарь Степанов украв земські і селянські гроші. Втік. Судовий пристав Малюгін рос тратив 3000 руб. чужих грошей. Жде суду. Старий земець, „истинно-русскій" голова нолінеької земської управи Нестудіяов рос тратив 14,000 руб. Жде суду. Начальник станції „Лянгусово" Гвоздев рос тратив 10,000 руб. Сидить в тюрмі. Начальник вятської тюрми Візо градов рос тратив 3000 руб. Смотритель і його помішник сарапульського земського складу аптекарського краму рос тратили земського майна на 10,000 руб. Це все значніші рос трати, а багато ще дрібних. - Прохання. Селяне „ярославського повіту", (сел Шопші, Гарікова і Чанова), на сельському сході зробили приговора, в якому благають губернське начальство забрати з села Шопші казенну монополію, бо вона розоряє селян. Селяне в своєму приговорі полічили скілько народу погубила ця монополія. Вони кажуть, що через неї селяне продають громадський ліс, сіно, чинять бійку і грабіжі,
що багато з них попало через монопольку в тюрму та на висілку. (Б. В.). - Хитрі щурі. Севастопольські „батьки міста - не можуть справитися з щурами. Головне гніздо шурів — базар. Щурі навіть по дню бігають базаром трохи не під ногами покупців. Гурт, що ловить щурів, почав ловить їх і на базарі, але першого ж дня щурі щезли з базару всі до одного і перекочували в сусідній народній театр та в хати жителів. Гурт цілий тиждень ловив щурів і наловив їх тільки 20 здохлих. Отрути, яку ширять скрізь, щурі, здебільшого, не зачіпають. (Р. В.).
- Суд чести серед духовенства. Заходами гуртка воєнного духовенства, скоро в синод буде подано на затвердження проект заведення серед духовенства судів чести. Судів, як видно з проекту, буде два; приватний і офіціяльний. Першим користуватимуться при розгляді особистих скарг, непорозумінь і суперечок серед духовенства; другим же в справах зневаги догідности і чести всього духовного стану. Суддів вибіратимуть ті, хто сперечається; з архиреїв та благочинних. (П. Л.).
- Жіноча духовна академія. „У. Р.“ довідалось, що в вищих духовних сферах обмірковують про відкриття в Росії вищої жіночої богословської школи на зразок духовних академій. В такій школі почувають потребу наші жіночі манастирі, де ігумені і на стоятельки, здебільшого, зовсім не знайомі з богословською наукою. Окрім того заведення діаконіс, про що давно вже клопочуться в Росії, також потребує знання богословських наук. Школу цю, певне, відкрито буде в Казані.
Про ченців. В реакційному часописові „Гражданинъ" , кн. Мещерського, надруковано листа, в якому одна побожна особа описує вчинки ченців Ново-Іерусалимського манастиря. В манастирі 50 ченців, але од них шириться роспуста, піяцтво і день-у-день грубі, гладкі ченці ходять, нічого не роблючи. А скілько йде народніх грошей на їх. В церкві вони стоять п'яні, сміються і розмовляють. Настоятель старий чернець, має любовницю в манастирі. І т. ин.
- Вбивство ченця. З Сергіївського посаду, московської губ., вам пишуть, що в Троїцько-Сергіевській Лаврі проживав 75-літній чернець Анатолій. За своє життя зложив він чимало грошей, які і держав у себе. Позаздрив багатому ченцеві церковний сторож і, змовившись з другим сторожем, порішив його вбити. Вночі 29 августа вони так і зробили. До вікна ченця приставили драбину, влізли в келію і убили його долотом. Найти вбивців було б дуже трудно, коли б не привезли з Москви відомого собаку „Трефа". Собаку впустили в келію; він обнюхав кріваві сліди і постоявши хвилин скілька біля вікна, вийшов на двір. Біля вікон найшов він знов потрібні сліди, по яких і пішов далі, прямуюча до кватирі сторожів. Коли відчинили двері, зараз війшов туди і „Треф" . Не довго шукаючи, витягнув з під ліжка чобіт, на якому і були кріваві сліди. Убивці не були; його найшли в шинку. При допомозі собаки найшли і другого душогуба,
який був тоді між народом. Собака найшов його по сліду. Обох душогу бів арештовано і одвезено в Москву. (Од влаен. кор.).