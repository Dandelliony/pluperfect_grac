За кордоном „Славянський страх" в Америці.
Останній народній перепис в Америці викликав багато розмов в американських газетах про „славянську небезпеку". Націоналістична преса перестерігає уряд, що славянські переселенці, через свою велику плодючість, незабаром пригнітять англосаксів в Америці, які винесли на своїх плечах всю важку працю будівлі незалежної американської держави.
Зважаючи на це, американські націоналісти дають досить щиру і одверту пораду: уряд повинен яко мога швидче вжити всіх заходів, щоб спинити переселення славян в Америку.
Впливова велика польська газета в Америці —„Згода" (виходить в Чикаго) дає одповідь на ці надто вже прибільшені страхи американців перед славянами.
Газета доводить, що ніякі законодавчі за ходи ніколи не зможуть спинити руху славянських переселенців на американський захід.
Єдиний рятунок проти вирождення англо-саксонської раси, на думку поль ської газети, може бути тільки тоді, коли американці не залишать французької „системи двох дітей" і взагалі, коли оздоровлена буде семья.
Вже й тепер в деяких великих американських містах, як в Чикаго, славян 75 процентів зо всіх тих, що вінчаються.
Коли ж так буде ще років 40—50, то, само собою, поляки, чехи і українці витиснуть зовсім англо-саксів.