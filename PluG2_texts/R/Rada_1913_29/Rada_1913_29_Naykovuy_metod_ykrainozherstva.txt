„Науковий метод“ украіножерства. 
Правдиву характеристику книги п. Щоголіва „Украинское движеніе“ зробив уже д. С, Єфремов. Книжка ця справді виглядає „солідно“, силу має цітат, силу матерьялу і вказівок, звідки, що взято і т. ин , мов би справжня серйозна праця поважаного якогось професора. А коли почнеш провіряти матерьял, вказівки, то... бачиш тільки „ловкость рук“ того професора, що по балаганах тиняється. Так і дивись, що як не злістна безпідставна вигадка, то перекручування фактів і т. ин. Все ж таки цей „всеукраїнський рапорт“ досягає своєї мети, бо „начальству“ нечає часу його провіряти; і воно приймає його на віру, як „руководство“ та відповідно його програмі і робить свої заходи. 8 газетах, наприклад, вже сповіщалося, що 7—8 декабря помішних камьянецького поліціймейстера зробив ревизію подільської „Просвіти“ . Ревизію цю він робив, маючи в руках вирізку 274 та 275 сторінок з „праці “ п. Щоголіва, де рапортується про подільську „Просвіту“.
Ще наші просвітяне не знали навіть і про істнування такої „праці“, а вона... давалась уже їм у знаки. Які саме відомости подав п. ревізор по начальству з приводу своєї ревизії, те нам не відоме, бо протокола ніякого не було складено. Але інтересно переглянути ті сторінки „всеукраїнського рапорту“, на підставі яких переведено ревизію; інтересно довідатися, в чім саме п. Щоголів винує перед начальством подільську „Просвіту“ і наскілько ті обвинувачення правдиві. Це буде не зайвою ілюстрацією до „наукового методу“ п. Щоголіва. Подаємо тут частками весь „рапорт“ про под. «Просвіту“. „Каменец-подольская” „ Просвіта“, пише п, Щзголів, „насчитьівала въ 1911 г. около 150 членовъ». Въ 1908 г.! она собирзла фондъ на органнзацію курсовъ украинскаго язьїка втъ двухклассныхъ народныхъ, училищахъ, но получила для этой цѣли только 500 руб. отъ „Просвіти“ же изъ Одесси и упустила время, такъ какъ „школьная здминистрація“ вос- препятствовала превращенію „принципіальнаго дозволенія“ въ фактическое 8)*. Під цифрою 8) в примітках до ХП розділу „праці“ зазначено джерела, на підставі яких автор рапортує, а саме; „Літ.-Наук. Вістн. “ 1909. І. Стр. 210. 
Розгортаємо зазначений Вістник і там читаємо: „Найбільш серйозне завдання випало подільській „Просвіті“, а саме— запомога організації курсів української мови в двокласних народніх школах: ті курси принціпіально дозволено завести на Поділлю під умовою, щоб громадянство само на те відшукало засоби,—і от подільська „Просвіта“ надумала ті засоби зібрати, звичайно з запомогою инших українських інституцій. Але на запитання подільської „Просвіти“ з цього приводу: відповіла, здається *) тілько одеська „Просвіта“ жертвою в 500 карб.
Перше всього нам невідомо, в чім тут вбачає п. Щоголів гріх „Просвіти “? В тім може, що „Просвіта“ допомагала організації курсів української мови? Але ж в статуті Т-ва виразно сказано: § 1-й —то- має на меті допомогу культурно-просвітному розвитку українського народу на Поділлю. § 2. Щоб досягнути зазначеної мети, Т-во 1) відкриває школи, бібліотеки, читальні, книгарні й кіоски... і т. д.
 Цікаво між иншим, що п. Щоголів, переказуючи цітату, викинув підкреслене мною слово „здається“ . Вухо його, очевидно, не розбірає нюансів між фразами: „чоловік бреше“ і „чоловік, здається, бреше“.
 Відчуваючи сам, що мало „страхів“ в тім, що „Просвіта“ допомагала організації курсів, п. Щоголів далі пише: „Теперь „Просвіта“ равдѣляегь свою дѣятельность, рукозодииую въ значительиой мѣрѣ духовенствомъ, между устройсгномъ украинскихъ спектаклей или литературныхъ вечеровъ и открьітіемъ библіотекъ-читаленъ съ продажею украинскихъ книгъ. Вь 1911 г. такихъ читаленъ было 5; въ Каменцѣ-Подольскѣ и с.с. Куничѣ, Щуровнахъ, Иваньковцахъ и Печерѣ. Книжекъ продано было въ 1910 г. на 700 руб“. Зо всіх наведених гріхів п. Щоголів очевидно вважає найстрашнішим продаж книжок при бібліотеках-читальнях, бо аж підкреслив цю фразу. Чому саме вважає це він найстрашнішим, невідомо, але факт той, що для більшого страху п. Щоголів,., розминувся з правдою. Зо всіх тих джерел, які подає п. Щоголів, виразно видно, що книжки продаються лиш при камьянецькій бібліотеці-читальні, як воно справді й є відповідно статуту; в инших же бібліот.-чит, ніякого продажу нема. Але... яке ж то було б „устрашеніе“,, коли б подати тільки правдиві відомости? Що значить продаж книжок при одній бібліотеці? Зовсім не страшно. Тому п. Щоголів і виводить: „Въ 1911 г. такихъ (тоб-то „съ продажею украинскихъ книгъ") читаленъ было 5“ і т. д. Хоч воно, мовляв, не правдиво, за те „внушительнѣй“. Та й цього мало, щоб остаточно довести „зловредность“ а под. „Просвіти“; далі виводиться: „ Завѣдующими читаленъ состоятъ мѣстиме приходскіе настоятели, которые мало заботятся о соблюденіи устава обшества и произвольно расширяють районъ дѣятельности читаленъ“. На підставі яких фактів зробив автор такі висновки, це тайна його рук. Ні жодного факту він не подає. Навіть не зазначає ніякого джерела цих відомостей. А ми скілько не вчитувались в ті справоздання под. „Просвіти“ на які він нижче посилається, нічого ніде протизаконного в діяльности завідуючих б.-ч, не знайшли; ніде не видко, щоб вони виходили за межі статуту. 
Та як би такі факти були, то п. Щоголів не пропустив би вже їх, а аж он як виставив би на показ. Але він певний, що ті, для кого написано „рапорт“ і без фактів поймуть йому віри? То на що ж йому факти, коли факти можуть говорить як-раз не про те, чого бажається п. Щоголіву. Щл до „расшнренія района“, то п. Щоголів пише: „по увѣренію „Ради“ эти библіотеки обслуживаютъ не только і товарншей-просвитянъ, но и служатъ для всеобщаго пользованія; этого мало, — книжки изъ этихъ библіотекъ раздаются и въ сосњднія села 9)“ . А що ж тут протизаконного, коли в статуті Т-ва ясно сказано: § 3. Товариство працює в межах Поділля.
 Опріч того, т-во заснувало бібл.-читальні на підставі загального закону про і сельські бібліотеки. Отже з таких б.-читалень мають право брати не тільки члени т-ва, а й сторонні особи, навіть і з сусідніх сел. 
Далі п. Щоголів, повідомивши, що под. „Просвта“ одержала на хотинській виставці бронзову медаль за свої експонати, каже: „Библіотека-читалья К.-Подольской “Просвіти“ выписывала всѣ украинскіе журналы и газеты, выходившіе в Россіи, в львовских періодическихъ изданій и вѣнскій журналъ „Ukrainische Rund schau“; изъ русекихъ газетъ получался только соціалъ-демократическій органъ „Наши Вѣсти” (сѣдѣнія за 1910 г.)“ Цей уступчик найхарактерніший для „наукового методу” всеукраїнського рапорту. Все в п. Щоголіва збудовано по правилах прокурорського красномовства. Спершу нікчемні провини, далі все страшніші, страшніші і нарешті... гляньте, кричить в запалі п. Щоголів, вони соціал-демократичну газету читають! А для тих, кому рапорт подається, в наші часи це мабуть найтяжчий гріх. Таким чином стиль видержано.
 Видержано стиль і з иншого боку. —з боку „ловкости рук“: всі „вунштюки" ідуть послідовно один за другим по мірі трудности. Спочатку лиш потроху перекручується зміст цітат і викидаються небажані слова, далі добавляється трохи власної  творчости, далі зовсім безпідставне обвинувачення з таким виглядом, буцім то обгрунтоване, але без вказання джерела і нарешті... простісінька вигадка. Прочитавши вперше, що „изъ русекихъ газетъ получался только „соціалъ-демократическій органъ „Наши Вѣти”, я аж отетерів. З самого заснування „Просвіти”, майже щодня захожу читати газети, „Нашихъ Вѣстей“ ніколи не бачив, а тут на тобі! Як же то так людина „сміливо” може говорити? З яких то він джерел довідався? Коли... тут зазначити джерело п. Щоголів знов забув, а просто лиш написав „(Сѣдѣнія за 1910 г.)“. 
Чого ж то на „Сѣдѣнія за 1910 г.“ „шановний автор” посилається, коли до цього писав про 1911 рік? А того, що в справозданні за 1911 рік, (№ 89 „Ради“ за 1912 р.), зазначеному п. Щоголевим і в джерелах, але з иншогоприводу сказано от що: 
„В читальню виписувалося 18 укр. і 11 російських газет та журналів. Більшість російських виписувалося тільки на протязі першого півріччя, бо на далі не хватило вільних коштів”. Отже ніяково було п. рапортистому показать, що т-во, яке він обвинувачує в боротьбі з російською культурою, при всій своїй бідности при змозі виписувало на 18 укр. і 11 рос. органів преси, а тому... автор облишив ці відомости і взявся за 1910 р. Може, мовляв, там щось більше підходящого вишукаю. 
Хоч „шановний автор” не показав, де він ті „Сѣдѣнія за 1910 г.“ взяв, але в його примітках по иншому питанню я натрапив на № 80 „Ради“, в якому видруковано справоздання под „Просвіти” за 1910 рік. Розгорнув, а там показано, що в 1910 році з російських газет виписувались: „Наше Дѣло” та „Кіевскія Вѣсти”. Теж нічого страшного! А де ж „соціалъ- демократическій органъ"? 
Та хіба ж кооперативне „Наше Дѣло” та безпартійні „Кіевскія Вѣсти” важко переробити в „соціалъ-демократическій органъ „Наши Вѣсти”? Сюди лиш треба „ловкость рук”.
 Від одної газети одірвав першу частину заголовку, а вія другої — другу і... „дѣло въ шляпѣ”! Народилися „Наши Вѣсти”. А щоб читач не міг перевірити, „шановний артист“ замість того, щоб подати точну назву джерела, зробив лиш примітку „Сѣдѣнія за l9l0 г.“.
 І пішли „Наши Вѣсти“ лякать, кого Щоголіву треба, зам сть „Нашего Дѣла” та „Кіевскихъ Вѣстей“. 
Хто там захоче провіряти всі відомости. А зверху, так воно все ж на „працю” скидається. 
Куншгюкои про „Наши Вѣсти“ кінчається рапорт про под. „Просвіту”. Далі додається тільки дрібним шріфтом, що печерська бібліотека-читальня впоряжає вечорі та вистави, а „мѣстомъ вечеринокъ служить или рига (клуня), или мѣстное волостное правленіе. 
Рапорт про под. „Просвіту", як бачимо, не дуже то й довгий, але... рапортист умудрився й на 30 рядках в однім місці перекрутити зміст цітати, в 4 місцях фактично розминуться з правдою, в 2 місцях подати завідомо власні злістні не правдиві вигадки. 
Коли людина умудрилась на ЗО рядках отакого „натворити”, то що вже казати про всю суму „творчости” на 588 сторінках з 40 рядками на кожній? 

