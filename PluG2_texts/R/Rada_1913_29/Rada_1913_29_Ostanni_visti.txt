Останніі вісти.
Заснування губернії.
ХОЛМ, 4. Православне братство одержало повідомлення, що холмська губернія обовязково буде відкрита ще цього року. Штати губернських інституцій вже вироблено, і не пізніше марта буде внесено на розгляд Державної Думи. Ці штати, як і всі холмські проекти, буде внесено в порядку негайности. Тепер єсть перешкоди в повітах: янівському, бельському, луківському. Усі роботи буде виконано адміністративним шляхом. З цею метою сєдлецький губернатор одержав самі широкі уповноваження для переведення в життя закону про виділення Холмщини. Будову губернських інституцій почнуть на весні, з тим, щоб їх закінчити в 1914 році. ( Власн. кор.)
Бойкот.
ЛЮБЛІН, 4. В околицях Замостя євреї не хотять скуповувати хліба у поляків-землевласннків з помсти за бойкот євреїв поляками в Варшаві і по инших містах Польщі. {Власн. кор.)
Смерть Вяльцевої.
ПЕТЕРБУРГ, Померла артистка Вяльцева.	
Зьїзд губернаторів.
ПЕТЕРБУРГ, ,4. Почався зьїзд губернаторів на нараду про реформу поліції. На першій черзі стоїть питання про реформу охранки.
Приїзд патріарха.
ПЕТЕРБУРГ, 4. Синод повідомив антіохійського патріарха Григорія, що приїзд його тепер в Росію вважається довчасним.
На границі.
ПЕТЕРБУРГ, 4. Вчора на російсько-австрійській границі під Ярославом сталась сутичка між російськими і австрійськими пограничииками.
Всякі звістки.
ОДЕСА, 4. Помер архиепископ херсонський і одеський Димитрій 
ХАРЬКІВ, 4. Помер професор університету Белянкін. 
МОСКВА, 4, Губернатор закрив за азартну гру „русское національное собраніе“. 
ПЕТЕРБУРГ, 4. Надзвичайні збори донського дворянства постановили клопотатись про те, щоб як найшвидче було засновано на Донщині земство.
За кордоном.
Війна.
ВІДЕНЬ, 4, В тутешніх військових колах запевняють, що з виходом з Адріанополя чужоземців кріпость може ще продержатись скілька тижднів. В кріпости відчувається велика недостача соли, карасіни і сахару. 
ЛОНДОН, 4. Становище турецької армії коло Чаталджі безнадійне і тілько непроходиме болото рятує армію від повного розгрому. 
ПЕТЕРБУРГ 4. Вчора коло Булаїра був великий бій. Булаїр чотирі рази переходив з рук в руки. Врешті турки одступили з величезними втратами в військові. 
ВІДЕНЬ, 4. Чорногорці не пустили в Скутарі італьянський Червоний Хрест.
КОСТЯНТИНОПОЛЬ, 4. В Чаталджі взяли турки в полон тирнівського професора лейтенанта Радославова.
 КОСТЯНТИНОПОЛЬ, 4. Воєнне міністерство повідомляє, що болгарське військо одступило на 6 километрів від чаталджинської лінії з великими втратами. 
КОСТЯНТИНОПОЛЬ, 4. Султан наказав увільнити 6 офіцерів за участь в політиці. Ранено Енвер-бея. 
СОФІЯ, 4. Загинув в морі від болгарських мін турецький броненосець „Ассарі-Тевфік“. Єсть чутки, що на ньому загинуло коло 7000 душ. 
БІЛГРАД, 4. Сербське офіціальне бюро повідомляє, що звістки про посилку сербського війська на болгарський і грецький театри війни — неправдиві. Послано в Болгарію тільки трохи осадної артилерії. Прибув сюди генерал Путник, що має звязок з посилкою сербського війська на поміч союзникам. 
САЛОНИКИ, 4. Сербський уряд заборонив посилати добровольців з захоплених сербами областів. Ці заходи сербів викликають велике незадоволення між болгарами.
Конференція послів.
ПЕТЕРБУРГ, 4. З Лондона повідомляють, що підчас обговорювання справи про границі Албанії австрійський посол демонстративно вийшов з засідання. Боялись, що прийдеться припинити з приводу цього конференцію. Але Греєві вдалось ще раз зібрати нараду послів.
Арешт секретаря младотурецького комітету.
СКОПЛІЕ, 4. В Охриді арештовано і послано в Білград секретаря младо-турецького комітету Ейюб-Сабрі-бея, посланого туди для підготовки повстання.
Абдул-Гамид.
ПЕТЕРБУРГ, 4. З Костянтинополя повідомляють, що Абдул-Гамид вмірає.
Руминія і Болгарія.
ПЕТЕРБУРГ, 4. Сюди телеграфують, що румино-болгарський конфлікт досяг тепер найвищого напруження. Вважають, що війна Руминії з Болгарією - неминуча. Держави вживають всіх заходів, щоб запобігти війні.
Росія і балканці.
КОСТЯНТИНОПОЛЬ, 4. Турецький кабінет дістав відомости. що Росія ніби хоче зброєю піддержати балканців; тому ніби рада турецьких міністрів постановила йти на все, щоб добитись швидче миру
Китай і Японія.
ТОКІО, 4, На бенкеті азіатського товариства Суи-Ят-Сен заявив, що китайська революція закінчилась успішно, дякуючи тілько Японії. Китайці і Японці захистять від Європи і Америки Далекий Схід, який повинен лишитись в руках азіятських народів. Заснування японського кабінету міністрів задержується через незгоди між конституціоналістами.
В Мексиці.
МЕКСИКО, 4. Останні телеграми повідомляють, що президент Мадеро не подався в одставку і заявив, що він готовий швидче померти, ніж подати в одставку. Коли сенат поралив Діацові припинити повстання, то Діац заявив, що поки Мадеро президентом він не складе зброї.
Смерть презідента.
ПЕТЕРБУРГ, 4. Сюди телеграфують, що помер презідент Сан-Сальвадора Араньо, ранений анархистом








