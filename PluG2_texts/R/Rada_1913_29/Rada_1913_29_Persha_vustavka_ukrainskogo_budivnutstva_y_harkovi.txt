Перша виставка українського будівництва у Харькові.

Відродження українського будівництва не сягає далі десятка півтора літ. Власне кажучи, початок його йде з того часу, коли було поставлено будинок полтавського губернського земства. Багато тоді сперечались, що до самого факту істнування самостійного українського стилю в минулому і, також що до можливости пристосувати стародавні форми, переважно церков ного характера до сучасних будівель. Та піонерам відродження українського будівництва пощастило подолати всі трудности. Будинок вийшов на прочуд гарний і самі запеклі вороги і неприхильники українського стилю мусіли признати, що будинок цей, носячи ознаки стародавніх будівель, в той же час відповідає всім вимогам сучасної техніки і естетичного смаку. Але, не дивлячись на те, що перша спроба полтавського земства була вдалою, щось не чути було, щоб хтось йшов слідом за ним. І де-який час будинок полтавського земства був першим і єдиним зразком відродженого українського будівництва. Тільки останніми роками український стиль почав зацікавлювати і притягувати до себе увагу ширшого кола людей і завойовувати собі становище. Тепер же маємо цілий ряд будинків в українському стилю, багато їх будують як приватні особи, так і всякі громадські установи. З цих останніх укажемо на лохвицьке повітове земство, що вже збудувало скільканадцять народніх шкіл і будує нові; на харьківське сельськогосподарське товариство, що збудувало селекційну станцію; на харьківську міську думу, що будує художню школу і инші. Так само чимало стильних домів збудовано і приватними особами і, наприклад, у Харькові їх набереться з десяток. Всі ці доми різко виділяються на фоні одноманітних і шаблонових домів казарменного типу, що їми так рясно вкриті наші великі міста. Український стиль став притягати до себе увагу навіть людей байдужих, а то й ворожих до українського руху, ставши, так мовити, „модним“. У Харькові, напр., один адвокат, що зовсім і індіферентно, як що не казати більшого, ставиться до всього українства, захопившись красою українського будівництва ставить собі дачу в українському стилю. Знаємо ми ще одного агронома, навіть одвертого ворога українського руху, який одначе агітував серед земців і настояв на тому, щоб опитну станцію в Носівці (на Чернігів щині) збудовано в українському стилю. Окрім цього, всякі архітектори малосвідомі в стилю, стали позичати де-які характерні риси українського будівництва і притуляти їх до своїх шаблонових проектів, аби їх прикрасити. 
Таким чином український стиль і ступінь за ступнем входить в життя, і шириться і здобуває собі признання. 
Та далеко не у всіх. Багато і тепер єсть і серед архітекторів і серед приватних особ, що уперто не визнають українського стилю і ставляться до нього іронично. Не один раз з приводу цього велась палка полемика і років півтора перед цим була вона і в Харькові. Вона розворушила інтерес до українського будівництва, а виставка проектів художньої школи у Харькові придбала і нових прихильників. Безперечно, велику ролю відограє і нова виставка, „перша виставка українського будівництва“, яку оце недавно відкрито у Харькові і яку впорядив український відділ при літературно-художньому гурткові. Оглядаючи цю виставку кожний скептик зможе наочно переконатись в істнуванні ук раїнського стилю, в його красі і привабливости.
 Всю цю виставку по змісту можна поділити на дві частини: минуле будівництво і сучасне. 
Із малюнків стародавнього будівництва не церковного характеру всього тільки: старий панський будинок (Київщина, XVII) і дім магістрата в г. Ксзельді, обидва мало цікаві. За те малюнків церковного характера сила, хоч все ж таки і церковне будівництво не представлено в вичерпуючій і повноті.
 На першому місці тут треба поставити колекції проф. X. Вовка, що дав скільканадцять фотографичних знимків церков Галичини, Буковини. Угорської Русі і Волині; потім так саме багаті колекції д.д. Макаренка і Машу кова — церков Полтавщини, Харьківщини, Чернігівщини і Київщини. Серед цих церков єсть багато дуже гарних, від яких просто очей не можеш одірвати. Більшість цих знимків відомі з усяких видань, але на виставці вони зібрані в великому числі. І в міру того, як переходиш оком з одної церкви до другої, як тільки приглядаєшся до них, — якось споріднюєшся з ними і починаєш ловити самий дух українського стилю. 
Розумієш далі і той процес творчости сучасних архітекторів, що на підставі студіювання цих памьяток, неначе перетравлюють, як що можна так висловиться, свої вражіння, а тоді вже втіляють в свої твори, що так відріжняються від своїх прообразів і в той же час нагадують їх кожною своєю рисою, кожною дрібницею. І далі, коли розглядаєш малюнки вже сучасного будівництва, то знов відчуваєш його і ці будівлі нагадують щось знайоме і рідне, що пробуджує тепле почуття і захоплює. А захоплюватись єсть чим. І дивними здаються міркування всяких добродіїв, що уперто не визнають українського стилю.
 На виставці єсть багато гарних малюнків сучасного будівництва, але найкращі це, на нашу думку, — праці д. Тимошенка. Праці його ріжноманітні по своєму змісту, до того їх і найбільше. Тут знаходимо і звичайні будинки, гостиницю, ресторан, виставочний павильон, дачі та инші. Всі вони визначаються простотою форми і граціозністю, особливо гарний проект дачі (№№ 19-25). Менш вдало вийшов проект „доходного дома”, але це може поясняється тим, що взагалі трудно пристосувати стародавні українські форми до великоповерхових домів, а це якраз єсть великоповерховий.
Гарні праці д. Жукова, але вони носять вже другий характер; всі вони присадкуваті і зьявляються другим варіантом українського стилю, на мотиви західної України. 
У д. Литвиненка дуже гарні ескизи капличок і сельського дома, але проекти ремісничої школи і манастирського собору йому мало вдались.
Цікаві проекти залізнодорожних будівель. На виставці маємо проекти вакзала, казарми, нафтокачалки і прийомного покоя. 
Гарні проекти єсть ще у д. Дяченка, Соколова, Троценка і Фетисова; проекти д. Гінзбурга зовсім невдалі.
Окрім проектів будівель на виставці е чимало хатніх оздоб. Серед них особливою цікавістью і орігінальністью визначаються малюнки д. Фетисова (люстри, лихтарі, стінні бра і инші). 
Взагалі, коли оглянеш виставку, то переконуєшся, що український стиль з однаковим успіхом можна вживати, як для звичайних будинків, так і для спеціальних. На виставці, напр., єсть нафтокачалка трансформаційна, будка і инше. 
Але виставка має і де кілька вад, які почасти не від упорядників може і залежали. Перше всього звертаєш увагу на те, що далеко не всі українські архітектори відгукнулись на виставку і не прислали своїх творів. Не бачиш праць навіть де кого з харьківьян.
 Чим це зьясувати? Не вже, з огляду на короткий час вони не встигли? А це дуже жаль і велика шкода як для самої виставки, так і для тих архітекторів, що од виставки ухилились через ті, чи инші причини. Адже ж виставка є для експоната рекламою як самої ідеї, так і імени авторів, що для кожного заінтересованного однаково цінно.
 Окрім цього, звертаєш увагу і на те що дуже слабо представлені малюнки тих будинків в українському стилю, що їх вже збудовано. Напр. із харьківських стильних домів нема домів д д. Гогіна, Кулінича, Базькевича, Селекційної станції. Про инші міста ми вже і не згадуєм, із них на виставці знаходяться де кілька малюнків. Це великий дефект, бо публіці треба показувати не тільки те, що є в проектах а і те, що вже проведено в життя. На нашу думку треба було про це подбати, як слід і представити увазі глядачів по можливосте все те, що вже зроблено А на виставці навіть малюнками закінчених будинків, які попали туди, не завжди можно задовольнитись, Возьмім напр. будинок полтавського земства. Иого показано в чотирьох малюнках: початковий проект будинка, аляповатнй малюнок, д. Васильківського, його сучасного вигляду і дві деталі 3 огляду на видатний інтерес, що уявляє, з себе цей будинок, його треба було показати ріжностороннє і повно. Для цього можна було скористатись гарними фотографіями д. Хмелевського, яких не важко було і дістати. 
Вкажемо ще на те, що не було потреби на виставці будівництва містить малюнки риз, євангелій і т. ин. Тут вони зовсім не до речи. Але це, звичайно, дрібниця. Взагалі ж виставка робить, як найкраще вражіння. 
М К-ий
