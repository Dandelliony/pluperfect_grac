Вісти з краю.
З Українського життя.
Українські вистави. З Сінельникова наш кореспондент повідомляє, що артистка О. Мишевська та артист К. Панько зібрали гурток аматорів для українських вистав. 
Церква в українському стилі. У Катеринославі, як пише журнал „Дн. Хв.“, робляться заходи що до збудування на пошану 300-ліття Дому Романових церкви в Яковлевському садку (на Проспекті); проф. Д. І. Яворницький подав думку збудувати цю церкву в старовинному українському стилі, на зразок запорожського собору в Новомоськовську. З цим проектом виступить, мабудь, катеринославська Архивна Комісія, подавши його до комітету, який має керувати будуваням, і до Імператорської Археологичної Комісії в Петербурзі.
По городах.
Асіновка. Барська городська дума (на Поділлі) асігнувала 9500 карб, на будівлю ремісничого одділу при городській двохкласовій школі.
Вибори городського голови У Хоролі 29 янв. були вибори городського голови. Вибрали відомого союзника, автора брошюри „Черносотенцы и Красно сотенцы, доктора гомеопата Е. Я. Дюкова.
Хуліганство.
На Катеринославщині в останній час дуже шириться хуліганство. На городських та земських зборах читаються доклади про боротьбу з ним. Так, недавно на зборах губернського земства князь Урусов в докладі вимагав, щоб хуліганів засуджених в тюрму за їх вчинки, примушували до роботи, щоб вони одробляли всі втрати, погрібні на їх содержування в тюрмі; бо тепер, пише докладчик, хулігани хваляться тим, що вони сидять в тюрмі і одпочивають на „казенному хлібові".
3 села Печері, брацлавського повіту, до газети „Подолія" пишуть, що там життя немає од хуліганів. Перш робили хуліганські вчинки прості люде, а тепер і дворяне. 23 января цього року дворянин В. С. Новаковський, помішник управляющого економією в селі Жахнівці, хутко їхав четвернею і вдарив батагом вчителя П. П., що йшов по дорозі: коли Новаковського покликали до врядника, щоб скласти протоколи, даорянин заявив; „що за біда, що я його по формі вдарив, —я думав, що він мужик, а мужик не брат!!... “  І не диво після цього, коли пьяний соцький бьє ціпком по голові земську акушерку М. В. М., коли пьяні хлопці села Сокільця перекидають з воза жінку священика, коли два парубки перекидають земського фершала И. К , виправдовуючись: „ми думали, що то жид, або жидівка"... Душогубство тепер у нас — явище звичайне. 21 января в селі Воробьївці пьяний парубок убив другого парубка залізними вилами за те, що той бив його десять років тому
Труси та арешти.
"В Кременчуці поліція арештувала 24 хуліганів, які зробили в повіті коло 400 погромів та нападів.
Трус. В Олександрівську поліція трусила співробітника харьківської газети „Утро“, Семешка, який приїхав у город по справам. Семешко багато викрив поліцейських злочинств. Трус тягся дві години. Поліція забрала зібрані Семешком матеріали про діяльність пристава сискного одділу Мекленгбурцева. Семешка не арештували.
'У Дубно по підозрінню в шпіонажі поліція арештувала австрійського підданного Годенькера, який приїхав в город по торговим справам. Годенькер приймав лісні матеріали од руських лісопромисловців братів Епштейнів. Всю його комерційну кореспонденцію на німецькій мові забрали і одіслали в Житомір.
Ревизія
З станції Бобринської наш кореспондент пише: Слідователь 2-го участку черкаського повіту робить слідство з приводу зловживань в матеріальній службі. 
Ревизія викрила величезні шахрайства і недостачу за 2 роки 800 тисяч пудів вугілля. Кілько десятків служащих вісовщиків і конторщиків уже скинуто з служби і оддано під суд. Справа буде розбіраться в київському окружному суді.
Всякі звістки.
Суд. Одеський окружний суд засудив редактора газети „Другъ“ Полякова, на 4 місяці в тюрму, співробітника газети Арцибашева—на два місяці. Судили їх за статті, надруковані в газеті, проти бувшого одеського градоначальника Толмачова.
Душогубство. В Ананьїві (на Херсонщині) учень 5 класа гімназії Сліжевськиї ударив ціпком по голові учня городської 4 х класової школи, Пелеха, і вбив на місці.
Без школи. В містечку Сінельниково (на Катеринославщииі) налічується 14.000 душ жителів. На все це містечко єсть тільки одна залізнодорожна школа, куди приймають тільки дітей служащих на залізниці.
Пошесть. В селі Малій-Перещепиві (на Полтавщині) лютує пошесть віспи Мруть малі й дорослі.
Обслідування Херсонщини. Департамент землеробства асігнував херсонському губернському земству 21.150 карб, на природно-історичне обслідування губернії.




