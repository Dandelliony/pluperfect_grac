За кордоном.
Болгарія і Руминія.
„З початком воєнних операцій на Балканськім півострові руминсько-болгарські переговори на де-який час припинились. Та можна думати, що незабаром вони знов і кінчаться миром.
 На скільки будуть задоволені домагання Руминії, залежить од обставин: чим більше получать болгари, тим з більшою охотою вони підуть на зустріч Руминії“.
 Так характеризує сучасне становище руминсько-болгарського питання бухарестський кореспондент „Zeit“.
 В усякому разі ,як  би там справа не стояла, про війну Руминії з Болгарією, в Бухаресті вже більше не говорять. Навіть самі завзяті шовіністи прийшли до того висновку, що мало угрунтоване місце Сілістрія не варте того, щоб дві сусідні держави, які мають багацько спільних інтересів, пішли одна на одну війною. 
Як відомо, Руминія вимагає од Болгарії Сілістрію, а остання виявляє охоту поступитись тільки околицями цеї кріпости.
 Та не одмовляючись од своїх домаганнів, Руминія хоче виплатити Болгарії грошима за теріторіальні збитки. Вона пропонує болгарам 120 милійонів карб, за чотирікутну площу землі—Рущук, Шмула, Варна.
З цею метою мається на думці зробити державну позичку. Гроші будуть виплачені в два строки.
Мається надія, що таким чином вдасться уладнати непорозуміння.
  
Революція в Мексиці.
В Мексиці, як повідомляють телеграми, знов почалась революція, що тягнеться вже кілька днів. Та, як відомо, в південно-американський республіках, такі заколоти не означають того, що люде одного світогляду, переконаннів, змагаються з людьми ворожими їм по переконанням. І сучасна революція в Мексиці, то тільки перемога одної особи над другою. 
Років два тому, Мадеро, його родичі й прихильники витиснули президента Порфіріо Діаза. Тепер родичі й прихильники Діаза витиснули Мадеро. 
В повстанні прийняло участь і військо, що перебувало в столиці. На вулицях почався жорстокий бій, під час якого було вбито генерала Віллара, що командував урядовим військом.
 Перемогу повстанцям дала артилерія, що приєдналась до них під час повстання. Мадеро і його прихильники заперлись у дворці.
 Переміг Фелікс Діаз, небіж бувшого президента Порфіріо Діаза, якого інсургенти визволили з вьязниці і який був на чолі повстання.
 Передовсім Діаз заволодів арсеналом що дістався йому ціною жорстокої бійки. Поміж убитими вказують і генерала Руета, воєнного міністра. Після бійки першого дня налічили 800 вбитих і 1.000 ранених. Зважаючи на те, що поміж вбитими е і американські громадяне, уряд Американських Сполучених Штатів одправляє у всі гавані Мексики воєнні кораблі для оборони своїх підданців.
 Чим закінчиться ця революція, невідомо, тим більше, що крім Діаза є ще й иншї особи– Цапат і Ороцко —що також претендують на місце президента мексиканської республіки.
