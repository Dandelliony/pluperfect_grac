Дописи.
(Од власних кореспондентів).
УМАНСЬКИЙ ПОВІТ (на Київщині). Потрібують начальства. Побіч станції „Христинівка" південно-західньої залізниці, на землі поміщика Терещенка, заснувавсь присілок, що почав зватися Христинівкою. В цьому присілкові тепер щось з 300 дворів, а мешканців більш ніж 2.500 душ. Людність присілка вже поставила у себе церкву, спромоглась на церковно-парафіяльну школу, навіть участковий урядник тутеньки має свою штаб кватирю. Але це все не задовольняє христинівців — їх занадто турбує те, що в присілку мало начальства. В першій половині цього февраля уповноважені присілка: В. Вродзинський, П. Яворськнй і Ю. Рибка, з доручення громади, вдалися до київського губернатора в проханням, де зазначують, що хоч у присілкові і живе урядник, але присвятить себе цілком місцевим справам він не може, бо його участок складається аж з десяти сел. Через те виникає велика потреба завести в присілку якесь правління і надать місцевій людности право настановлять начальство, що могло б керувать присілком.
М-ко ВАРВАРІВКА, одеського повіту (на Херсонщині). Голодування. Коло самого Миколаїва притулилось наше містечко. І от у цьому містечкові селяне почали голодувати. Землі у них
дуже мало. На сем'ю приходиться по 11 сажнів, як-раз стільки, щоб хата стояла. Худоби у нашого селянина й на заводі немає. Бо де ж її пасти? Обчеської землі нема, а на своїй і повернутись ніде. Є у нас, правда, поміщик Бишлер, що дає селянам у оренду клаптики землі, але бере непомірно дорого і мало хто її наймає. Не знайти селянинові заробітку і у Миколаїві, бо тут і своїх безробітних повен город. Де-котрі селяне пішли по сусідніх селах жебракувати. В звязку з голодом і хвороб наплодилося. Більше всього лютує тиф. Миколаївська управа енергійно узялася до боротьби з хворобами, але тут не тільки ліків треба, а ще й хліба.
ХАРЬКІВ. (Професійне товариство)). Вже третій рік істнує в Харькові професійне товариство конторщиків та бухгалтерів, але справи його чим далі то все гіршають. З часу відкриття товариства записалося в члени 413 чоловіка. За цей же час із т-ва вийшло 42 чоловіка і виключено як неплательщиків 172 чол., а всього 214 чол., цеб-то більша половіна конторських робітників вибула з товариства. На 1 січня с. р. зоставалося 199 чол. членів, одначе і ці платять свої вкладки не дуже охоче і більш ніж 45 проц. їх не можуть числитись аккуратними плательщиками. Каса т-ва не поповняється, а зменшується — на 1 января 1909 р. було 493 р. 80 к., а на 1910 р. уже — 462 руб. 90 коп., а як з цих грошей та відрахувати у фонд лікарської справи, то вона ще поменшає. Обставини, в котрих доводиться т-ву працювати, дуже важкі: ворожі видносини хазяїв і адміністрації — з одного боку, а індіферентизм конторської корпорації з другого, — ось ті дві найважнійши причини, що ведуть т-во до занепаду.