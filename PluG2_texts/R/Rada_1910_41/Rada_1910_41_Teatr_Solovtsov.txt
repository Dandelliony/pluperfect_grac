Театр „Соловцовъ".
„ Мисяць въ деревни". Дуже хороша ця пьєса Тургенєва. Обвіяна вона лірікою нудної літньої днини на селі, освітлена пекучим сонцем, що кличе до солодких пестощів. І грати цю пьєсу треба так, щоб чути було красу літнього, жагучого сонця. Так і роблять в мос. художньому театрі, де грають пьєсу ажурно, без гострих штрихів. І тоді тільки утворюється на сцені поетичне тургенівське „дворянське гніздо". І в театрі „Соловйовъ» в таких приблизно тонах підійшли до тургенівської комедії. Тільки не всі однаково зрозуміли „душу" пьєси. Режісер дав відповідні декорації, дав влучний лінивий темп гри артистам, а от артисти часами дуже сміливо й прикро вибивалися з цього темпу. На мою думку, краще всіх „давав Тургенєва" д. Дагмаров-Жуков. Його Ракітін — це той самий, по всіх романах Тургенєва повторений, делікатний, лінивий, лишній для життя, але милий, привабний син дворянських гнізд. Трошки позіровки, трошки самолюбування й декламації — і море ціле лірізму. В таких тонах дає Ракітіна й Станіславський. Тільки треба було б уже ввесь час ходити в тодішніх костюмах, а не мішати з сучасними. В цих самих тонах грало ще двоє: п. Будкевич і п. Бєлінович (Шмігельський). В артистки Будкевич Наталія Петр. безумовно нотка з тургенівської мелодії, але тут нема нальоту „второй молодости", яка примушує Нат. П. закохатись у молоденькому студентові. Менше молодости і було б гарно. Роль, видко, не готова ще. Єсть чудові місця (акт 4), а нема правди в деталях. п. Леонтьєв міг би краще грати роль чоловіка Нат. П., як би не так різко надумав її. Дуже багато бігання по сцені. А от зовсім невдало передавали Тургенєва п. Гофман (Вєрочка) та Орл.-Чужб. (Бєляєв). п. Гофман надто серйозна для дівчинки і ввесь час прикидається молоденькою, а це важко і фальшиво. п. Орл.-Чужбін. грав Бєляєва якимсь причудою, ведмедєм, на манер Петі з „Вишн. саду". Де тут та краса молода, яка чарує Нат. Петр. Це якась карикатура. Litera.
Бенефіс артиста Карлашова, відбувся в четверг, 18 лютого, в театрі „МедвЪдевь“, пройшов з великим успіхом. Молодий співець, очевидно, користується великими сімпатіями у київської публіки. Було багато оплесків, квіток і подарунків, — між иншим, один коштовний подарунок од київського українського клубу, де ім'я д. Карлашова особливо популярне.