Доклад кн. Голицина.
Докладчик кн. Голицин зазначає, що два побажання, висловлені в минулому році — про те, щоб у росписові не було занадто багато умовних кредітів, а також про те, щоб було зреформовано статистичну частину — виконано.
Але п'ять инших побажаннів так і зостались без уваги. В тому числі і побажання про зменшення числа членів ради міністра, про реорганізацію ради та про скасування де-яких генерал-губернаторств.
Комісія радить Думі знову потвердити де-які старі побажання і висловити кілька нових.
Так, наприклад, комісія визнає необхідним встановити штатне жалування генерал-губернаторам, виготовити проект передачі оглядів гуртової худоби з рук міністерства до рук громадських інституцій і негайно подати до Думи проект реформи поліції.
Спиняючись детально на останньому побажанні, докладчик зазначає, що реформа поліції доконче потрібна.
Порядків, що панують тепер в державі, далі стерпіти неможна. Діяльність охоронних відділів не тільки переступає межі закона, але ж просто межі можливости.
Оповіщена маніфестом 17 октября недоторканість особи стала якимсь мифом.
Людей, виправданих судовими палатами, засилають адміністративним порядком.
Охрана лізе в приватні кватирі без всякого приводу. 1 це все робиться тоді, коли вже небо зовсім прояснилось і барометр політичний показує ясну годину.
Далі докладчик читає листа людини, що має державну посаду шостого класу.
Цей чоловік спинився у своєї сестри-курсистки, в якої того дня на менини зібралось кілька душ студентів та курсисток.
Коло десятої години на кватирю прибула поліція, зробила трус, всіх переписала, а де-яких заарештувала.
Правда, на третій день всіх повипускали, але заявили, що про менини треба завжди попережати поліцію. (Оплески на лівих і в центрі). Далі, спиняючись на побажаннях Думи: про зменшення в роспису умовних кредітів, що вимагаються на видатки, про які не оповіщають людність; про негайне виготовлення проекта про земські шляхи та про засоби допомоги людности під час стихійного лиха, докладчик зазначає, що вираховаау відомством суму 96.402.440 карб. комісія зменшила на 586.862 карб.; це зменшення в найбільшій своїй частині (391.988 карб.) торкнулось параграфа, що зветься — „різні видатки на поліцейські потреби". Зменшення зроблено і по параграфу „удержання тих, що під доглядом", бо Думі, що висловлюється проти адміністративного заслання, було б непослідовно призначати кошти на мету, яку вона вважає небажаною, тим більше, що за останні два роки число адміністративних зменшилось на 78 процентів. (Гучні оплески на лівих і почасти — в центрі). Товариш міністра внутрішніх справ Крижановський заявив, що він, в інтересах скорочення дебатів з приводу роспису міністерства внутрішніх справ, вважає потрібним оповістити тепер же, що відомство відмовляється від де-яких кредітів, відповідно до уваг комісії, а саме: від кредіта в 91.632 карб. на удержання стражників і 291.988 карб. на удержання засланців та кредітів на удержання віленського і московського генерал-губернаторств. (Оплески).