Промова Маклакова.
Маклаков вважає, що загальна політика є не тільки загальний зміст нашого життя, але й головне лихо нашого державного життя.
Умови політичного моменту поділяють відповідальність між суспільством та урядом, і можна запевняти, що революція — є іспит громадянству, а реакція — урядові.
В 1905 році уряд оповістив про широкі реформи і цим розбурхав великі надії в суспільстві.
На таку декларацію уряду громадянство відповіло великим довіррям в борг, таким кредітом, якого ніколи не мав попередній уряд, але ж ми бачимо, що він не виконав своїх обіцянок.
Далі, спиняючись на сучасних відносинах, що утворились між суспільством та урядом, промовець зазначає репресії уряду що до волі друку, слова, спілок, що до адміністративного заслання і, нарешті, на відношення до третьої Думи, що прийшла з повним бажанням підтримати уряд в творчій законодатній праці.
Коли б, скликаючи Думу, уряд зрозумів свої обов'язки і, підтриманий Думою, перейшов би до нормального ладу, то він би убив революцію, а не тільки б придушив її. Але він цього не зробив.
Зтиснувши революцію, він скористувався своєю силою тільки на те, щоб зректись своїх обіцянок та своєї програми і зробитись ворогом суспільства.
Коли, нарешті, — каже далі Маклаков, — уряд зрозуміє, що дальше йти тим шляхом неможна, то буде вже пізно; він зустріне суспільство лихе, придатне більш до революції, ніж до керування.
От через те, — кінчає промовець, — Дума повинна гудити цю політику не для того, щоб довести до розуму уряд, а щоб підтримати довірря країни до Думи і підтримати саму ідею народнього представництва, без якої ми не зможемо виконати нашого прямого завдання — утворити відродження щастя і сил Росії. (Оплески опозіції).