„Буде каяття"...
„Буде каяття, та не буде вороття", — справедливість цього прислівья тепер як не треба краще потвержуеться на прикладі третьої Думи. Чотирі поки Дума жувала клоччя, копалась у „законодатній вермішелі" й не звертала ніякої уваги на дійсні пекучі потреби народу. Тільки тепер, наприкінці свого істнування, вона починає пригадувати, що вона має якісь невиконані обов'язки. Усе частіше Дума починав голосувати проти урядових законопроектів та проти Державної Ради, та вже тепер кожний подібний крок Думи пояснюється тим простим міркуванням, що теперішні депутати хотять попасти і в четверту Думу. Ось які наслідки дає нещира політика. Останнє засідання також дало спільна доказів того, що Дума починав пригадувати свої колишні обіцянки й має де-яку охоту додержати їх. У цім засіданні постановлено видавати протягом 10 років по 10 мил. карб. на початкову освіту, не зважаючи на те, що міністр фінансів „з міркуваннь високого державного значіння" вимагав, щоб було призначено тільки по 8 мил. карб, на рік. За асігновку в розмірі 10 мил. висловились навіть націоналисти. Далі, відкинуто три постанови согласительної комісії, які власне були постановами Державної Ради. З цих постанов одна заслуговує на особливу увагу. Річ у тім, що Дума, обміркувавши законопроект про забезпечення робітників і служащнх, занятих у промислово-техничних підприємствах міністерства фінансів, постановила поширити його й на служащих по казенній горільчаній монополії. Державка Рада цей пункт виключила, й согласительна комісія на це пристала. Таким чином, законопроект позбувся всякого значіння, бо з під його компетенції виключено було 97 проц. робітників і служащих. Не зважаючи на одноголосну постанову согласительної комісії й на агітацію барона Тізенгаузена, Дума зосталась при своїй по передній думці, що новий закон повинен поширюватись і на служащих монополії. Докладчик Годнев назвав законопроект про асігновку 10 мил. на початкову освіту „першим законопроектом з безпосереднім асігнуванням на потреби народу". Так саме назвали оратори Степанов, Предкальн і Кунєцов законопроект про забезпечення робітників міністерства фінансів — „першим актом Думи по шляху розвивання робітничого питання". Не можна сказати, щоб ці признання робили честь третій Думі. Виходить, що чотирі роки мусіло пройти для того, щоб Дума спромоглась зробити два перших кроки — один у напрямі задовольнення
безпосередніх народніх потреб і другий у напрямі задовольнення потреб робітництва. У цих признаннях Дума може знайти своє задовольненая і свій осуд. Задовольнення - бо все таки краще зробити щонебудь корисне хоч наприкінці, ніж не зробити нічого. Осуд—бо соромно й недостойно для народнього представництва сидіти 4 роки без корисної праці, щоб аж на початку п'ятого спромогтись на два перших кроки. Не диво отже, коли й ці корисні постанови не повернуть Думі довірря громадянства.