ЗБУДОВАННЯ АВТОНОМНОЇ РАДЯНСЬКОЇ МОЛДАВАНСЬКОЇ РЕСПУБЛІКИ.
Завідомлення тов. Медведева,

ХАРКІВ, 1 (Ратау). В розмові з співробітником „Ратау" секретар КП(б)У тов. Медведев, з приводу збудовання автономної Молдаванської республіки, сказав: „Питання про збудованая Молдаванської Автономної Радянської Республіки, згідно з бажанням трудящих молдаванських мас, принціпово розвязане. Остаточного оформлення питання дістане на черговій сесії ВУЦВК, а якщо до цього моменту буде закінчена підготовча організаційна робота. Бажання Молдаванського населення виділитися в автономну республіку виявилося не сьогодні, але вже за кільки місяців до цього. Трудящі Молдавії висловлюються за необхідність збудовання Молдаванської республіки. Це прагнення молдаванів не є наслідком будь-яких причин внутрішнього порядку; це лише відбиток терористичної пригноблюючої політики Румунії відносно бесарабсь кого населення, яка чимраз зміцнюєте ся. Маючи традіційні родинні звязки з населенням Бесарабії й окупованої Румунії молдаванське населення СРСР—здобудованням окремоі самостійної держави, яка забезпечить в певній мірі культурний і національний розвиток Молдавії, — покаже бесарабцям, хто саме є дійсним їхнім оборонцем. Що до нас, комуністів, то бажання молдаванських трудящих мас ми визнаємо за цілком законні. Натурально, ми будемо всіми засобами підтримувати бажання трудящих Молдавії. Державно сформувавшись, — молдаванська нація спроможеться хутніше зростати культурно й чинитиме величенний культурний і політичний вплив на Бесарабію. Створення Молдаванської автономної Радянської Республіки зайвий раз доведе брехливим емігрантам, зосібна меншовикам, як радянська влада вмів розвязувати культурно-політичні й національні питання пригноблених націй. Факт створення молдаванської республіки ще раз переконає європейських робітників, яку безсумлінну брехню, який ганебний наклеп поширюють відносно нас меншовики, а також другий Інтернаціонал. З економичного боку, Молдаванська республіка, що відмінюється переваженням у ній сільського господарства, за підтримкою СРСР буде швидко посуватись вперед по шляху господарського відродження.