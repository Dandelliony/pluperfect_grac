Українська справа на 5 Конгресі Комінтерну.
(Резолюція конгресу)

1. Українська справа є одною з найважливіших національних справ Середньої Евроди, розвязання якої диктується інтересами пролетарської революції як у Польщі, Румунії та Чехо-Словаччині, так і по всіх сумежних країнах. Конгрес констатує, що українські справи у Польщі, Румуни та Чехо- Словаччині складають єдину українську національну справу, що вимагає загального революційного розвязання для всіх цих країн. 2. Українське населення в анексованих Польщею, Чехо-Словаччиною та Румунією областях є переважно селянське, що зазнає великого селянського гніту, через що боротьба за національне визволення в цих областях як найтісніше сполучена з боротьбою проти землевласників капіталістів та урядовців. Це утворює твердий грунт для міцної спілки селянства з пролетаріатом цих країн в єдиній боротьбі проти соціяльного та національного поневолення. 3. Конгрес констатує, що гасла автономії для Прикарпатської України в Чехо-Слсваччині або для Західньої Украіни (Східня Галичина, Волинь Підляшшя, Волинське Полісся та Холмщина), у Польщі, або для Бесарабії та Буковини в Румунії направлені до утворення коаліції заможніх шарів українського селянства з пануючими класами Чехо-Словаччини, Польщі та Румунії і служать для' закріплення економичного та національного поневолення селянського населення цих земель і тому, компартії цих країн повинні їх відкинути. 4. Підтримуючи висунуте компартією гасло боротьби проти анексії Румунією Бесарабії і гасло державного самоопреділення Бесарабії, конгрес одночасно визнає за необхідне проголошення комуністичними партіями Польщі, Чехо-Словаччини та Румунії гасла об'єднання розірваних імперіалізмом на части українських областей в Радянську робітянче-селянську республіку. Конгрес констатує успішне переведення цього гасла комуністичними партіями Польщі та Румунії. 
5. Конгрес разом з тим підкреслює, що революційна боротьба українського селянства у Польщі, Чехо-Словаччині та Румунії за національне визволення може бути успішною лише при тім абсолютно необхідній умові, коли українське селянство всю свою боротьбу й організацію збудуч на найтіснішій спілці з боротьбою робітників та селян за повалення влади капіталу, якою керують компартії цих країн. 
6. Конгрес покладе в обов'язок комуністичним партіям Чехо-Словаччини, Польщі та Румунії всебічно допомагати зміцненню й розвиткові комуністичних партій та організацій цих українських областей. Конгрес з задоволенням констатує досягнені в цьому відношенні наслідки, в цих країнах. 
7. Ухвалюючи рішення ІІ-го з'їзду компартії Польщі й У конференції компартії Західньої України (Галичини), направлені до утворення сприятливих умов для комуністичної пропаганди: й організації в Західній Україні, конгрес визнає також за доцільне для координування праці встановлення періодичного контакту між комуністичними організаціями Західньої України., Прикарпатської України та Буковини, а також контакту їх з КП(б)У при залишенні суворо централізованого керовництва з боку компартії Польщі, Румунії та Чехо-Словаччини цими організаціями. 
8. Конгрес радить компартіям Польщі, Чехо-Словаччини та Румунії роспочати спільну працю по справах українського національно-революційного руху, видання відозв, організації загальних селянських з'їздів і т. и.