Звязок з підшефними.
С. Пашківці, Ст.-Костянтіновського району — наше підшефне село, 24 серпня ми поїхали туди, щоб влаштувати виставу. Приїхали годин в 9. На скору руку почали гриміруватись, а тим часом в кімнаті глядачів гриміла музика (дві скрипки і здоровенний барабан) і хлопці крутились в танцях. Кепсько було лише те, що на тому вечері не було дівчат. Через півгодини почувся третій дзвінок і „завіса" відкрила сцену. Перед постановою один з товаришів виголосив доповідь, в якій він з'ясував зміст п'єси Доповідь була коротенька, але вся насичена „високопарними" словами. Як видко—товариш доповідач забув, що він говорить селянам і вони його не розуміють. Треба пам'ятати, що такі промови селянам не зрозумілі й їх треба уникати. Потім пішла п'єса-буфонада „Розумний і дурень". Селяне пильно прислуховувались до того, що говорив „розумний" і щиро сміялись зі слів „дурня". В антракті між 1 і другою п'єсами в кімнаті глядачів пройшло 4 сільсько-господарчих гасла, в зв'язку з неврожаєм цього року. Потім пішла друга п'єса. Після вистави — старі селяне пішли по-хатах, а молоді зосталися потанцювати. Ми теж поїхали до Ст.-Костянтинова. Так ми держимо звязок з нашими підшефниками, даючи їм розумну розвагу. 
Олін.