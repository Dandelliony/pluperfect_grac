Пленум ЦКК КП(б)У.
Вчора в Харкові відкрився п'ятий пленум ЦКК КП(б)У, в роботі якого, бере участь Надія Костянтиновна Крупська (жінка В. І. Леніна), що приїхала з Москви. Виступивши з коротким привітанням від ЦКК РКІІ, тов. Крупська сказала: —Я з великою радістю прийняла запрошення взяти участь у роботі пленуму ЦКК КП(б)У, бо нам, — робітникам ЦКК РКП, є чому навчитися у вас. На Україні всі питання, що їх висуває життя ставлять завжди особливо чітко. Обсяг і самий характер діяльности Робітничо-Селянської інспекції та контрольних комісій тепер значно зміняється. Як що раніш основою роботи Робітничо-Селянської інспекції були ревізії та виявлення хиб і зловживань, то тепер за центр уваги має стати облік, збірання й доскональне вивчення цілих груп з'явищ та фактів, що на їх підставі РСІ може скерувати в певне потрібне нам річище роботу окремих ділянок господарства й радянського будівництва, насамперед державного апарату. Ленін не раз казав, що державний апарат повинен працювати „по нашому”. Це значить, що потрібно взятися до найбільшого вдосконалення роботи. Оцію працю й має переводити Робітничо- Селянська інспекція, за твердим керовництвом партії, бо ми не уявляємо собі, щоб можна було відділити адміністрування (керування) від політики.

