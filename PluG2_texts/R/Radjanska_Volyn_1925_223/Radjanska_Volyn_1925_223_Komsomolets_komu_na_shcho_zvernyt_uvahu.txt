Кому на що звернуть увагу.
— Полонському Райвиконкому на те, що в с. Варварівці голова сільради й голова КНС без просипу піячать. Вони що-дня так зайняті дією своєю „активною” роботою, що від нового року спромоглися перевести лише одне зібрання КНС. До речі буде згадати, що члени сільради ще до революції сиділи по в'язницях за різні крадіжки. Селянин.
—Довбишанській Райміліції на с. Мар'янівку, де дуже поширилось виробництво самогону. Люди понапиваються цієї погани й бешкетують. і Свій.
—Ст.-Костянтинівському Райсельбудинкові на те, що до відкриття с.-г. виставки варто було-б влаштувати стіл довідок для селянства, Тольський.
— Красилівському РайКНС на те, що голова сільКНС с. Моньок ще минулого року зібрав гроші від членів на квитки та на передплату на газети, а досі ще нема — ні членських квитків, ні газет. Незаможник
— Кожухівській сільраді, Ушомірського району, на щоденні прокльони від тих, кому доводиться їхати на Коростень. Перекидаючись та ламаючи в'язи, вони „добрим словом” згадують голову за „гарні” містки. Їхав.
 — Шепетівському окрмісцьгоспу — на дорогу, що до м. Судилкова. В ямах на цій дорозі, від станції до переїзду, що-дня перекидається підвід 5 —10.  Ставинський. 
— Базарському райвиконкому, що земельна комісія, яка виїзжала до с. Нової Гути для розподілу землі між батьком і сином, видно взяла хабара, бо батька скривдила, а з сином увесь час пила горілку.
