ЩО ДІЄТЬСЯ ЗАКОРДОНОМ.
Англійські робітники взялись за боротьбу з капіталістами.
З'їзд англійських професійних спілок закінчився. Він довів світові, оскільки більш революційними стали англійські робітники. Всі постанови, ухвалені на з'їзді, промовляють про необхідність рішучої боротьби з буржуазією. Найбільш важливим є те, що англійські робітники вирішили підтримувати боротьбу пригноблених народів, підвладних англійським імперіялістам. З'їзд проголосив, що ці народи також мають право на самостійність і, навіть, право —на цілковите відокремлення від Англії. Як бачимо, це вже більшовицький програм. А між тим до останнього часу англійські робітники зовсім не цікавились тим, що діяли англійські капіталісти в підлеглих їм країнах. Тільки тепер робітники зрозуміли, що пригноблені народи й трудящі самої Англії повинні, як один, змагатись зі своїм спільним ворогом—англійськими капіталістами. Ще більше з'їзд зміцнив дружбу між профспілками СРСР і Англії. Нашого представника на з'їзді, тов. Томського, зустрінуто дуже щиро й привітно. Англійські робітники ухвалили, разом з нашими профспілками, домагатися об'єднання робітничого руху по всіх країнах. Англійська буржуазія страшенно обурена такими постановами з'їзду. Вона розуміє, що її вірні слуги - зрадницькі робітничі ватажки нічого не могли вдіяти. Вони навіть не посміли виступити супроти революційних вирішень з'їзду. А незадоволення серед англійських робітників все збільшується. Сьогодні в Англії кожен 8-мий робітник сидить без праці. Справи англійської промисловости й торгівлі що-день погіршуються. А уряд, складаючись з консерваторів (крайня, найбільше непримиренна буржуазна партія), зовсім не в силах поліпшити це становище. Угода з СРСР про збільшення торгівлі надала б праці англійським фабрикам і заводам. Але на це консерватори піти не можуть. Зрозуміло, що становище робітників де-далі гіршає і, поруч з цим, зростає їхнє незадоволення. Воно зростатиме безумовно й далі.
Пригнічені народи повстають на боротьбу. 
По всіх кінцях світу повстають пригнічені проти нестерпимого гніту капіталістів. В Хіні боротьба на який час наче-б стихла. Трудящі набираються сили, щоб повести новий наступ проти чужоземних гнобителів. А по-де-куди боротьба триває бея перерви. Французький уряд у сучасний мент провадить дні війни. В Мароко (в Африці) він все ніяк не може подолати арабського племени — рифів. Французи голосили про великі перемоги, а насправді вони дістали дуже, дуже небагато. Незабаром у Мароко почнуться великі дощі, й військові дії муситимуть припинитися до весни, а рифи так і залишаться не підкореними. Другу, війну Франція провадить у Сирії (французьке володіння, сумежне з Палестиною). Там бореться за свою волю друге арабське племя — друзи. Вони завдали вже багато пораз французькому війську. Все смілівіш та смілівіш стають пригноблені по всіх кінцях світу. Вони переконались, що з гнобителями можна успішно змагатись, що їх можна перемагати. 
Контр-революція готує нові змови та вбивства.  
Білогвардійці намірювались забити нашого представника в Австрії, тов. Берзина. За вимогою нашого представництва заарештовано було тих осіб, що готували замах. Заарештування їх викрило, що є міжнародне об'єднання білогвардійських убійників. Вони мають свої філії по всіх країнах, і, користуючись підтримкою окремих буржуазних урядів, ставлять собі на меті боротьбу з революцією й винищення революційних проводарів. Заарештовані злочинці мали зв'язок з Конраді, що вбив в Італії нашого посла, тов. Воровського, та з багатьома иншими білогвардійцями. Допомагав їм Болгарський уряд. Не досить того, що буржуазія тримає в своїх руках державну владу. Вона ще утримує зграї вбійників, яких розсилає по всіх країнах. Та дарма! Їй не вдасться залякати революціонерів вбивствами з-за кутка. Трудящі всього світу будуть і далі продовжувати боротьбу за своє визволення.


