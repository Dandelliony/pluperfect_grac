У Житомірі.
Будинок для музичної школи. 
Президія Окрвиконкому запропонувала місцьгоспові передати для музичної школи будинок по вул. Міськради ч. 18. 
Виселення колишніх поміщиків. 
Утворено комісію для переведення життя декрету про виселення з маєтків колишніх поміщиків.
 Житлкооператив імен т. Склянського. 
Утворюється робітничий житловий кооператив в будинкові по Старо-Вільській вул., де мешкав тов. Склянський, що недавно загинув в Америці. Кооператив буде названо іменем т. Склянського.
 Збільшення числа санлікарів.
 З нового бюджетового року передбачається поширення в Житомирській окрузі  мережі санлікарів. Замісць 2-х санлікарів, що тепер працюють по районах, передбачається утворити 7 посад лікарів. В м Житомирі змін не буде.
Хлорування води. 
Вода, що проходить через водотяг, ще й досі негарної якости. Пояснюється це відсутністю в Житомірі спеціальних апаратів для хлорування води (очищення води хлором). З нового бюджетового року окрмісцьгосп має закупити такий апарат з-за кордону.
 Шкарлятина. 
Пошесть шкарлятипи не зменшується. Навпаки, за останній час збільшилось число захорувань по трудових школах. В звязку з цим зачинено відповідні класи по 5 школах. Класи зачинено на 10 день з менту переведення дезинфекції (обеззаражування). 
Відкриття нових підприємств. 
 Окрмісцьгосп гадає організувати з нового бюджетового року в Житомірі низку підприємств. Зокрема буде організовано майстерні по виробленню щіток, а також  рисувальних (чертьожних) інструментів.

