Визвольча боротьба в Сирії.
Друзи проголосили незалежність.
 Тимчасовий національний уряд друзів (сирійських повстанців) проголосив цілковиту незалежність Сирії й наказав по всій території, захопленій повстанцями, вивісити національні прапори.
 Щоб поліпшити своє становище на фронті, французьке військо в Сирії скрізь перейшло в наступ, виславши вперед парцерники. Сирійці завзято ставили опір французам. Бої точились цілий день. Французам вдалося лише трохи потиснути сирійців. Для більш успішного опору французам, сирійці поділили свою кінноту на невеликі загони й нападають на французів на різних ділянках фронту. Це не дає французам можливости зібрати в якомусь одному місці значні сили. Французький головнокомандувач у Сирії генерал Серайль наказав військові нещадно розправлятись з сирійськими повстанцями. — Людське ставлення до повстанців,— сказав цей “геройський” генерал,— лише збільшить повстанський рух, а його ми повинні задушити немилосердно, щоб навчити инших. Тепер, захоплюючи повстанців у полон, французька офіцерня розстрілює полонених на місці. Повстанські села французи підпалюють. Останніми днями французьке командування вирішило вживати проти повстанців задушливі гази.

