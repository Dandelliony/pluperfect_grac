Понінківські порядки.
Заводоуправління Понінківської папірні ніби-то нікому з приватніх крамарів не продає паперу, а тільки кооперативним організаціям.
А насправді робить зовсім инше. От приклади: приїзжає представник Баранівського кооператива за папером, найнявши для цього спеціяльну підводу.
Але чомусь то паперу для кооперативу нема й кооператив робить зайві видатки.
Але-ж гр. Крутоголова, родичка управа чи помуправа, приватня крамарка, чи спекулянтка, завжди везе звідтіль папір.
Яким це способом роблять? А роблять це дуже ловко, щоб вовки були ситі й вівці цілі.
Громадянин Букштейн дає громадянці Крутоголовій од Полянського кустарного заводу, орендованого приватнім орендарем, довірчі листи на купівлю паперу.
В Понінках, маючи, буцім-то, оправдуючого документа, вона одержує папір.
Повстає питання, чи є приватній орендар заводчик державна особа й на що йому стільки паперу, куди він іде, адже-ж йому його потрібно дуже мало для канцелярії? А скринька просто відчиняється.
Громад. Крутоголова продає цей папір, одержуючи 25 коп. на пуді прибутку.
Кооперативові-ж доводиться купувати папір у неї, або ж у бумтресті в Київі.
От які штучки вироблюють на Понінківській папірні. Можливо, робсельінспекція зацікавиться цією справою й перевірить її.
