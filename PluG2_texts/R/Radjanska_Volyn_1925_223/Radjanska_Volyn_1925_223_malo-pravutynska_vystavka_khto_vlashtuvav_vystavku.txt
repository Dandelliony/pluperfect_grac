Мало-Правутинська виставка. Хто влаштував виставку.
На початку зими 1924 року в с. М.-Правутині, Ганопільського району, склався сільсько-господарський гурток. Було обрано президію з 3-х осіб, яка керувала гуртком. Основне завдання гуртка — поліпшувати сільське господарство. А поліпшувати його можна лише через освіту. Тому гурток і взявся щиро до учиття. Число членів де-далі, то все збільшувалося. З цим маленьким гуртком людей сукупними силами читалося книжки, лекції та бесіди по сільському господарству. На провесні намітили собі ряд поліпшень по сільському господарству. А оце тепер в-осени 21-го вересня зібралися влаштувати с.-г. виставку. Цією виставкою закінчили навчальний рік гуртка й здавали іспит.

