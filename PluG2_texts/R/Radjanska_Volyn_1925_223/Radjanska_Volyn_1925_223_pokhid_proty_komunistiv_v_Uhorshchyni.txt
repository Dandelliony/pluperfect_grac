Похід проти комуністів в Угорщіні.
Венгерська буржуазія просто казиться, бачучи, що революційний настрій угорських робітників чимраз зростає й робітники все більш пристають до комуністів. Як ми вже повідомляли, угорська поліція вживає всіх заходів, щоб найсильніш приборкати робітників. Насамперед поліція заарештувала проводирів угорської соціялістичної робітничої партії (колишніх лівих меншовиків, що зовсім вийшли з лав зрадницької партії). Тепер поліція з’організувала справжнє полювання на комуністів. В місті Будапешті, після великих облав та обшуків, заарештовали багато робітників. Поліції вдалось також впіймати колишнього угорського військового комісара (часів радянської влади в Угорщині) Матіяса Ракоші. Судова влада обвинувачує Ракоші та инших робітничих діячів в організації повстання й передає їх військовому судові. Угорська рада міністрів ухвалила суворо покарати комуністів і ні в якому разі не погоджуватись на обмін в'язнів, як-що його запропонує уряд Радянського Союзу.

