Коли скілька день тому несподівано розпущено було на три дні обидві законодатні палати, всіх дуже інтересувало питання —як реагуватимуть палати на цей акт, коли вони зберуться знову.
Тепер маємо вже ділком виразні відповіді як Держ. Думи, так і Ради. І треба признати, що Рада проявила більше громадянської мужности,більше свідомості власної гідности й більше послідовності, ніж Дума.
Коли опозіція внесла пропозіцію змінити порядок денний засідання 15 марта — більшість на це не пристала. „Не будемо переривати звичайного порядку нашої праці —-ніби нічого й не трапилось". І Дума приступила до перерваного роспуском обміркування бюджету, ніби справді нічого особливого; й не сталось.
Аж потім, коли порядок; денний було вичерпано, Дума перейшла до обміркування запитань про 87 статтю.
Запитання, правда, ухвалено величезною більшістю голосів, але одсрочкою на кілька годин Дума сама зменшила його силу й значіння.
Далі. Ясно, як день, що між урядом і законодатніми палатами виник конфлікт.
Безпосередньо проти Думи незадоволеність уряду не була звернена, але Дума з самого початку взяла сторону Ради, й цеї тактики треба було додержувати послідовно.
Що ж Дума робить? Вона тільки вагається. То вона каже, що Рада добре зробила, відкинувши законопроект про західне земство, то вона з власного почину знову вносить цей проект.
То вона заявляє, що при теперішніх обставинах не можна спокійно працювати, а треба скласти свої депутатські мандати —то вона повстає навіть проти зміни порядку денного й „іскусно удає", ніби нічого особливого не сталось.
Навіть на відносинах до роспису конфлікт не відбився. Роспис і тепер обмірковується з надзвичайною! жвавістю й асігновки затвержуються „безпрекословно". А була ж думка в знак протесту проти вживання 87 статті відкинути роспис.
Але Олексієнко заявив, що так не годиться робити — й Дума на цім заспокоїлась.
Тепер звернімось до поводження Держ. Ради. Його не можна не признати цілком послідовним.
Рада зпочатку відкинула національні курії. Чи добре, чи зле вона тим зробила—проте вже було досить говорено.
У всякім разі, Рада взяла на себе всі наслідки свого першого вчинку й, сказавши „А", не побоялась сказати й „Б"--вона згодом цілком одкинула законопроет.
Коли після раптового роспуску Рада знову зібралась, голова Акімов виголосив коротеньку, але виразну промову, в якій становище було ясно окреслене.
Тепер Рада послідовно йде шляхом опозіції ДО уряду. Не маючи змоги виявити її в инших формах, вона демонстративно підкреслює свою солідарність з Думою, ухвалюючи в її редакції майже без обміркування такі законопроекти, які при инших обставинах не пройшли б так легко.
В останнім засіданні ухвалено в думській редакції проект страхування робітників, занятих у підприємствах міністерства фінансів.
Суперечности обминались і, навпаки, підкреслювалась солідарність з Думою.
Навіть такі противники страхування робітників, як Тріполітов, на цей раз мовчали.
Ухвалено також ще 11 дрібних за конопроектів у редакції Думи. У фінансовій комісії Держ.
Ради панує такий самий настрій. Скілька днів тому можна було сподіватись, що комісія розминеться з Думою в питанні про асігновки на нові військові кораблі, а також у справі асігновки додаткових 6 мил. карб, на потреби народньої освіти.
Тепер заманіфестовано солідарність з Думою, і асігновки затверджено в редакції Думи.
Наскільки можна зрозуміти, політична сітуація тепер така: законодатні палати проти уряду й уряд проти законодатніх палат.
Рада зрозуміла й оцінила ситуацію, й кожен її крок стоїть тепер під знаком цього конфлікту.
Того не можна сказати про Думу: вона настільки мягкотіла, що не змогла навіть оправдати истини „Рус.
Знам.", що „перед смертю і заєць кусається'". Чим пояснити ріжницю в поступуванні обох палат? Очевидно тим, що думська більшість складається з людей без традицій, без амбіції.
Члени ж Ради, хоч вони й реакціонери, й ретрогради, й обскуранти, але почуття своєї гідности в них розвинене дуже високо.
Не диво отже, що уряд не любить Ради, але зате поважає її, тоді як Думи він і не любить і не поважає.