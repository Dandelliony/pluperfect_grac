Державна дума.
Роспис морського міністерства.
Предсідатель кн. Волконський. Депутатів мало. Суперечки одбуваються мляво. 
Савич докладує роспис морського міністерства, підрахований в сумі 109.125.082 карб. Спиняючись на сучасному становищі морського господарства, докладчик з великим жалем констатує, що за останні три роки відомство майже нічого не зробило, а особливо, коли порівняти його діяльність з великими успіхами в справі морської оборони сумежних держав. Далі инші оратори гостро критикують морське відомство. Наші морські сили не побільшуються, а, навпаки, слабшають. Нічого в справах реформ морське відомство не зробило; реформи обмежуються видумуванням нових форм. Роспис виробляється виключно з цілллю одібрати гроші, які витрачаються зовсім не по роспису. Так, були асігновані гроші на будівлю міноносців, але будівлі й не починали, а ті гроші пішли на виплат боргів. Прогресіст Федоров наводить, що в міністерстві подолала доцусімська течія. Як і перше йдуть суперечки між командуючими флотами. Будівля флоту одбувається незалежними один од другої інституціями. Гроші витрачаються на другорядні потреби. Морське відомство не звертає уваги на побажання Думи і роспису, чим ставить Думу в прикре становище, Челноков (к.-д.) наводить, що трати на флот дуже великі і ніяких заходів для скорочення їх не вживають. Наш флот менше всякого європейського, а офіцерів значно більше. Нічого для поліпшення флоту не зроблено. Плавання де-кількох кораблів коштує нам стілько, скілько коштує плавання цілого німецького флоту. В Чорному морі становище гірше, чим в Балтійському. За 5 років всього випущено 2 броненосці, а міноносців та підводних човнів зовсім нема. У Владивостоці для одного крейсера мається командуючий флотом і ЗО офіцерів. Владивостоцькі піводні човни нікуди не годяться. Ми витрачаєм на свій флот стілько ж, скілько витрачає Германія, що має незмірно більший флот. Уваров (правий) каже, що німецькі броненосці, які купила Турція у німців, і які „Новоє Время" взиває „старими калошами", не гірше од наших чорноморських броненосців. Турція поспішає будувати флот, а ми нічого не робимо. Годнеє (октябрист) доводить, що морське відомство випрохує кредіти, які не відповідають дійсним потребам і відомство витрачує їх на инші потреби. На паперах вага броненосців одна, а в дійсности вона менша... Відчити відомства не сходяться з дійсністю. Кунсту у Владивостоці заплатили за меблі, яких неістнує. Там же було винайдено 200 тисяч пудів негодящого борошна. Частина його була прийнята тоді, коли потреби в ньому не було. Зрозуміло, чого воно було прийнято, (Вигуки: „ясно!"). Кредіти на ремонт були потрачені на „сискную“ поліцію, на пекарні та на жалування служащим електричної станції; кредити на топливо витрачені на жалування кучерам, оранжереї адміралів, меблі адміністрації, люстри та меблі морського міністра. Шінгарев наводить місце із всепідданчого докладу Рерберга, що коли в Миколаєві на приватній верфі будувався підводний човен, виявлялося „изобрЬтеніє“ російського інженера, яке рахується державною таємницею, а на чолі адміністрації заводу стояв майор германської служби і австрійський віце-консул. Під час промов представники морського відомства або мовчать, або запевняють, що все буде гаразд.
