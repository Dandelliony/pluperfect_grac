Шевченкове свято в Баку.
б марта в Баку, заходами бакинської „Просвіти", впорядковано було урочисте святкування 50-ти літнього ювилею Т. Шевченка. Вдень, о 12 год., в Олександро-Невському соборі одправлено панахиду. Панахиду правив протоієрей о. Юницький; співав сполучений хор — соборний і „Просвіти", під орудою С. Панієва. Перед панахидою о. Юницький сказав де-кілька слів, присвячених пам'яти Тараса. В церкві були члени „Просвіти“, делегати від національних товариств і багато сторонніх особ.. Увечері відбулось прилюдне святкування в залі громадського зібрання (клубу). В аванзалі стояв Шевченків портрет, на стінах повішані були плакати з закликом жертвувати на пам'ятник поетові, стояла скринька для збору пожер гвованих грошей, продавались програми свята, портрети Шевченка і жетони з його погруддям. В залі, на сцені, оздобленій пальмами та иншими рослинами, стояло гарне погруддя Кобзаря (роботи члена „Просвіти“ п. Геращенка); на пьєдесталі висів лавровий вінок з буквою L. По один бік сцени за столом сиділи члени Ради „Просвіти", по другий бік стояли запрошені на свято делегати; в глибині сцени —хор „Просвіти" в національному вбранні. В залі було сила людей. Свято відкрив почесний голова вборів, член „Просвіти" Л. Л. Бач гарною промовою (по-українському), в якій підкреслив велике значіння цього свята не тільки для українців, а й для кожної освіченої людини, бо Шевченко-—сказав промовець— - силою свого великого хисту, став всесвітнім геніальним поетом, справжнім „апостолом правди і науки“. Вклонившись бюстові поета, п.Бич просить присутніх вшанувати пам'ять великого Кобзаря вставанням. Всі, як один, підводяться. Хор співає „Заповіт". Починаються промови делегатів. Першим промовляє від „Літ.-Худож. гуртка", голова гуртка П, М. Кара-Мурва. Від „Польського Дому" гарну та щиру промову (по-польському) виголошує п. Я. Журковський, закінчивши її словами Тараса: „Подай же руку козакові І серце чистеє подай, І знову іменем Христовим Ми оновим наш тихий рай!“ Шановному делегатові теж по-польському, голова Рада „Просвіти", п. Кобилянський. Від грузинів промовляє п. Насідае і наприкінці деклямує, в своєму перекладі грузинську мову, Шевченків вірш: „Ой гляну я, подивлюся На той степ, на поле...*) Далі, по черзі, промовляють: Від мусульм. культ.-просвіт, т-ва „Ніджат" Мехти-бек Гаджинський (по-татарському). Від „Єврейського літер. т-ва“ —п. Аленніков. Його промова викликає довгі й гучні оплески. Від газети „Каспій" — редактор А. А. Вейнберг. Від „Вірменської культурної спілки — голова К. Хатісов. Від газ. „Бакинскія Новости" — співробітник п. Петросьян. Від „загально-просвіт. курсів і народ. університету" —Ф. В. Стратов, Від латишів—голова лат. гуртка —п. Гертель. Від „морського зібрання комерц. флота" — старшина п. Філіппео. Від газ. „Баку" — редактор X. А. Вермішев. Після цього промовляє делегат від т-ва друкарських робітників і читається привітна телеграма від Бакин. відд. Імпер. музичного т-ва. Ми звичайно не наводимо тут усіх промов; короткий зміст кожної промови надруковано в місцевих часописах. Можемо лиш зазначити, що усі—і промовці і слухачі — були охоплені одним почуттям—безмежної пошани до пам'яти великого поета — страдника і глибокої сімпатії до українського народу. Голова Ради „Просвіти" висловлює щиру подяку всім п.п. делегатам і всім присутнім, що так щиро відгукнулись на наш заклик і прийшли вклонитись, вкупі з нами, тіні безсмертного українського генія і спом'янути його „не злим—тихим словом".
*) Переклад грузинський починається так: „Здеміс мзгавесі чемс самшоблоші" Переклад гарний і дуже близький до орігіналу. Л. К.
В 2-му одділі виставлено було „ноктюрн", під загол. „Українська Ніч". На сцені—-група парубків та дівчат; де-які стоять, инші сидять, або лежать долі. На заднім плані — українське село. Смеркло; в хатніх вікнах світиться вогонь; край неба ще червоніє, а місяць вже зійшов і кинув своє срібне проміння на весь краєвид. Хор співає: „Тихо, тихо Дунай воду несе". Замовкла пісня. Одна дівчина проказує вірш Н. Кибальчич: „Темно —не темно, тихо —не! тихо". їй відповідає парубок: „О, не дивуйсь, що ніч така блакітна" і т. д... Чоловічий хор тихенько починає:„Ой,із-за гори та буйний вітер віє"... Чутно соловейка. Друга дівчина де клямує:„Нічко лукавая, нічко цікавая"... Тихо бренять струни бандури. Парубок, приграваючи на бандурі, росказує, що „оце вже скоро мине сто років, як на Україні, в убогій сем'ї кріпака Григорія Шевченка, народився хлопчик Тарас. Не на шовкових пелюшках, Не у величньому палаці, В хатині бідній він родивсь Серед неволі тьми і праці
„Умер співець"... — кінчає парубок, спершись на бандуру. За сценою ударив дзвін, раз та в-друге. Всі стають на вколішки (в залі публіка встає з місць) і співають молитву: „Ой ти Боже милосердний"... Скінчили молитву. Хор стоїть на вколішках нерухомо. Здалеку гуде вечірній дзвін. Завіса тихо спускається. В 3-м одділі була деклямація Шевченкових творів (п-на Буреік); співав п. Шефтель („Ой, чого ти почорніло"). Гучні оплески викликав п. Масленніков, співець з гарним голосом, який виконав чудовий Лисенків романс: „По над полем іде". На закінчення хор, під орудою С. Понієва, дуже гарно виконав „Жалібний марш“ Лисенка в супроводі ф-піана (пана Мозікг) та фіс-гармонії (п. Маржік»). Так вшанувала бакинська „Просвіта" пам'ять свого незабутнього патрона. 
Л. К.