Сучасне становище крізісу.
Знову появилися чутки про те, що становище Столипіна похитнулося. Столипін виступить з поясненням питання про 87 ст. або в пятницю, або через місяць.
В Державній Раді помічається повна згода з Думою. Проект страхування робочих, що заняті в інституціях міністерства фінансів проходить в думській редакції.
Ріжниці зглажуються і затераються і навпаки, підкреслюється солідарність з Думою.
Навіть Тріполітов, противник страхування, цей раз мовчить. Тімірязев підкреслює, що гальмує все уряд.
Центр Ради збірає підписи під запитанням про закономірність вживання 87 ст. Запитання забезпечило за собою велику більшість.
В фінансовій комісії Держ. Ради панує той же настрій. Ще недавні непорозуміння улаштовуються мирно.
Говорять про поворот Дурново. „Земщина“ заявляє, що тепер, після промов у Думі, робота уряду з Думою неможлива. „РЬчь“ каже, що опозіція в Держ.
Раді кріпне. Меньшиков у „Нов. Вр.“, що обороняв Столипіна ще позавчора, тепер вже нападає на нього.
Я думав,— пише він, — що членів палат роспустили, щоб вони висповідалися та запричастилися, бо йде хрестопоклонна неділя.
Роспуск палат по 87 ст. являється чимсь, що неможна юридично опреділити.
Ми „вся Росія“ замучені сваволею старого бюрократичного устрою. Не можна жити в умовах анархії, звідки б вона не йшла—зверху, чи знизу.
Про самороспуск Думи він каже, що це „поведе до нечуваного скандалу і некористно в Інтересах спокою і порядку, а крізіс набере небезпечних форм“. Редакція „Ноа.
Вр.“ пише, що вона не згодна з Меньшиковим. За кордоном вважають, що цю Думу обовязково роспустять.