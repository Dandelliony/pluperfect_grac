По Украіні
У КИІВІ.
В українському клубі. В суботу, 19 марта, в клубі відбудеться літературна вечірка, на якій д. Яновська зробить доклад про свої вражіння од подорожі в Москву на ювилейне Шевченківське свято. Окрім того буде реферат д. Новіцького, читаний в Москві на тому ж святі. Доклад буде ілюстровано чарівним лихтарем.

Розмова про Т. Г. Шевченка. 19 марта в 8 год. вечера в клубі служащих в торговельно-промислових підприємствах (Хрещатик, д, № 7 кв. 8) відбудеться для членів і гостей клуба розмова про Т. Г. Шевченка. Члени клубу входять по членським білетам, а гості по рекомендації членів клубу.
Висилка студентів. Як нас сповіщають, з Київа висилають кількох курсисток і студентів, які були арештовані.
В судовій палаті. Вчора в київській судовій палаті при зачинених дверях розглядалася справа д. 3. В. Купріенка і І. М. Шевченка, яких обвинувачували по 2 частині 103 статті угод. улож., за образу Иого Величности. Суд признав 3. В. Купріенка і І. М. Шевченка винуватими і присудив їх до 6 місяців кріпости кожного.
Дозвіл читати лекції, не попережаючи адміністрацію, п. Київський губернатор сповістив київську губ. зем. управу про дозвіл земському агрономові А. В. Мансурову читати лекції і уряджувати читання в Звенигородському пов., не сповіщаючи наперед про це поліції.
В університеті. Предсідателем комісії державних екзаменів, що будуть весною для студентів істор,- філол. фак-та, міністерство призначило проф, харьківського у-та, відомого історика Греції, Бузескула. Предсідателем фіз.-матем. комісії призначений київський проф. Суслов.
На зал. дорогах. Головне зал. дорожнє управління, щоб порівняти пасажирів усіх 4-х класів, вирішило: установити для IV класу прямі безпересадочні поїзди, а також, щоб пасажири мали право робити остановки в дорозі. Це питання було передано на розгляд тарифного з'їзду, який висловився проти цеї постанови. Управління південно-зах. зал. дороги одержало нро це повідомлення.
Безправні. Підчас облави в плоському участку задержано 18 безправних євреїв, в подільському чотирьох і в дворцовому 8.
Зоологичний садок. Колекції звірів в київському зоологичному садку значно збільшуються. Окрім великої колекції з Туркестану, яку зібрав художник Святославський в апрілі з Одеси в садок поступає нова велика збірка звірів. Залізно-дорожня адміністрація півд. зах. зал. доріг зробила наказ лінейним агентам, вжити заходів, щоб допомогти перевозці партії звірів з Одеси.
Загальне зібрання агрономичного т-ва. Сьогодня в 7½ г. вечора в авдіторії агрономичної лабораторії у-та св. Володимира одбудеться одкрите загальне зібрання київського агрономичного т-ва. Предмети засідання: доклад А. В. Країнського — „О желательномь типЬ высшей агрономической школы" і біжучі справи.
На Дніпрі. На Дніпрі в багатьох місцях лід почала промивати вода. Коло урочища Наталка Дніпр очистився від льоду.
Дачні поїзди. Управління південно-західної залізниці призначило між Київом та Бояркою спеціального поїзда для найму дач. Поїзд Київ—Боярка буде відходити 25 і 27 марта і З, 11, 12, 17, 23 і 24 апріля. Одход з Київа в 11 годин 25 хв. і повертатиметься в 4 год. 32 хв. дня.
3 Київщини. Харчове забезпечення людности. З обрахунків київорадомисльського з'їзду мирових посередників видно, що людність київського повіту має готівкою харчового капіталу: громадського—-577323 карб. 10 коп. і приватного —1662 карб. 52 к.; боргу на селянах: в громадський продовольчий капитал-—53996 карб. 5 к., в губернський—1891 карб. 8 к., приватний —91 карб. 91 к. і хлібом: озимого—67982 пуд. і яровини— 17660 пуд. По радомисльсьйому повіту: готівкою громадського капіталу — 581930 карб. 31 к. і приватного —7779 карб. 74 к. В боргу на селянах: громадського капіталу—60214 карб. 42 к., губернського—12486 карб. 21 к., і приватного— 1376 карб, і хлібом: ярини —81 пуд. Разом боргу харчового по обох повітах; грішми —130093 карб. 22 к. хлібом: озимини —67982 пуд. і яровини—17741 п.; на виплату цього боргу в біжучім році ухвалено стребувать: грошима—43837 карб. 96 к. і хлібом: озимини—119o1 п. і ярини на —6246 пуд.
Грабіж. Вночі проти 9 марта пограбовано Петриківеьку волость, Звенигородського поа. Невідомі злочинці вирізали вікно, тихенько залізли в кімнату і вкрали касову скриню. В скрині переховувалось: чимало грошей, 54 пашпортних книжки, книжка позичково-ощадної каси на 500 карб, і пашпортні папери (бланки). Ранком, коли грабіж став відомий, кілька посланців кинулись шукати злодіїв та знайшли на полі саму розбиту скриню. Грошей в ній не лишилося й копійки, не дохватає також двох пашпортних книжок, а решта пашпортні бланки й книжки і книжка позичково ощадної каси— зостались цілими. Тепер в цій справі виїхали в Петриківку судовий слідчий і становий пристав 2 стану, Звенигородського повіту, які розпочали пильне слідство.
3 Волині. Отруївся. Недавно в м. Ляхівцях, острожського пов., отруївся морфієм завідуючий двохкласною школою О. Н. Морончук, 26 років. Причина невідома.
3 Поділля. Переселенці. З 10 марта з подільської губернії почали переселятися до Сібіру на заготовлені участки селяне. Виїзжають партіями не більш, як по 150 душ в 6 вагонами для багажу. На станціях: Жмеринка, Винниця, Калинівка, Гота та Христинівка оглядають санітарні земські лікарі. Кого визнають хворим, того повертають назад.
Пошесті. З весною на Поділлі почали ширитись всякі пошесті. В бурсі захворів на дифтерит учень Тримбовецький. В духовній школі слабих чимало. Гадають 20 марта припинити науку.
Нова школа. В м. Савроті, Балтського пов., на кошти земства одкривається сельсько-господарська школа з ремісничим одділом. В школі будуть навчать селянських дітей безплатно.
3 Полтавщини. Сап. В г. Полтаві шириться на конях сап. По наказу губернської земської управи ветеринарні лікарі оглядають коней. Після огляду визнали 13 коней слабими на сап. Іх побили. За кожну вбиту коняку земство платить до ЗО карб. Сельсько господарська крамниця. Селяне с. Ломак, лохвицьк. пов., подали заяву на дозвіл одкрити товариську крамницю: Після заяви находиться чимало охочих бути „основними членами".
Запальна гра. В селі Жданах, лохвицьк. пов., селяне грають в карт з запалом. Один чоловік виграв собі хату й грунт в 300 сажень, та згодом і програв не тільки вигране, а й власних десятин дві на три роки в оренду, й сам пішов служить до „щасливого партньора“, бо дома й скоринки не лишилось все програв. Гра тягнеться цілі сутки.
3 Катеришославщини. Курси садівництва. Директор народніх шкіл повідомив інспекторів, що з 5 іюня по 14 іюля цього року одбудуться курси по садівництву, виноградарству і консервіровці овочів при одеській школі садівництва. На катеринославську дирекцію дано не більш 15 вакансій. Ті, що поїдуть на курси можуть сподіватися субсідії од казни.
Скинуто з посади. Учителя гаврилівської (олександрійського пов.) 4-ї земської школи Вл. 3. Журавльова, на якого городський голова Мовчановський доносив повітовому справнику, що він політично неблагонадежний, наказом інспект. нар. шкіл С. С. Лазуновського скинуто з посади „безь обьясненія причинь“.
Вистава. 5 марта товариство українських артистів виставляло в Нікополі, на спомин Т. Шевченка „Назара Стодолю".
3 Харьківщини. Хворі діти. В писарівському сельському приюті для сиріт з 130 дітей 101 хворих: на очі слабує 56 (здебільшого—трахома), на шкуру 80, решта на внутрішні хвороби. З місяць тому кількоро дітей Потруїлося тією фарбою, що нею вони красить кошики, які плетуть. Тієї фарби укинув їм у чай жартами один з хлопців. Дітей ледве одходили. Одна дівчинка несподівано померла ніби з отрути. Ії вже поховали буди, та потім одкопали, потрошили і послали тельбухи на досліди в Харьків. Взагалі, за дітьми тут дуже мало догляду, пеклування кепське, а про краще нікому подбати, бо пані доглядачка байдужа до діла.
Душогубство. На днях в Котельні, охтирськ, пов., сталась сумна подія. Жінка задушила чоловіка, який надто поневірявся над нею. Подія ця сталась так: Одного разу люде побачили, що коло двору селянина стоїть запряжений кінь, а на возі лежить чоловік. Думали, що він п'яний, та, як вияснилось, він був мертвий. Лікарь сказав, що він помер від розриву серця і мертвого поховали. Та через де-кілька днів виявилось зовсім инше. Тепер ведеться слідство. Мерця викопали.
Ящур. В селі Олександровці, богодухівського пов,, багато скоту (108) слабіє на ящур.
3 Кубанщини. Лекція. 12 марта кубанське товариство народніх університетів улаштовало для народа лекцію про Т. Г. Шевченка і мотиви його поетичної творчости з приводу 50-тиліття з дня його смерти. Лекцію прочитав навчитель катеринодарської вчительської семинарії д. В. Ходзицький.
Катеринодарська міщанська громада з приводу 50 тиліття зо дня скасування кріпацтва в Росії постановила завести середню техничну школу ім. царя Олександра ІІ. Прохання про заведення цієї школи вже подано в головне управління в справах місцевого хазяйства.
Модель пам'ятника Т. Шевченкові. П-ні Виноградова, в приводу 50-ліття з дня смерти Т. Шевченка, запропонувала катеринодарській городській управі набуть у неї модель пам'ятника Великого Кобзаря. На конкурсі 15 лютого цьому проектові було призначено „поощрительну" премію. Модель зроблено з бронзи, і заввишки—100 вершків. Городська управа прінціпіально дала свою згоду аа купівлю цього проекта і запитує п. Виноградову про його вартість; поставити його мають в будинкові першої жіночої гімназії.