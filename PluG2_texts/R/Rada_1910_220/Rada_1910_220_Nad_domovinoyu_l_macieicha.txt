Над домовиною Л. Маціевича.
В судовому кабінеті воєнно-медичної академії професор Косоротов з лікарями робили огляд тіла покійного Л. М. Маціевича.
Тіло огляділи тільки зверха. Виявилося, що весь лівий бік тіла розбито.
Розбиті всі кістки лівого боку голови; зломано носа, вибито зуби, підборіддя і височну кістку.
Переломано праві ребра. На стегні велика рана. На спині сила крівавих ран.
Обличчя у покійного Л. М. спокійне. Лікарі впевняють, що Л. М. вмер од струшення мозку.
Тіло набальзамовано. По покійному відслужено силу панахид. Жінка покійного Л. М. ще досі не прийшла до пам'яти.
Увесь час вона рветься до труни, ніби пестить чоловіка і благає його запевнити всіх, що він живий.
Серед студентів воєнної академії йде підписка на пам'ятник Л. М. Виявилося, що на пам'ятник збірають гроші в самих ріжних станах громадянства.
Де-які приватні банки теж відкрили підписку на пам'ятник. Пам'ятник гадають поставити на одній з центральних вулиць столиці.
Впливові думські кола збіраються впорядить в Держ. Думі маніфестацію в честь помершого героя.
Намічено такий проект: голова Держ. Думи звернеться до зібрання з чулою промовою в пам'ять Л. М. і запропонуе Д. Думі вшанувати його вставанням.
Гурт октябристів радить виробить законопроект, по якому б визначено було капітал на забезпечення семей авіаторів, що загинули.
Опозіція гаряче підтримує цей законопроект. Морське міністерство клопочеться перед Царем, щоб дозволено було призначити сем'ї покійного Л. М. пенсію в 2-2 1/2 тис. що-року.
Л. М. служив в морському міністерстві всього 8 літ і права на пенсію не має, але головний морський штаб вважає, що Маціевич загинув підчас виконання своїх обов'язків і прирівнює його літання до служби підчас війни.
З Царського наказу вдові Л. М. призначено 1.800 руб. і доньці 600 рублів пенсії на рік.
Похорон Л. М. казна бере на свій кошт. Виявилося, що Л. М. був застрахований на випадок нещастя.
В „Б. В.“ д. Арабажин, згадуючи про небіжчика Л. М., каже: „це була людина з сильно розвинутим громадянським чуттям.
В цьому мені не раз приходилося впевнятися, Де-який час він був членом Ради українського товариства „Громада". Коли перед польотами він заїхав до мене, я спитав його: „що вам за охота легковажити життям, ви ж недавно жонаті (три роки всього)?" „О, моя жінка не боїться, вона вже літала зо мною". „Як не страшна смерть, казав я, —то страшно бути покаліченим". „Я дуже обережний", — одповів він з певністю. „Французи називали мене tres prudent „Що примушує вас літать?" „Цікаво"! — коротко одповів він.
Ще три дні тому він був у мене і просив запросить Леонида Андреєва і инших письменників летіти з ним, бо „письменникові потрібні нові і свіжі вражіння", — говорив він.