Театр і музика.
Городський театр. „Лакме". Три роки „Лакме“ не виставляли протягом обов'язкового сезону, а залишали на Великий піст, для гастрольорів.
Причина—нікому було співати партію самої Лакме. Тепер цю оперу дали позавчора, в початку сезона.
Значить, у труппі д. Брикіна знайшлась артистка, здатна до виконання партії Лакме? На жаль, цього сказати не можна.
Д-ка Старостіна артистка ще зовсім молода. Вона має голос, але не має школи, вона має здібність до драматичної гри, але не має досвіду.
Ще в місцях чисто ліричних спів д-ки Старостіної справляє досить сімпатичне вражіння, але там, де треба показати колоратуру (вступна арія I акту, „легенда “ II акту), артистка викликає до себе один тільки жаль.
Не може, одначе, бути сумніву, що з д-ки Старостіної колись виробиться видатна артистка, але для того їй треба ще довго й серйозно учитись.
Загалом, спектакль був якийсь невдатний. Д. Долінін-Джеральд був, очевидно, не в голосі й раз-у-раз ставав жертвою високої тесітури своєї партії.
Величезний і дуже гарний голос показав у партії Нілаканти д. Гіляров, але даремне цей артист думає, що найбільшим вокальним ефектом є fortissimo. Фредеріка співав д. Горленко, й знов нас немило вразив горловий тембр голосу артиста й його манера вимовляти слова, якось розтягуючи й ніби пережовуючи їх. Д-ка Рибчинська була цілком безбарвною Малікою—колорітна партія в її виконанні зблідла.
Безумовно вподобались д-ки Урбанова (Єлена) й Перелигіна. Про сімпатичні артистичні данні д-ки Перелигіної ми вже писали, що ж до д-ки Урбанової, то це безперечно дуже корисна артистка для невеликих ліричних партій.
Д-ка Харітонова (гувернантка) починає шаржувати. Ще два слова про діріжора.
Д. Штейнберг у черговім спектаклі брав такі швидкі темпо, яких ми ніколи в „Лакме" не чули.
Особливо неприємно було слухати, як діріжор гнав „станси" Нілаканти й балетну музику в II акті.
Опріч того, зроблено одну купюру — викинуто прекрасну інтродукцію до II акту, на тему марша англійських стрільців.
Нарешті, в ансамблях рітм усе „качався", що особливо було помітно у вступнім хорі І акту.
Надалі ми б порадили д. Штейнбергові краще порозумітись з д. Каваліні (хормейстер) що до темпів у хорових нумерах.
У всьому иншому оперу проведено коректно. М. Григ... Профанація українського театру.
У нас вже не раз сповіщалося, що в Петербурзі та в його околицях дає українські спектаклі трупна Віктора Леонідова.
Влітку грає ця трупна по дачних театрах, а зімою де доведеться. Грають неможливо.
Лицедії. В. Леонідова навіть балакати по вкраїнському не вміють. Більшість їх, щоб люде повірили, що то справді українці, повидумували собі призвіща на „ко“. В репертуарі пьеси: „Наталка Полтавка", „Шельменко-денщик", „Запорожець за Дунаєм", „Бувальщина", „Майська ніч" та ще „Новинки", понаписувані самим антрепреньором, Ці писання В. Леонідова — зразок убожества та безграмотности „Право кохання", наприклад, — то зразок цього бездарства.
Виставляють ще переробку „Майської ночі" Гоголя. Це не переробка, а лихо якесь. „Гопак" у трупні В. Леонідова, розуміється, на почесному місці.
Танцюють його з першої дії йдо останньої. Трупна має собі власного „композітора" в особі п. Філатової- Познякової.
Ця „композіторка називає на афішах своєю — музику до „Наталки Полтавки". Я чув цю музику.
Виявилось, що це простісінький плагіат. Все аранжировано по М. В. Лисенкові.
В труппі нема й одного порядного актьора. Ходять колесом по сцені. І отака труппа розважає петербуржців.
Краще ніякої не бачити, як отаку. І чом би М. Садовському не привезти до Петербургу свою талановиту трупну? М. Щирий.
Труппа А. Суходольського з 26 декабря гратиме в Ростові-на-Дону.