ДОПИСИ. (Од власн. кореспондентів). М. КАМ'ЯНКА, чигиринського повіту (на Київщині). Земське безладдя.
Наше, так зване, „земство", доживаючи свої останні дні, здається, зовсім вже махнуло рукою на земські справи.
Завмерти й передати себе трупом своїм спадкоємцям. Бо чим справді як не байдужим занехаянням пояснити в нас таке: кілька літ тому зібрались наші селяне поставити школу, обернулися за допомогою до земства, але ж воно замісць допомоги — почало одволікати справу.
Як би не міністерство з своєю запомогою, не бачити б селянам і досі тієї школи.
Це раз. А друге — з шляхами. Через наше село йде трахтова дорога на Чигирин.
Чималий рух взагалі, що під час ярмаркових у нас днів, або возовиці буряків у цукроварню, горілки з броварні на залізницю з сусіднього села Косари то що, збільшується до величезних розмірів, —в дощову осінь та по весні, через неможливу путь цілком переривався аж поки не підсихало хоч трохи.
Так мучились аж до минулого року, коли вже дійшло до того, що ніяк неможна вже було ні проїхать, ні пройти.
Зглянулося було на нас наше земство: зробило спеціальну на мостову многотисячну рос- кладку на місцеву людність, зібрало гроші й почало буркувати через село „сошу“. Раділи люде; аж ось коли заживемо.
Але радощі вийшли передчасні, бо вистелено було торік тільки частину призначеного й потрібного, а цей рік то вже й зовсім нічого не роблять.
Коли кончать й чи кончать роспочату роботу —не відомо. І от люде наші знову зажурились, сподіваючися нових „роскладок" на докінченая.
КРЕМЕНЕЦЬКИЙ ПОВІТ (на Волині). Селянське життя. З 15 августа у нас не було дощу.
Те, що посіяне зарар ня, давно вже зійшло, та тілько б г геньке на зріст; а котре спізнило пражиться в землі, дочікуючись щу. Селяне дуже турбуються бутній урожай, бо коли ще не буде дощу, дуже пога Вже й тепер посіви жовкн сухи та вітру, а гробаки під'їдати коріння.
Сумно тепер по наших селах. Злидене життя сельське ще більш погіршало, ніж минулими роками; тому виною е почасти мандрівка селян до нетрів сібірських.
Тяжко дивитись на бідолашних переселенців, що повернули з Сібіру й на всі боки кидаються, щоб знов завести собі зруйноване гніздо.
Трудно це зробити, дуже трудно, бо земля попродана чи в оренді; грошей викупити її немає.
А тут, на лихо, дорожнеча неймовірна; щоб нап'яти сяку-таку халупку, треба 100 —200 карб., тоді як сами бідолахи продавали їх весною за 40—50 —6O карб.
Звичайно, коли будують хату, люде радіють, співають, жартують, а то — ні тобі жартів, ні співів, нічого не чуть: для людей однаково, що хату будувати, що домовину.
До злиднів селянських прилучились ще шлункові й инші хвороби. По багатьох селах повіту люде слабують на крівавицю, тиф, кір, шкарлятину й инше.
Мре багато. Так, наприклад, у с. Підзамчому що-дня ховають по 1 —2 —3 покійники.
Вмірають, здебільшого, діти, але й старі мруть. Кажуть, що де-які хвороби занесли сюди переселенці, повертаючись з Сібіру.
Г. ВІННИЦЯ (на Поділлю). На виставці. На сельсько-господарській виставці у Вінніці можна було бачити безцеремонність наших урядовців до польського патріотизму.
Цій виставці польські експоненти — поміщики задумали придати цілком польський характер, не дивлячись на те, що приймали участь в виставці українські селяне й дідичі.
Ляхи почепили всюди польські написи, а паркани і ятки помалювали в польські кольори.
Але того не стерпіла поліція й до польських (білого і червоного) кольорів домалювала ще урядову синю пасму.
Тоді граф Грохольський, презідент виставки, бажаючи оборонити польську честь, нагадав поліцаям, що він шталмейстер Двора Його Величности, але поліція вдалась до губернатора й пан шталмейстер мусів поступитися.
Цю пригоду замовчують, але в Вінніці й околицях оповідають за неї досить голосно.
С. ПРОХОРИ, борзенського повіту (на Чернігівщині). Хуторне хазяйство. „Хуторне хазяйство" міцно засіло в головах чималої частини наших селян.
Багато було з приводу його балачок, читання брошурок. Нарешті зібрався сход.
Народу прибуло сила. Надійшли старі, жінки, підлітки. Давно Прохори не бачили такого великого сходу.
Що ж до галасу, гаму, крику, голосіння жінок, то навіть діди не пам'ятають такого бурхливого сходу.
Рішали, перерішали; приймали одну постанову, потім її одкидали. Поділилась громада на дві половини багатирів і бідноту.
Перші доводили, як гарно буде всім, коли серед поля стоятиме хата, хліви, а кругом їх буде розлягатись власне поле, облоги.
Та не так міркувала біднота: не зручно їй ділитись в той час, як де котрі мають десятину упруг, ато й зовсім не мають поля.
Питали вони в багатирів: „Де буде наша толока? Куди виганятимем пасти худобу?" Кілька годин над селом стояв гамір, йшла завзята боротьба.
Нарешті вияснилось число обох сторін; на боці бідноти було більшість люду, і через те село не пристало до „Хуторного хазяйства". С. УСПЕНКА, на Кубані.
Без просвітку. Урожай цього року у нас на Кубані таки добрий і хліба на станціях владикавказької залізної дороги лежить сила.
Не дивлючись на дешеву ціну (пшениця за четверть до 8 карб.), селяне збувають хліб і де-що заробляють.
По трудах, пьють — гуляють. Наші пивні, трактири, потайні шинки завсігди повні людом.
Звідтіль раз-позраз чуються співи, сварки й навіть бійки. Пьянство, розоряючи селян, пускає свої корні серед добробуту селянського глибше і глибше.
Дуже розживаються від цього шинкарі. Серед молоді заявилось хуліганство, а заходів проти цього поліція не робе ніякиих.
Наші місцеві сіячи „доброго, вічного“ не ставлять ні спектаклів, ні народніх читань не впоряджають.
Навіть немає доброї громадської читальні.