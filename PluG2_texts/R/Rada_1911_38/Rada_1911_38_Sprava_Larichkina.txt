Справа Ларічкіна.
Подаємо де-які подробиці до попередньої звістки про справу Ларічкіна. Свідок союзник Новіков свідчить, що "наряди на вбивства" давалися Дубровіним і Юскевичем-Красковським. Свідок Булаєв потвержуе, що вбив Мухіна Ларічкін, а підмовляли його на це Булацель, Дубровін і Юскевич-Красковський та дали йому замісць старого револьвера новий — сістеми Сміта. Після вбивства по газетах появилася звістка, що вбив Мухіна він, Булаєв, наче б то з помсти. Тоді свідок пішов до градоначальника Лауніца вияснити непорозуміння з газетною звісткою. Лауніц прийняв його ласкаво, посадив навіть до себе на коліна (свідок був тоді ще юнаком), але, коли довідався, чого прийшов Булаєв, то звелів йому мовчати, загрожуючи засланням в 24 години. Свідок далі каже, що Булацель пропонував йому вбити гр. Вітте, при чому дав 5 рублів.
Вдруге, в 1910 р. Дубровін пропонував свідкові вбити Мілюкова. Останнім допитували Юскевича-Красковського. Він називав посвідчення всіх свідків брехнею; все це — пьяниці і хулігани, вигнані з союзу. У свідка за Невською заставою було 800 союзників, з котрих тільки сто порядні, инші ж — хулігани. Взагалі справу цю роздуто на-руч "жидівській печаті і політичному ажіотажові" , так же як справу про вбивство Герценшейна. Оборонець Ларічкіна Чіабров цікавиться, яким способом Дубровін довідався про експропріацію на станції Войсковіци, балтійської залізниш, коли союзники вбили трьох експропріаторів.
Юскевич трохи змішався і пояснив, що він довідався про експропріацію за дві години до одходу поїзду. Не тєряючи часу, поспішив він набрати хуліганів, а потім пішов до Лауніца, який і доручи* йому негайно ліквідувати експропріаторів. "Рѣчь" з приводу справи Ларічкіна зауважує: "Як би все йшло шито-крито, сварка з Дубровіним причинила б Юскевичові-Красковському маленькі неприемности. Переход же в табор Валяй-Маркових забезпечує Юскевичові могутнє покровительство. Хто знає, коли знов стане перед судом "дослідоване діло".