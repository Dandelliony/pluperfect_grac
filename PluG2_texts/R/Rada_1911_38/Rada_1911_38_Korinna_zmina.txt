„Корінна зміна".
Міністр хліборобства і землеустройства Кривошеїн після своєї спільної з Столипіним весняної подорожі в Сібір дуже зацікавився переселенською справою. Зацікавився — й постановив провести "корінну зміну" 4 в цій справі. Рада міністрів вже згодилась з проектом Кривошеїна, й тепер ми на передодні "корінної" зміни переселенської політики згідно з поглядами на неї Столипіна". Так, принаймні, сповіщають офіціальні джерела. 
Що ж то, одначе, за „корінна зміна"? Скільки ми не вчитувались в офіціальні й офіціозні звістки по цьому питанню, а нічого не вичитали, опріч того, що в цім році буде дозволене вільне ходачество по льготному таріфу й що переселенцям видаватимуть позичики на переїзд до нових місць. Ніяких инших реформ у переселенській справі міністерство не думає проводити. Не можна сказати, щоб ці невеличкі зміни могли вважатись "корінними". Власне, тут нема ніякої зміни, не те що "корінної", бо вільне ходачество — зовсім не новина. Вільне ходачество існувало й раніше, поки його не скасовано в 1908 р. Річ у тім, що, розростаючись з року в рік, рух ходаків за Урал досяг, нарешті, таких розмірів, що, не зважаючи на велике число заготовлених переселенських участків, останніх у найбільш улюблених переселенцями районах часто не вистачало навіть для десятої части охочих. Тому вільне ходачество з 1908 року було заборонено. Свідоцтва ходакам почали видавать тільки земські начальники та мирові посередники не инакше, як у згоді з землеустроїтельними комісіями та в строгій пропорції з числом участків, призначених для данного повіту в певній місцевости Сібіру. 
Досвід трьох років (1908—1910), одначе, показав, що заборона вільного ходачества бажаних наслідків не дала. Ходок, пропущений у Сібір переселенськими комісіями, все-таки не міг бути певним, що він зачислить за собою потрібне число земельних участків, бо в Сібір насунула сила вільних ходаків без установлених свідоцтв. Дуже часто селянські семч, не діставши переселенських свідоцтв, рушали на переселення "на свій страх і риск". Досить зазначити, що за останнє трьохліття число самовольних семейних переселенців досягало 45—50 проц. усього числа семейних переселенців, тоді як раніше, за часів вільного ходачества, число їх не переходило за 20 проц. Тільки в 1910 р., коли зменшилась уся загалом переселенська хвиля, зменшилось також і число самоволь них переселенців, та все-таки воно досягло значно більших розмірів, ніж у 1907 році, коли було вільне ходачество. 
Отже тепер уряд надумався повернутись до старого порядку. Вже з цеї весни ходачеські свідоцтва вільно видаватимуться всім ходакам од сельських громад і поодиноких селянських та міщанських хліборобських семей. Заведено, одначе, й де які дуже важні обмеження, без яких у Росії не обходиться ні одна реформа. З числа тих місцевостей, куди ходакам вільно буде іздити, цілком виключаються родючі, забезпечені водою й близькі до залізниці участки Західного Сібіру. Зате позичками й безплатним проїздом ходаків заохочуватимуть зачисляти за собою найбільш негодящі й віддалені участки. 
Оце й вся "корінна зміна". Стара і регламентація ходачества скасовується, але на її місце заводиться нова, ще тяжча для переселенців. Раніш частина ходаків і переселенців мусіла їхати в Сібір своїм коштом, але зате була змога селитись на придатних до оселення участках. А тепер уся маса ходаків і переселенців йтиме селитись на віддалених від залізниці, безводних і неродючих участках.