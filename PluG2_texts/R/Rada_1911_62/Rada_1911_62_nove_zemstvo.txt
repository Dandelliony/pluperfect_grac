 В останнім випуску „Собранія узаконеній и распоряженій правительства", як уже відомо з телеграм, опубліковано закон про заведення нового земства в 6-ти західних губерніях — у тім числі й в трьох губерніях правобережної України — на Київщині, Волині й Поділлі. Земство заводиться таке, як і по всіх 34 губерніях Россії, де функціонують земські установи на підставі "Положенія" 12 іюня 1890 р. Будуть тільки де-які зміни, викликані "місцевими обставинами". 
  Головна ріжниця між земствами західними й загальноросійськими поля гатимо в тім, що перші будуть куріальними, тоді як останні укладаються способом звичайним. Річ у тім, що в західних губерніях більшість великих земельних маєтків належить полякам, і законодавці боялись, що коли вибори будуть звичайні, то в новім земстві пануватимуть поляки. Для того земських виборців польської національносте майже по всіх повітах виділено в окремі курії, причім точно визначено те число гласних, яке мають вибрати поляки.
 На Київщині всіх повітових гласних у 12-ти повітах має бути 482; з них по  "руській" курії великих власників буде вибрано 244 гласних, по селянській курії — l40 гласних і по польській курії — 48 гласних. Губернських гласних на Київщині буде всього 74; з них по „руській" курії буде вибрано 82 гласних, по селянській — найменше — 12 гласних і по польській — обов'язково 7 гласних- Решту 23 гу- Ібернських гласних мають також ви- І брати з числа гласних «руського" походження. На Волині повітових гласних буде всього в 12 повітах 897; з них по „руській" курії великих власників буде вибрано 203 гласних, по селянській курії —128 і від польської курії —66 гласних. Губернських гласних на Волині буде всього 63; з них „руських" буде 39, селян— найменше 12 і полякі —12.
 На Поділлі повітових гласних по всіх 12 повітах буде всього 402; з них „руських" буде 216, селян — l29 і поляків — 57. Губернських гласних на Поділлі також буде всього 63; з них „ руських “ буде 40, селян найменше 12 і поляків-—ll гласних. Як бачимо, всюди на першім місці стоять інтереси дуже почисленого в півд. зах. краї „великого руського землеволодіння". Селянство —цей головніший і важніший елемент краю поставлено на друге місце. Що ж до поляків, то визначене для них число гласних почасти відповідає їх чисельносте в краї, але не відповідає їх значінню в його господарськім житті.
 Євреїв —„впредь до пересмотра дьствующихь о нихь узаконеній “ —од участи в новім земстві відсунуто. Воїни не мають права ні брати участи у виборах, ні бути гласними. Зате виборче право дано представникам управління державних маетностей, уділів, селянського банку й духовенства. 
 У земських управах більшість голосів повинна належати особам „русскаго" походження. У шкільних радах предсідателями повинні також бути особи „русскаго" походження. 
Земельний цена для Київщини визначено в розмірі 50 —150 десятин, для Волині —50 —250 десятин і для Поділля —75 десятин. Маєтковий цена — 1.500 карб, на земську оцінку. Особи, які мають тільки 1 /5 —1/10 земельного цензу й 750 карб, маєткового цензу, виділяються в особливі передвиборчі з'їзди.
 Таким чином, вибори будуть двохстепенні. З початку збіраються з'їзди окремо з повних і неповних цензовиків і намічають кандидатів. Потім ті кандидати збіраються на виборчі зібрання, поділяються на курії й вибірають з поміж себе гласних. Кандидатів од селян визначають волостні сходи, по 2 кандидати від кожної волости. 
 Ось у головних рисах ті відміни, які внесено в закон про західне земство, Головним чином, ті зміни зводяться до того, щоб не дати в нових земствах переваги польським і демократичним елементам. Закон укладено так, що в теорії обидві цілі буде осягнено як найкраще. Зостається тепер тільки чекати, поки фізіономія нового земства виясниться на практиці. Чекати зосталось недовго, бо хоч тепер ще не опубліковано, коли відбудуться перші вибори, але ж можна сподіватись, що відповідний указ вийде незабаром.