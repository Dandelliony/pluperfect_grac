

Преса про сучасне становище.
„Россія" доводить, що уряд по правді вжив закон що до 87 статті. „Нов. Вр.“ поясняє вчинок Столипіна боротьбою з реакцією. В „Петерб. Вьдом." Рославлев пише: „Тепер необмежене самодержавство сильніше, ніж коли инше. Я завше давав перевагу повному абсолютизмові—над неповним, повній конституції —над конституцією миражливою. Поновлений лад забезпечив вдасть купці державних діячів. Вони посварилися між собою і нанесли удар поновленому ладові. 14 марта несе октябристам друге народження, другу молодість. Тепер все ясно, листя ілюзій облетіло. Шлях ясний: немає ніякого поновлення, ніяких компромісів —або конституція, або абсолютизм. Заслуга Столипіна в тому, що він поклав нас перед цією ділемою". „Рьчь заявляє, що Дума повинна сказати, що утисків вона терпіти не може і працювати з тими, що утискують, не може. „Совр. Слово" зазначає велике значіння вчинку Столипіна. „Гол. Москви" заявляє: „Становище, при якому уряд не має підтримки ні одної з палат, довго тягтися не може. „Моск. Вьдомости" не задоволені проведенням закону по 87 статті. 
З закордонної преси „Times" завше прихильний до Столипіна, заявляє, що Ст-пін зробив це через самолюбство і бажання показать свою силу. Думу вдарено фатально. „Daily Telegr" пише, що Столипін об'єднав проти уряду обидві палати і всі партії. „D. News" каже: „зроблено" coup d'etat. Остатки російської конституції вдарено смертельно". „Morning Post“ пише: „Столипін присвоїв собі диктаторські уповажнення". В "Tagesrundshau" граф Порейль пише, що Столипін переміг з допомогю одної дуже великої особи, яка настоює на войні з Китаєм і впевнила сфери, що Столипіна ніхто не може замінити в випадкові, коли виникнуть внутрішні розрухи".

