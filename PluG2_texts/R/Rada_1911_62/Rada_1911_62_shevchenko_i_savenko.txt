
Шевченко й... Савенко.
(Зовсім не наукова росправа).

„Во дні торжеств" трапилося мені начитати по київських газетах, що 23 лютого відбулося зібрання клуба російських націоналиетів, де д. Савенко виступив з „докладом" про Т. Шевченка, яко співця „самостійної України", і доводив своїм слухачам, що „русекимь людямть непозволительно отноеиться сь уваженіем'ь кть памяти поз та" й т. д., й т. д., |одним словом скористався нагодою „изрнгнуть хулу м на великого поета. 
І пригадався мені стогін нашого генія: 
І де я в світі заховаюсь?
 Що-день Пилати роспинають,
 Морозять, шкварять на огні.
 Справді, пів-століття минуло, як перестав лунати віщий спів поета, проте й святим кісткам його досі не дають спокійно лежати „на Вкраїні милій"... 
Чому?.. 
Що, властиво, він хоча б і тому Савенкові, і що Савенко йому?..
 І перечитував я ювилейні статті по вкраїнських і по російських газетах, шукаючи відповіді на своє питання,—та так і не знайшов.
 Нема чого робити; мусів сам шукати відповіді... Беру „Кобзаря" й одразу-ж ізнахожу її.
 Виходить, що поет ніби особисто навіть знав д. Савенка. 
Таку вичерпуючу характеристику д.д. Савенків знаходимо в його незабутніх творах. Пророчим духом прозрів поет у будуччину й дав надиво схожі портрети землячків, оцінку їхньої діяльности, землячків, що всього „благополучія“ свого доскочили на материній спині. 
Чому Савенко, українець з дідапрадіда, зробився російським публіцистом певного табору?... Загляньте в „Кобзарь" і знайдете таку відповідь:
 Коли хочеш грошей, Та ще й слави, того дива, 
Співай про „Матрьошу",
 Про „Парашу, радость нашу",
 Султан, паркет, шпори,—
 От де слава! 
І співають, аж не стямляться, сердешні, та вигукують
На чужій роботі, 
та ще ,но московські чешуть, 
Сміються та лають
 Батьків своїх, що змалечку 
Цвенькати не вчили
 По-німецькі, а то тепер І кисни в чорнилі... 
Або хіба не про Савенків говорив поет:
 Люди, люди!
 За шмат гнилої ковбаси
 У вас хоч матір попроси,—
 То оддасте.
В чім же бачив Шевченко діяльність д.д. Савенків?..
 Що до цього, то поет не жалував фарб і подав нам докладні відомості!. З них ми довідуємося, що фахом цих добродіїв е щось більше над те, щоб тільки , киснути в чорнилі“. Констатуючи сучасне йому становище Вкраїни, поет пише: 
Доборолась Україна
 До самого краю:
 Гірше ляха свої діти 
її росшшають. 
Замісць пива, праведную 
Кров із ребер точать,
 І віщує поет: 
Волобі 
Сини твої тебе уб'ють 
Оперені,
 бо кожний з тих синів
 у куточку 
Гострить ніж на брата.
 Передчуваємо, що д. Савенко приставиться, ніби то не про нього написано в Шевченка, тому мусимо навести одно місце, де вже все просто сказано; тільки й того, що поет, певне через незалежні обставини, не навів справжнього призвіща. Ось те місце:
 А тим часом перевертні
 Нехай підростають, 
Та поможуть... 
Господарювати, 
Та з матері полатану
 Сорочку знімати! 
Великий серцеід наскрізь бачив тих добродіїв і знав їм і їхній діяльности вартість.
 Бодай ті діти не росли,— 
говорив він, —
 Тебе, Святого, не гнівили,
 Що у неволі народились 
І стид на Тебе принесли!
 В нашому місці звертається він до них надзвичайно влучно:
 Ви — розбійники неситі, 
Голодні ворони! 
Дуріть дітей 
І брата сліпого, 
Дуріть себе, чужих людей,
 Та не дуріть Бога,— 
так ніби передчував сердешний Кобзарь оті статті, що писав Савенко з Мееьшиковим перед його юви леєм. Бачив поет і їхнє народолюбство й їхнє бажання „истинной свободи" та обстоювання правди:
 Не вам, Донощики і фарисеї, 
За правду пресвятую стать 
І за свободу! 
Роспинать, 
А не любить, ви вчились брата!
 Чи диво ж, що з пречистих уст натхненого співця рине проклін цим людцям: 
О, роде суєтний і проклятий! 
Коли ти видохнеш?..
 Лагідне серце поетове не може згодитися з тим, що людина може бути такою запеклою. Поет сподівається, що душа тих фарисеїв ум'яг' читьея, що вони звернуть із свого ганебного шляху, коли до них звернутись з словом докору: 
Спочивши, скорбная, скажи,
 Прорци своїм лукавим чадам.
 Що пропадуть вони, лихі,
 Що їх безчесті є і зрада, 
І криводушіе огнем,
 Кровавим, пламенем мечем
 Нарізані на людських душах.
 Отже в цих словах бачимо тільки величню наївність чистої, як дитя, душі поетової, бо на це „лукаві чада" можуть любенько відповісти:
 „Цим нас не злякаєш ... 
„Схаменіться, будьте люде“... 
пробув ще раз поет засоромити д.д. Савенків, — 
Бо невчене око 
Загляне вам в саму душу 
Глибоко-глибоко... 
Дознаються небожата,
 Чия на вас шкура,
 Та й засудять, —і премудрих 
Немудрі одурять. 
Час показав всю безпідставність поетових сподіванок. „Вони“ не схаменулись і не зробились людьми, а як були Савенками, так і лишилися ними й до нині Тому більше відповідпости до фактичного становища річей було в оцих бажаннях Шевченка: 
-oх, як би то сталось, щоб ви не вертались,
І сонце не гріло б смердячого гною 
На чистій, широкій, на вольній землі,
 І люде б не знали, що це за орди, 
І не покивали б на вас головою ... 
„Буде, буде!" — додамо ми, задовольнені, що нам пощастило знайти джерело лютої зненависти д. Савенка до свого великого земляка. Правдукажучи, ми цілком згожуемось з шановним публіцистом, що кому-кому, а йому, після всіх отих поетових епітетів на свою адресу, е за що сердитись на українського генія.
 Провінціал.
