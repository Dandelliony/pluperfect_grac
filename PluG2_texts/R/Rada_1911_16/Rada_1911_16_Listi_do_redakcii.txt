Листи до Редакціі.
І. В.-шановний Добродію Редакторе!
В одному з чисел Вашої газети було надруковано звістку про мої дві роботи „Честність з собою" і „Рівновагу". Там було між иншим сказано, що ці роботи написані по російському. Дістаючи й від окремих особ запитання з приводу цього, я мушу заявити, що згадана звістка не зовсім точна. А саме: „Честність з собою", се б то перша моя робота на російській мові, зпочатку написана була по українському. Докінчити ж її я мусів по російському, дізнавшись від редакції „Л. Н. Вістника", що українські читачі масово почали зрікатись передплати журнала через „неморальність" моїх праць. А „Честність з собою" як раз така робота, в якій може зустрітись найбільше образ „моральности“ цих шановних читачів. І тільки через це я мусив кінчати цю роботу по російському і звертатись з нею до російських видавництв, де вона зараз і надрукована. З пошаною В. Винниченко. Прошу газети, в яких було поміщено подібну звістку про ці мої роботи, цього листа передрукувати.
II. Високоповажний Пане Редакторе!
Не одмовте надрукувати на сторінках „Ради" сього нашого листа. Видавництво „Дніпро" улаштовує на одеській виставці 1911 року виставку укр. періодичної преси. Досі вже зібрано до 120 газет та журналів. Щиро просимо шановне громадянство допомогти нам зібрати яко мога більше газет та журналів. А щоб не надсилати нам зайвих №№, просимо звертатись до нас за відомостями про ті часописи, які ми вже маємо. Покладаючи надію, що шановне громадянство підтримає нас в справі улаштування виставки укр. періодичної преси, ми наперед дякуємо усім, хто пришле хоч один часопис, якого у нас ще немає. З правдивою повагою за вид. „Дніпро" Володимир Буряченко. Адреса: Одеса. Потова свриньна 1555. Инші часописи просимо передрукувати сього нашого листа.