Грізні вістники.
Пошесть чуми на Далекім Сході набірає величезних розмірів. Страшна хвороба давно вже перекинулась з Маньчжурії в російські володіння.
У Харбині й по всіх селах тракту Ціціка — Благовіщенськ лютує чума. З другого боку на нас знов наступає страшна пошесть — холєра.
На Катеринославщині холера з минулої весни ще не припинялась. Недавно вона звідти вже перекинулась у Херсонщину.
А тепер слабувати на холєру почали вже й на Київщині. Як донесено земській управі холєрні слабування були в м. Вахнівці, бердичівського повіту, і в с. Цесарській-Слобідці, черкаського повіту. „Думі не відомо, яких заходів ужило міністерство внутрішніх справ для боротьби з чумою в Росії, “—цю заяву графа Уварова може повторити вся країна, й не тільки про чуму, а й про холєру.
Ніхто не знає, що робить міністерство для того, щоб не дати чумі поширитись, а холєрі—відновитись.
Відомо тільки, що міністерство наказало оглядати переселенців, які повертаються з Сібіру.
Мабуть це тільки й дало привід казенній „Росії" з апломбом заявити, що „уряд дуже енергійно бореться з чумою". Яку вартість має ця голосна заява, видно з того, що навіть „Нов.
Время" не йме їй віри. Остання газета пише, що боротьба з пошестями ведеться шабльоново, по канцелярському й не обіцяє швидкої перемоги. „Не можна, — пише газета, — дивитись на боротьбу з чумою, як на спеціальне завдання одного міністерства Це справа загальнодержавна, навіть загальнолюдська.
Росія повинна мобілізувати для цього всі свої громадські й державні сили й доручити загальне кермування нею енергійній, широко уповноваженій людині". Дума не пішла так далеко й обмежилась невиразною й ні для кого не обов'язковою формулою: „Дума висловлює бажання, щоб, одночасно з практичними заходами в справі боротьби з чумою, було яко мога ширше поставлено наукове дослідження чумної пошести, для чого послати наукову експедіцію, а також иншими заходами“, Ця формула настільки ж неясна, наскільки непотрібна, й можна тільки дивуватись, як міг трудовик Дзюбинський виступити з такою несерйозною формулою в такій надзвичайно серйозній справі.
Що-ж, одначе, робити? Невже, справді, вимагати від уряду, щоб він призначив „пошестного диктатора", як радить „Нов.
Время“? Боротьба з чумою досі виключно була в руках уряду. Останній, одначе, вже не раз показував, що такі завдання йому не по силі.
Досить того факту, що холєра вже кілька років під-ряд спустошує країну, а уряд і тепер перед нею такий самий безпомічний, як і п'ять років тому.
Та чума - не холєра. Проти останньої можливі всякі профілактичні заходи, тоді як проти чуми, коли вона вже з'явиться, майже нема ніякого порятунку.
Необхідно отже негайно ужити заходів, щоб локалізувати її, не дати їй поширитись.
Необхідно отже негайно передати справу боротьби з пошестями в руки громадянства.
Як би уряд не боявся громадської самодіяльности, але перед такою страшною небезпекою повинні зникнути всякі політичні рахунки й міркування.
Справа йде не більше й не менше, як про врятування милійонів людей, а разом з тим і гідности Росії.
Необхідно зараз же, не гаючи часу, скликати громадський комітет з представників науки й громадянства, асігнувати в його роспорядження стільки коштів, скільки буде потрібно, й дати йому право уживати всіх можливих заходів для забезпечення країни від чуми й холєри.
Ми певні, що така громадська організація швидко спромоглася б виконати доручене їй завдання.
