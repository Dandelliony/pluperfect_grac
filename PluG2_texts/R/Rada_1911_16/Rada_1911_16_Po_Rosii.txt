ПО РОСІІ.
Нова жертва. У Вятці серед духовенства завзято виганяють крамолу. Під розуміння „крамоли“ тут входить все більш менш пряме і незалежне. До списка инших священиків тепер додається нова жертва—о. Машкін, священик Іжевського заводу. Через переслідування архирея і духовенства, цей священик вже звернувся до синоду з проханням про зняття сану з нього. „Речь“ пише, що це один з кращих священиків, поступовий, освічений. Він не підійшов під загальне підлизництво духовенства і навів на себе „гнів“ начальства. За що взяли ся до Мишкіна—невідомо. Чи не за те, догадується газета, що „близькій людині“ подобалася парафія о. Мишкіна?Жіночі курси. У Вороніжі губернське земське зібрання постановило одкрить цього року двохрічні жіночі педагогичні курси. (У. Р.).Життя прачок. В Москві поліція оглянула пральню Преображенської. Кватиря Преображенської має 4 світлиці і кухню. Одну світлину займає сама Пребраженська, а 3 инших одведено під майстерню. Поліція найшла тут щось неможливе: майстериці спали скрізь—в проходах, між грубкою і стіною, в великих ночвах, на білизні, инші на землі під столом, В сусідній світлиці спав сторож, а біля нього стояла колиска з дитиною. Повітря було дуже тяжке; ні постелш, ні нар не було ніяких. 8 робітниць спали просто на голих дошках в бруді і нечисті. Поліція зробила протокол. (Р. Сл.).
Продаж доньки. В станиці Курчамській селянин Осіпов продав за 60 руб. свою дванадцятилітню доньку в жінки селянинові Сєдишову. Осіпов був тоді п'яний. Після цього Сєдишов забрав дівчинку до себе. Мати дівчинки заявила поліції. Сєдишова арештували за насильство над дівчиакою. (У. Р.).
Як найшли винуватого. В „Речи* надруковано такого листа: „Прошу надруковать листа, що яскраво харак теризує охранну сискну поліцію в м. Омську. В день, коли одержали звістку про смерть Л. М. Толстого, я будучи на виставі в городському омському театрі, запропонував публіці, в
честь важливої події, розійтись, не дочікуючись кінця спектаклю. Я сказав точнісінько таке: Панове! Помер Л. М. Толстой... раю вийти з театру. На другий день я виїхав в Омська і, коли повернувся назад, то дізнався, що поліція притягла до одпозіднльности бувшого редактора „Ом. Вест.“ Гладишева за сказані мною слова. Обвинили його за порушення тиші і бажання зробити демонстрацію. Мировий суддя оштрафував його. Присуд суддя зробив на підставі посвідчень начальника сискної поліції в Омську Медвенського, який дав брехливе посвідчення, що він сам бачив, як Гладишев говорив промову. Хоч инші свідки запевняли, що це не той, хто говорив. В кінці заявляю; 1) публіку запросив вийти з театру я, а не Гладишев; 2) останнього засудили невинно; 3) начальник сискної поліції Медвенський дав на суді неправдиве посвідчення. Іван Леонтіевич Сіманін“.