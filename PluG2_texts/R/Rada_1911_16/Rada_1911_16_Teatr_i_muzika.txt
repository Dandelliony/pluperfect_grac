Театр і музика.
„Брехня" В. Винниченка.
Давно вже ждало українське громадянство нагоди побачити п'єси В. Винниченка на сцені. Та лиха доля все їм заступала світ. Тільки передостанній п'єсі нашого талановитого письменника вдалось пройти крізь цензурне горнило, і театр д. Садовського широко розкрив їй двері. І перша вистава „Брехні" була справжнім іспитом для молодого автора, як фахового драматурга, для нашого українського театра взагалі і для артистів виконавців цеї п'єси особливо. Вартість „Брехні", не торкаючись її, як літературного твору, а тільки як орігінальної української п'єси з інтелігентського життя, вже тим велика, що, хоч кривою доріжкою, виводить український репертуар з завороженого мелодраматичного та спеціфично-побутового кола на широкий шлях європейського репертуару. Будучи і по змістові і по духові найблизчою до Ібсенових „семейних" драм, особливо „Нори", „Брехня" була серйозною спробою сили наших артистів.І перша ця спроба вийшла в них невдалою. Не зрозуміли артисти цеї „п'єси настрію", не зрозуміли в ній свого завдання. Старались всі, але з цього старання не в кожного з артистів і не скрізь вийшло щось путнє. Возьмемо зараз одну з головних ролів — Івана Стратоновича. Як не старався в ній д. Корольчук, як не запалювався, як не підігрівав себе внутрішнім вогнем, всіма фібрами своїх нервів, з ролі в нього нічого но вийшло. Просто не стало сили, не стало талану і головне власного сценичного досвіту, актьорської ріжнобарвности. Вийшла в решті тільки ріжісьорська начинка, а коли й її проковтнув д. Корольчук, то з чудесної ролі лишилось йому на поталу саме тільки порожнє місце. Сама нескладна постать Івана Стратоновича —д. Корольчука, його незграбні рухи, навіть незвичайний цьому артистові акцент, все показувало яскраво, що він не зрозумів душі того, кого грав, і брав так з плеча, як Бог послав на душу. Був в нього один гарний щирий момент в другій дії, в сцені з листами, але не довго він світився на загальному сірому, штучному фоні. Швидко все погасло і так —до кінця. Д-й Мар'яненко, почавши роскішно, певним темпом, ролю Тося в першій дії, в останніх двох зійшов з такого чудового тону, скомкав і в цілому дав зовсім не те, що треба. В артиста всі данні єсть на цю ролю і коли він над нею ще попрацює, то може дати повний малюнок Тося—неврастевика, бо роль його по п'єсі цілком закінчена і дає багатий матер'ял для талановитих артистів. Добре зрозумів, широко розробив і дав те, що в його силах було, д. Паньківський в ролі Андрія Карповича. Цю ролю так тільки й треба грати. Д-й Ковалевський провів ролю Карпа Федоровича надто скромно і невиразно, Треба більше гри, треба більше приглядатись до цього йому, селянинові, чудного життя хворих дітей міста. Про гру д. Ліницької (Наталя Павловна) може бути ріжний суд. Коли розуміти цю ролю так, як зрозуміла її артистка, то з виконання її можна бути задоволеним. В першій дії псував вражіння мелодраматичний тон, взятий артисткою у цій п'єсі зовсім не до речі. За те чудово пройшла в артистки сцена „роспродажі душі і серця" коли вона перед самогубством в третій дії шепче кожному з любовників „солодке словечко", а потім всіх їх цілує. Це — шедевр артизму і тим дужче він виділявся і приковував до себе увагу на сірому, одноманітному фоні загального виконання її партньорів по п'єсі. Чи так, як вимагав автор, зрозуміла п. Ліницька свою ролю, ми про те не будемо говорити, бо в усякому разі, артистка дала мистецький образ, який лишає сильне вражіння. Мало автор одвів місця в п'єсі Досі і Соні, але й ще менше дали тут д-ки Хуторна і Ковалевська. Так щось вийшло п'ятим колесом у возі. Не можу не зазначити гарної гри д-ки Колесникової (Пульхера, слуга). Це — було чудесно. Чи буде на дальніших виставах „Брехня" йти краще? Безумовно краще. І мусить йти. Само собою було б ще краще, коли б де-які ролі оддати в инші руки, коли б сам д. Садовський грав Івана Стратоновича. Про те першою невдачою не варто дуже турбуватись. На те вона перша та й не легка. У всякому разі нове вікно прорубане і тим, що коло цього попрацювали — велика дяка. По сценичности „Брехня" п'еса дуже важка, техника її надто складна, дії надто довгі особливо друга, де-які її місця неодмінно треба скоротити.
Группа М. К. Садовського їде Великим постом на 24 вистави на гастролі до Петербургу. Грати буде труппа в театрі „Пассажъ. Можливо, що труппа лишиться там і на Великдень.
Бенефіс М. Ів. Вільшанського. Готується до вистави і незабаром піде в бенефіс артиста М. Вільшанського „Gaudeamus" Л. Андреєва в українському перекладі. Бенефіціант виступить в відповідальній ролі Онуфрія, Старого студента гратиме д. Паньківський. Режісіруе пьєсу д, Вільшанський.
Концерт С. В. Рахманінова. Сьогодня, 22 января, в залі Купецького зібрання відбудеться концерт (Klavier-Abend) комнозітора С. В, Рахманіова, присвячений його фортепіанним творам. Між иншим, Рахманінов виконає свій третій фортепіанний концерт, недавно написаний. Білєти у Ідзіковського.
В театрі „Соловцовъ". Артистка Федорова і артист Лаврецький запрошені на той рік у Самару, в труппу Образцова.