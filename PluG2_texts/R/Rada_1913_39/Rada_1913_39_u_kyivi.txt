У Киіві.
Клуб „Родина “. Сьогодня чергова танцювальна вечірка. 
Завтра (17 февр.) „Відкриття карнавала “ —костюмірована танцювальна вечірка з 2-ма призами художньо-етнографичної комісії за орігінальне і за стільне українське вбрання. 
Війна квіток, конфеті та инше.
 Вхід: члени і постійні гості - 20 коп., учні—-30 коп., не учні - 60 коп. 
20 февраля — Дитяча костюмірована вечірка з призами за краще вбрання. (Дітей просять бути в папірових вбраннях). Вхід: діти і дорослі —30 коп. 
22 февраля—маскарад для дорослих з двома призами за краще оригінальне вбрання по присуду публіки. Вхід: члени і учні—-50 коп., сторонні 1 карб. Особ, які будуть в масках, просять неодмінно подавати в касу рекомендації двох членів. 
23 февраля-—чергова танцювальна вечірка. Ціни звичайні. 
24 февраля—спектакль-мініатюр. Виставлено буде: 1. „Магомет та Айста", 2. „Література“ —Шніцлера, 3. „Циганський табор" — інсценовані циганські пісні. Вхід: члени, постійні гості і учні —50 коп,, не учні —60 коп.
Зас дання губернського по городським і земським справам присутствія. Під приводом Д. Кашкарьова одбулося засідання київського губернського по городським і земським справам присутствія. Засідання мало розглянути 24 доклади по земським і городським справам. Присутствіє постановило притягнути до судової одповідальности голову васильківської міщанської управи У. М. Павлюка і члена управи Воробйова по 1 частині 979 статті Далі вирішено віддати під суд по 714 ст. голову тарговицької міщанської управи К. Мойсеева і члена управи М. Соколова. Старосту В. Каркаса з худяківської волости вирішено притягнути до суду за фальшиві посемейні списки по 362 ст. і передати справу судовій палаті. Скаргу Дитятина в справі про Глубочицьку канаву вирішено передати в сенат.
Концерти школи М. В. Лисенка. У неділю, 17-го лютого, в помешканні громадськ. зібрання (В.-Володим., 45) відбудеться 2-й камери, концерт музично-драмат. школи М. В. Лисенка при уч. Д-к Вонсовської, Іздебської, Леплінської, Прохорової, Якубовської. Програма: квартет арія —12—Мендельс.- Бартольді; соната а-m ll (віолонч. і форт.) — Гріга; тріо Es dur — Бетховена і квартет — Гайдна. Почат. в 12 1/2 год. дня. 
Ввечері в тім же помешканні —3-й вечір учнів школи М. В. Лисенка. Почат. о 8-й год. веч.
Т-во есперантистів В київському товаристві есперантистів „Verda Stelo“ одбудуться в неділю 17 февраля в 12 год. дня загальні збори членів. Зібрання одбудеться в помешканні клуба служащих (Мерингівська, 8).
Прохання про дозвіл зьїзду. Київська губернська земська управа почала клопотатись про дозвіл скликати у Київ зьїзд в справі поліпшення земських фінансів.
До майбутнього ювилею. 21 февраля київська округа доріг ілюмінує обидва мости на Дніпрі.
Вільготний таріф. Міністр доріг повідомив начальника південно-західних доріг, що з 15 февраля по 5 марта для учнів встановлено вільготний таріф.
В університеті. В університеті вивішено оповістку, що з 19 февраля по 4 марта університет буде закрито.
В духовній академії. 21 февраля з приводу ювилею 300-ліття Дома Романових у київській духовній академії буде урочистий ювилейний акт.
Поширення Олександрівської лікарні. Для поширення Олександрійської лікарні вирішено збудувати два нових бараки для хирургичних і гінекологичних хворих та для родильного приюту.
Присутствіє про товариства постановило вчора зарегіструвати статут „Ківскаго думскаго общественнаго собранія“ і крім того, постановило ще закрити в Звенигородці „Купеческій клубъ“ за азартну гру.
Вибух ефіра в поїзді. Вчора на ст. Рудні-Почаївській згорів вагон ІІІ кл, в якому од необережносте пасажира стався вибух пляшки з ефіром. Вибухом опалило кондуктора і скількох пасажирів.
Товариство київських лікарів. Сьогодня в авдіторії університету № 7 в 8 год. вечора одбудеться засідання товариства київських лікарів. Програма: І) Доклад д-ра О. Р. Лурьє; 2) обговорювання питань професійної діяльности лікарів (про гіпноз, про наркоз); 3) балотіровка нових членів.
Грузинський вечір. Сьогодня (16 февр.) в „Клубі інженерів" Миколаївська ч. 11, одбудеться грузинський студентський вечір. Початок 81/2 год,
Концерт-бал черкаського земляцтва. У понеділок, 18 февраля, в залі комерційного зібрання відбудеться концерт-бал студентів політехників черкаського земляцтва. Беруть участь кращі артистичні сили Київа.
До святкування ювилею Дома Романових. Вчора виїхав в Петербург гор. голова І. Н. Дьяков на ювилейні свята, як депутат від Київа. Обовьязки город. голови виконує Ф. С. Бурчак.
19 февраля в 1 год. дня буде одправлено панахиду коло памьятника Царю Олександру II і молебствіє 21 февраля в 1 год. дня в залі городської думи.
Закриття клубу. Губернське присутствіє постановило вчора закрити „Кіевскій русскій общественний клубъ“ за азартну гру в карти і инші порушення статуту. Крім того, присутствіє постановило оддати ще під суд де-яких старшин цього клубу. 
Сенат залишив без уваги скаргу відомого київського союзника Ф. Постного на постанову губернського присутствія про закриття „Русскаго общественнаго собран я“, головою якого був Ф. Постний.
Будівля памьятника Гоголю. Незабаром у Київі одбудеться перше засідання комітету по будівлі памьятника М. Гоголю у Київі. Головою комітету, як відомо, вибрано І. Н. Дьякова.
Бібліотечні справи. Одбулося засідання комітету гор. публичної бібліотеки. На засіданню розглянуто заяву студентів комерційного інституту (400 душ) про купівлю нових книжок. Комітет задовольнив прохання студентів і дозволив витратити на ці книжки коло 1000 карб.
