Всякі звістки.
Душогубство. З Слободи Явтушівської (на Поділлі) наш кореспондент пише: Увечері 11 лютого тут убив свою жінку селянин Денис Журавель. Дітей у них не було, жінка була велика пьяниця, пропивала що тільки могла, навіть сорочки свої та чоловікові. Чоловіка арештовано. 
Злодії. В селі Супівці (на Поділлі) на минулому тижні люди зловили злодіїв, що заграбували у чоловіка 8 мішків пшениці. Люди радіють, бо гадають, що ціж самі злоді не раз нападали під лісом на проїзжих коло їх хутора.
Грабіж. На Голубівській копальні коло Луганська був оружний грабіж магазина Каніна. В 6 годин вечора в магазин, де було повно покупців, зайшло 4 злочинці, раніли касіра, одного хлопчика, забрали з каси 250 карб. грошей і пішли. На дорозі вони зустріли місцевого урядника і росказали йому про свій вчинок.

Голод. На Херсонських городських хуторах — голод. Багато семей не має ні хліба ні палива. Топлять соломяними дахами. Город їм помагає.
