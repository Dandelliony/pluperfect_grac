З нашого життя.
„Організація буденщини“. — Наша національна весна.—„Родства непомнящіе“. — Назад.— До тверезої практики.—Модна фразеологія. —„Пів- Олеся“ і ціла Раєвщина.—Україна і „малороссіискій буржуа“ та Гаркун-Задунайський—Дух часу.—Безводна хмара.—Колишні і теперішній. — Не по дорозі. 
Ми вже знаємо з попереднього, що найближчим завданням нашого часу здається д. Пригарі организація „національно культурної буденщиини", де організатором має виступити „малоросіянин" під усякими псевдонимами, якими наділив його автор („курдупель", „малоросійський буржуа", „герой середньої людини й буденної роботи", „Санчо-Панса реалізму"). Знаємо ми й те, що якимсь дивним дивом автор проморгав те, що така „организація буденщини" в досить широких формах істнуе вже в нашому житті і що не на підмогу українству вона йде, а на боротьбу з ним. „Санчо-Панса реалізму" зовсім не став чекати, поки знайдуться такі добрі та милосердні люде, що запросять його на покуття і скажуть —іди та володій нами, бо, мовляв, земля наша велика й обильна, а ладу в ній кат-має. Він і сам без запрошення втиснувся, де тільки міг, сіючи скрізь ту саму буденщину, культурне здичавіння та „мерзость запустѣнія", на які тільки й сам багатий. Але цікаво, як саме могли зародитися такі надії на Санчо-Пансу, що цілком забили памороки авторові нового прожекту? Як можна було не розглянути руйнуючої ролі „малоросійського буржуа", — руйнуючої як-раз з національного погляду? Як можна накидати йому якісь творчі національні функції? 
„Маємо, — пише д. Пригара, —санкціонірований романтикою імпотентний курс національної політики, з яким ось морочимось скоро вже десять літ, найкращих літ нашої національної весни". Мені здається, що в цих словах маємо почасти відгадку на ту загадку, що поставив нам своїм одкритим  листом д. Пригара. Для людей, „непомнящихъ родства", десять останніх літ здаються якоюсь новою ерою в нашому житті — такою новою, що вони не вагаючись можуть назвати їх „найкращими літами", та ще не аби-як, а „нашої національної весни". Дарма, що всю ту весну таким холодом повівало, що дихати часто не можна було; дарма, що перші ж ступіні українства зустрілися з суворою дійсністю й воно одразу ж попало в ту смугу лютої стужі; дарма й те, що ці „найкращі літа" листок по листкові обривали з тих надій, які прибито на цвіту перше, ніж вони встигли роспуститися. „Непомнящіє" на це все не звертають ніякої уваги: вони бажали б, щоб квіти й на морозі розквітли та пишалися повним цвітом... З другого боку, оцих десять літ лютої стужі вони одривають од усього попереднього грунту, забуваючи, що українство вийшло останніми часами на прилюдну арену таким, яким сотворили його довгі літа попереднього, ще гіршого, лихоліття, що його теорія —ота потріпувана „ідеологія" — й практика не зьявилися якось сами з себе, одірвано од життя, а органично виросли з грунту, розвивалися ступінь по ступіню, та ще за яких обставин розвивалися! І от те, до чого дійшло українство шляхом довгої й важкої еволюції — національну свідомість—„непомнящіе", не вагаючись, атестують тепер за нікчемну „ідеологію” й закликають нас вернутись назад, до того „малоросійського отечества”, яке давно вже ми покинули, як голу й неродючу пустиню. Ім здається порожніми заходами, працею для майбутнього, —на „ненарождених", мовляв, —та величезна организаційна й підготовча робота, яку зроблено українством не тільки за ці десять „найкращих літ нашої національної весни", а й за довгі десятиліття попереднього животіння під вагою нечуваних репресій. Не бачучи тих блискучих наслідків, яких так ба жають нетерплячі люде, вони впадають у зневірря й кидають анафему напопередню роботу, заплющують очі на всі її здобутки. І от ця новітня філософія роспачу та зневірря кличе нас покинути „ідеологію" й вернутись до тверезої практики “. І не помічає ця філософія, що кличе до порожнього місця, на якому нічого не росте; не помічає й того, що орудує самими фикціями, без жадного реального змісту, не вважаючи на всі свої поклони перед справжнім ніби то реалізмом. 
„В основу культурної практики новий курс покладе екстенсивний метод роботи в щир, роботи на сучасний ринок, і відповідно цьому розвиватиме і свої практичні навики. Рахуючись з потребами ринку, він висуне на первий план организацію потребленія продуктів культури і добиватиметься замісць Олеся з сотнями читачів хоч пів-Олеся, але з тисячами". Таку ось маємо програму „нового курсу" тієї роботи „на сучасний ринок". Але поза модною економичною фразеологією, присмаченою всякими „реалістичними" терминами, в цій програмі не знайдемо ніякого змісту. Чому автор думає, що „пів-Олеся" знайде собі тисячі читачів, тим часом коли цілий Олесь мусить обмежитися тільки на сотнях? Адже коли, скажемо, цілий Олесь „не по плечу" Санчо-Пансам реалізму, то ми ж маємо не тільки „пів-Олесів", але й далеко менші сили, тоб то поетиків і віршовників, які ані трохи не підіймаються над буденщиною, які „плоть од плоти" її—і невже який-небудь Рябошапка та инші „малороссійскіе писатели" справді своєю популярністю побивають справжнього талановитого поета? Думаю, що й д. Пригара не буде в цьому запевняти. А коли так, то до чого ж здалася вся його теорія розміна дійсних культурних вартостей на безкультурні дрібняки, розполовинення справжнього таланту, розпорошення його на задушливий порох дикости і некультурности? 
З усіх письменників найбільш популярні в кругах такі, як Раевський, Лучицький, Півень, то-що. Перед мене лежать відомі „Сценьі и разсказы изъ малороссійскаго народнаго быта" Петра Раєвського, видання шосте, що вийшло р. 1893 го. Тепер, треба думати, видання цих ганебних „сценъ" далеко лишило за собою перший десяток, і ледве чи й сам „Кобзарь" може з ними конкурувати. І я попрохав би автора одкритого листа, поклавши руку на серце, по щирости відповісти на питання: кого і що „организували" ці сцени? Кого вони перевели од „малоросіянизму" до українства, кому заронили в душу хоч искру того вогню святого, що від буденщини переводить до чогось більшого? А тим часом Раєвські, Лучицькі, Півні е tutti quanti безперечно на „малоросійському" щаблі стоять, там же стоять і їхні численні „потребителі". Стоять —і не рушають наперед. Не рушають через те, що й не можуть рушити. А не можуть, бо не мають і крихти з тієї „ідеології", з того „старого курсу", що як-не-як, а запалював і запалює серця людей не тільки на думки, а й на роботу і приводить їх до національної самосвідомости, підіймає їх, кажучи словами д. Пригари, до України. І це тому, що зріктись ідеології, розмінятись на дрібняки й піти під команду Санчо-Панси — значить поставити хреста над Україною. 
На віщо справді здалась Україна „малоросійському буржуа"? Україна — це не якась абстрактна Апельсинія, мовляв колись д. Чуковський, яку можна поставити на полицю, щоб тішити нею свою пиху, немов краденими клейнодами. Це — насамперед трудящий народ, для якого треба дуже багато жертв нести, для якого треба працювати, без надії одібрати за це „грошовим еквівалентом". Ви можете уявити собі ультра практичного Санчо- Пансу в ролі такого самоотверженого працьовника? Ви можете знайти „малоросійського буржуа", крамаря, або глитая такого, щоб прихилився до потреб „необразованнаго мужичья"?.. Правда, він реготатиме над „Мертвим тілом" Раевського, смакуватиме деякі „Співомовки" Руданського, але реготатиме тим утробним реготом, який до голови й серця не доходить, і реготатиме як-раз над тією реальною Україною, отим українським народом, до якого захожується оц його підіймати д. Пригара. Можна догадатися, що з таких заходів вийде, коли взяти на увагу, що „дурний мужик" —оце і всі висновки буржуа з його літератури. „Курдупель", який тільки що покинув своїх рідних пенатів, хоча й не скинув звичайно свого національного обличчя, малоросіянин, гордий з того, що став вище над „гречкосія", повен призирства до „необразованого сословія", дивиться на його згорда, ставиться, як до бидла. І його думають оце назад заманити... Та не то „Малоросією" — калачем не заманиш! Адже цікавий факт, про який свідчить хоча б автор недавно надрукованих у нас нарисів „З глибин життя"; „тєто насмішка як раз з нашого брата" — гудуть оті „малоросійські буржуа" з приводу навіть таких невинних заходів, як українські вистави по селах *). Та инакше, певна річ, вони й не можуть дивитися. І тільки через те не можуть, що занехаяли всяку „ідеологію", що дивляться на світ божий тверезими очима практичного Санчо-Панси і, певна річ, на „дон-кихотські" вчинки не здатні. „Чув я про таких багачів, котрим нема чого роздавать, — казав один такай буржуа малоросіянин, — так вони хочуть, щоб всі з ними порівнялись. Ні, так не буде! Ви не з того тіста, до якого ми привикли". Боюся, що цими словами Карпенкового Пузиря одкажуть усі буржуа д. Пригарі, коли він підійде до їх із своїми планами переходу „од романтики до реалізму" — через Малоросію до України. Той самий характер найчистішої утопії має й практична порада д. Пригари обернутися до „утилізації жаргону". „Не водевільного, розуміється, —
*) „Рада 8 , №37

додає він, — жаргону Гаркуна-Задунайського і одставних унтерів, а жаргону як живої зрозумілої мови буденного обиходу—з етнографичною стихією в основі плюс живе сміття русифікації замісць мертвого несміття реставрированих етнографичних архаїзмів та новоутворених культурних неологизмів" (стор. 16). 
Ми поминаємо вже те, що ніякої творчої— отже й организаційноі роботи — на жаргоні неможливо сподіватись, як неможливо ждати нащадку од покручів. Але чому д. Пригара” думає спинитися на першому, скажу так, ступіні жаргонної мови й одхрещуеться од водевильного жаргону Гаркунів та унтерів? Хто сказав а, мусить сказати б: адже для Гаркунів та унтерів з їхнього жаргону теж „жива зрозуміла мова" їхнього буденного обиходу, то чим же він гірший од такої „живої зрозумілої мови" инших шарів громадянства? Це раз Друге— практично неможливо додержати якоїсь градації в трактуванні жаргонів, і раз на жаргон уже справа перейшла, то тут безмежні перед нами перспективи розстилаються. Безмежні в сторону псування мови, а не додержування чистоти її, — значить, утікання од України, а не наближення до неї. Таким чином, і „щупальці жаргону" коли б і грали яку ролю в українському питанні, то зовсім не ту, якої сподівається од них д. Пригара. Вони ще більше росхитували б той грунт, якого українська мова не може зразу ж захопити для себе, і позбавили б усякої надії зробити це хоч колись, потім, коли скінчиться ота „наша національна весна" й переміниться на справжню погоду, за якої можна стане планомірно провадити національну роботу. 
Думаю, що цими увагами можемо обмежитися, і тепер легко вже буде оцінити новий прожект на порятунок рідного краю. Не вважаючи на заголовок і на реалістичну фразеологію, маємо типову утопію, що цілком не зважає на дійсність, хоча ніби то силкується причепитися до її полудрабків. Але не варта доброго слова що до своєї позитивної ціни, ця утопія заслуговує на тим більшу увагу як покажчик настроїв в українському громадянстві, як свого роду дух часу. Я вже сказав попереду, що треба себе не поважати, треба шага ламаного не давати за всю ту величезну роботу, що малими силами все таки провадиться на нашій національній ниві, щоб виступати з такими прожектами. Скажу більше — треба дійти до останньої межі зневірря, щоб кликати на порятунок ту „нещасну безводну хмару“, того „малоросіянина", що спить і бачить, як би втікти од України — куди, все одно, бо всюду йому рідний край, де добре. Старі наші письменники про таку хмару казали: „І прожене тебе вітер над рідною землею і розвіє, не проливши й краплі цілющої води на рідні ниви, де при таких хазяїнах засохне наука, поезія і благо народа". А молодий лагодиться віддати їм на поталу і науку (згадаймо — жаргонні граматики, кишенькові словарі та хрестоматії!) і поезію („пів-Олеся"!)і звичайно благо народа, „щоб Малоросії легче було підніматися до України", хоча авторові трохи й „жаль" ніби „виплеснути зовсім ідеалізм з практики українства". Та жаль ваги не має, а через те — князюйте й порядкуйте нами, ви, всі оті курдупелі, малоросійські буржуа, Санчо-Панси реалізму, Калитки і Пузирі: одна на вас надія!.. 
Краще вже без такої надії. Коли Пузирі й князюють, то тільки через те, що „виплеснули зовсім ідеалізм" з своєї практики. Вони не почують роспачливих закликів д. Пригари. Не почують їх, я певен, і українці. Бо їм з Пузирями не подорозі... Сергій Єфремов.
