
Думки про виховання талантів.
В третій книжці журналу „Світло“ (листопад 1912 року) д. Христя Алчевська видруковала невеличку статтю під заголовком „Сирота в ряднині“, де описує вона одного 12 літнього хлопця селянина, що прибув пішки до Харькова з Бахмача, щоб учитись в гімназії. Хлопець уже принятий і ходить до II класи гімназії. Д. Алчевська описує свої спостереження над цим хлопчиком Федотом і між иншим звертає увагу на те, що Федотові подарував товариш . два ремінчики на вішалки до одежини і що Федот дивиться на ці ремінчики неначе на скарб... „А ось, приводить вона далі слова хлопця, у приюті пошила мені нянька білу сорочку: вона загубила 5 карб , а я підняв та віддав їй, так вона мені дякувала". Потім уже X. Алчевська говорить од себе: „Харьків дав йому притулок і одчинив двері середньої школи. Що ж принесе йому та школа? Чи дасть йому світла, чи тілько хліб“? А трохи низче цітуе одержаного листа, з приводу того ж таки Федота, у якому сказано: „Дуже багато у нас всяких товариств, а отже нема такого, щоб поставило собі за мету не підбірати випадково на дорозі талановитих дітей убогих людей, а поставило б собі за мету вишукувати таких дітей по селах, відчинити для них пансіон, годувати їх, зодягати і вчити як найкраще. На нашій Україні певне не один Шевченко, або співець, або художник, або якась йшла талановита сила художня або учена гине десь нікому незнана, нікому невідома. Правда, великий талант в огні не горить і в грязі не тоне, але це мала втіха: хто не згине, а хто таки загине безпремінно. Загине краса, загине слава нашої нації. Сельське духовенство, учителі, писарі, старшини, акушерки, лікарі, хвершали—це все ті люде, од яких можна було б добувати відомости —чи немає у їх на селі такого хлопчика або дівчинки, про яких говорить усе село: „от як би дати оцій дитині добру стежку—і щоб з неї вийшло? “. А такі діти на селах є і гинуть вони нікому невідомі.
 Ось пансіон має вже десяток видатних дітей. Між ними е будущі музичні генії, співці, художники, математики, Едісони може... Товариство дає своїм вихованцям загальну вищу освіту і саму найширшу, саму найвищу фахову... Один з вихованців не справдив надії, і ознаки великого таланту загинули і від попередніх надій не залишилося нічого. Що ж, і так бути може. Але товариство не зробило жодної шкоди ні вихованцю, ні завданням, тільки й шкоди, що витратило де-яку суму грошей. Але ж і гроші ті марно не пропали: хлопця вивели принаймні в сельські учителі і пустили його в шиття з де-якою освітою на користь народові і своєму краю. Такі товариства повинна б мати кожна нація. Усяка народність має своїх Шевченків, Уайтів, Стефенсонів, Ломоносових, Горьких, Шаляпіних і т. д. 
Так каже авторка і додає: але ж кожна нація має школи Яна Амоса Каменського, Песталоцці, Толстого, Ушинського, Барона Корфа, а українська нація таких не має шкіл, а тим часом теоретиків виховання ми маємо. Згадайте високі ідеали філософа Сковороди, він каже: „подивися на людину і роспізнай її!.. Подивися на тілеса людські —не в них сила богова, а в душі їх вона заховалась... Многіє богослови були б лучшими стряпчими по ділам, многіє учониє — рознощиками, многіє судді — пахарями, і воєначальник — пастухами “.
 Далі д. Алчевська наводить ще глузливі слова свого землячка, який сказав їй: „знаємо цих Ломоносових, що в огні не горять; всі вони любять пожити на чужий кошт“! 
„Хто ж із них правду каже? питає д. Алчевська, чи веселий земляк, чи мій знайомий у листі і рідний наш філософ Сковорода, що теж належить до тих, які з торбою за плечима йшли вчитися “?!
 Цікаво було б знати подробиці тих фактів, на підставі яких могли б ми згодитись, що Шевченко, Стефенсон, Ломоносов, Горький, жили і любили жити на чужий кошт?... Навпаки, нам більше відомі факти з життя великих народніх талантів, що вони бідували, або навіть тяжко бідували, поки стали, дякуючи своєму великому власному розумові, на відому висоту, яка вже давала їм заслужену пошану, славу і багатство, а не живились вони на чужий кошт.
 Маючи дійсні факти живого життя, як гинуть на селах талановиті діти, я цілком не визнаю рації в словах „веселого землячка“ і прилучаюсь усією душею до заснування такого товариства, яке поставила б своєю метою своєчасно вирятовувати від загину талановитих убогих дітей і виводило їх, коли не на самий широкий шлях життя, то принаймні на який можливо при сучасних обставинах та відсутності гарних шкіл. Краще учити талановитих дітей у якій би то не було школі, ніж у ніякій!
 Наведу дійсні та живі приклади безперечної талановитости де-яких сельських дітей, яких знав я особисто, живучи на селі. У моєму рідному селі на Полтавщині і тепер знайдеться не одна людина, що згадає укупі зо мною покійних уже Йосипа Калічку, Якова Онопрієнка і Данила Кучуба. Почнемо з Йосипа. Це був 9 літній хлопець, мав він косоваті трохи очі і з природи коротшу одну ногу, так що завжде кульгав, через що і прозвали його „Калічкою". Дійсного його прізвища пригадати тепер не можу. Цей хлопець тілько й жив думками про малювання. У його в дворі посписувані були і стіни і стовпи всякими малюнками. Велика любов і охота була у його малювати людей і безпремінно з виразом якої небудь душевної емоції. Усі його малюнки — голови уявляли ріжноманітні вирази горя, злости, радости, пишання, переляку, зажерливости і т. д.
До девьяти літ він уже так набив свою руку, що від єдиного хутенького начерку рукою по паперу, або ломачкою по піску уже був бездоганний профиль якої хочете присутної людини. Я з ним був тоді у великому товаристві і помагав йому роздобувати папір та олівці для малювання, бо ці речі на селі дуже цінні для дітей: у хатах цього добра не водиться, а грошей на купівлю паперу та олівців батьки своїм дітям не дають. Ходили ми з Йосипом по жидівських та панських дворищах і збірали там шматки паперу... якийсь панотець у панському маєткові, бачучи нашу роботу та роспитавши нас, навіщо збіраємо ми брудний папір, подарував нам аркушів з десять чистого паперу та ще поверх того і по одному цілому олівцю. Тої радости, що охопила тоді наші дитячі душі, я не забуду ніколи! 

Так от оцей самий Йосип Калічка, у піст, перед паскою, коли батюшка ходив з молитвою та по заведеному звичаю брав у кожній хаті один хліб і пьять копійок грошей, наслухавшись скарг на ті побори, намалював олівцем на новому стовпі в своїх воротях батюшку. Малюнок був такий: на столі лежить хліб, на хлібі пьятак; батюшка молиться Богу, але очі його аж скосилися набік, так пильно дивиться він на того пьятака. Батюшка намальований був так дотепно, що навіть і мала дитина сказала б, що це був наш пан-отець N. Мимоволі люде спинялися біля воріт, дивилися на портрет та судачили про батюшку на всякі лади.
 Дійшла незабаром чутка про цей малюнок і до батюшки. Він прибув до Йосипового батька, лаяв його, тупотів ногами, що не навчає дітей своїх поважати не тільки старших, а навіть батюшку і погрожував посадити Йосипового батька у острог. Вирядивши батюшку, переляканий селянин зараз же взявся учити свого злочинного сина Йосипа. Бив він його дуже жорстоко, але хлопець з материною запомогою вирвався з батьківських рук і не одягнутий, босий і без шапки утік з хати на двір і десь зник. Це було надвечір. Коли настала пора лягати спати, то згадали тоді про Йосипа і мати пішла до сусідів шукати свого хлопця, але не знайшла його. Другого дня ранком пішла вона у погріб за варевом і там знайшла Йосипа. Він, тікаючи од батька, провалився крізь заткало у погріб, попав головою у діжку з квашеними буряками і там залився.

 Так загинув у 1872 році без сумніву великий художник в будучині, коли б не таке нещастя.

 Яков Онопрієнко був уже тоді дорослою людиною. Він дуже добре малював ікони, але найбільше захоплювався скульптурою, хоча ніколи і нігде невчився цьому мистецтву. Для роботи своєї мішав він глину з клоччям і найбільше виліплював з неї людей, коней, собак, овечок, вовків. Найлюбішою ж його роботою було виліплювання дітей. Памьятаю одну фігурку — хлопця, що намагається перекинутись через голову, але усе його повненьке голе тіло так перехилилось на бік, що от-от упаде! Мимоволі у кожного тягнуться руки, щоб підхопити його, або помогти перекинутись. Друга фігура: малий хлопець хоче на повному бігу вискочити на спину свині. Свиня, піднявши вгору писок та закрюченого хвоста, летить, як скажена, але у хлопчика обидві руки вчепилися за щетину на спині і вже одна його нога закинута на крижі, та тілько по всьому видно, що сісти йому не вдасться. На лиці у хлопчика відвага і легенька, але серйозна усмішка, яка ніби говорить: „от же сяду! “.

 Найбільше ж усього залишився у моєму спогаді янгел з крильцями. Це було погруддя з складеними спереду крильцями. З межі плечей, на коротенькій шиї, виглядала кучерява голівка янгела. Кучері падали до пліч і на спину, але не дуже довгі.

 Данило Кучуб був великий мистець-самоучка різьбарь по дереву, і при тому різьбарь-творець, а не копіїст. Він помер ще не так давно від горлових сухот і, певна річ, твори його можна було б ще й тепер розшукати у його рідному селі. 

Досить відомі біографії великих людей, що вийшли з темних мас, та наведені мною живі приклади з реального життя не дають можливости задушити поклику до громадянства: рятуймо талановитих дітей на Україні! Не многомилійонна людність підводить себе на високу національно-культурну ступіні, а геніальні та високо - талановиті одиниці! Дбаймо про ці одиниці. Один Тарас Шевченко зробив для нашої нації далеко більше, ніж десятки милійонів наших земляків і темних, і видющих. Нехай же приклад його життя і діяльности буде підтримкою в нашій душі, що такі заходи і така діяльність громадянства, як вишукування та виховання талановитих „сиріт у ряднині“ є діло великої національної ваги і така громадська праця не вмре і не поляже марно!

 Ще тоді, коли істнувало у Київ! „Литературно - Артистическое Общество“, я подавав його правлінню начерк свого проекту, в цьому напрямку, та заміри тії померли укупі з „Литературно - Артистическимъ, Обществомъ“.

 У Москві виникла, видимо, така сама думка, коли звернути увагу на телеграму, що видрукована 12 цього фезраля в „Кіев. Мысли“, де сказано: „Въ Москвѣ образуется „общество помощи молодымъ талантамиъ". М. Кононенко.

