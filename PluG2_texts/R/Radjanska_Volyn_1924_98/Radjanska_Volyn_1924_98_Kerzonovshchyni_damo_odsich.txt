Керзоновщині дамо одсіч.
МОСКВА, 26 (Радіо). „Ізвєстія" ВЦВКа у статті з приводу останніх нот англійського уряду, пишуть: 
-„Ці три документи дуже характерні для позиції, котру, очевидно, мав намір зайняти консервативний уряд Великобританії відносно Радянського Союзу. Справа ясна. Консервативний уряд готовий скласти новий договір з Радянським Союзом, але ж такий, котрий у більшій мірі, а-ніж договір Макдональда, забезпечив би завдоволення претензій, британських капиталистів до Союзу Радянських республік. Щоб підготовити й створити собі виграшну позицію, на випадок нових переговорів, консервативний кабінет вважає за необхідне зробити належний тиск иа Радянський уряд. З цією метою пан Чемберлен написав на нашу голову свій знаменитий „бумеранг" у вигляді своєї ноти, яву присвячено „листу Зіновьєва" й Комінтернові взагалі. Оскільки справа йде про славетній документ, так зручно й своєчасно пущений в рух консервативною партією, котрий допоміг їй скласти свій політичний капитал, не з самого початку заявила про його підробку й запропонували безсторонній третейський суд. Відмова Британського уряду від цього є абсолютно безперечним доказом нашої правдивости та неправдивости консервативного кабінету. 
Що-до ширшого питання про встановлення нормальних зносин між обома країнами, то ми, зі свого боку, зробили все, аби досягти цього. Як що тепер консервативний уряд зриває цей договір через бажання догодити маленькій купці біржовиків, котрі висовують нечувані претензії до Радянського Союзу, то маси радянського й англійського населення з'уміють належне оцінувати поведінку обох урядів у цім питанні. Хай ніхто не гадає собі, що нас можна приголомшити австралійськими „бумерангами" й загрозами вирвати в нас уступки, що за них радянська влада в відповідальна перед трудящими масами своєі краіни й на котрі вона ніколи не піде".