Менше балачок та більше діла.
Наші керуючі партійні й професійні органи — своїми останніми постановами про зміцнення роботи на селі, про її поглиблення низовимипартійними й професійними організаціями—становлять перед нами найважливіше завдання: притягнути до громадської роботи широкі кола незаможнього й середнього селянства й батраків. 
Не дивлючись на те, що про роботу на селі в нас говориться й пишеться дуже багато, на ділі ж, покищо, зроблено й робиться, на превеликий жаль, дуже мало. 
Мені як рав довелось прийняти цими днями участь у обслідуванні одного сільського району, і тут я якраз переконався в тому, як мало де зроблено в справі роботи на селі.
Візьмемо, наприклад, спілку „Робітників землі й лісу", котра працює виключно на селі й усю свою увагу мусить віддавати селянству. Виявилося, що навіть ця спілка не має ніякого впливу на життя села згаданого району. Районна конференція наймицтва показала, що райсекретаріят не провадив ніякої праці—ні організаційної, ні культосвітньої. 
Та й яка ж може бути праця коли батраки (наймицтво) здибаються з представником спілки лише на конференціях. Батраки, які виступали на конференції, скаржилися—і цілком снраведливо,—що „три місяці _до них ніхто не приходив", що „хати-читальні існують лише на вивісці", шо „секретаріат тільки те й робить, що підписує угоди з селянами, у котрих працюють батраки". Та й годі.
Тому то й не дивно, що батраки часто-густо заявляють. —„Ви угоду підписуйте, але до спілки, будь ласка, нас не записуйте". Очевидячки ніхто й не подбав роз'ясувати їм завдання й значіння спілки.
 У той самий час громадське життя на селі невпинно поширюється й настирливо вимагає найпильнішої до себе уваги, вимогає влиття нової здорової кадри активних робітників. Це досить ясно виявила й районна конференція наймицтва вищезгаданого району. 
 Ми можемо навести тут , цілу низку так-званих „дрібних* фактів, котрі яскраво покажуть нам, оскільки ще мало уваги ми вділюємо для села. 
 Є в цьому районі амбулаторія. Це, безумовно, гарна штука. Але помешкання амбулаторії ще й досі не відремонтована, нема подвійних рам, вікон ще не зашклили; аптеку зовсім не опалюють, через це ліки, що готуються на воді, замерзають. Рецепти пишуть на шматках газети, бо для них нема навіть паперу. Стільців зовсім немає, й слабі, чекаючи своєі черги, звичайно стоять на ногах. Взагалі, амбулаторія не має навіть найнеобхіднішого.
 Тепер — кілька слів про школу. І тут така ж невесела картина. Палива немає, нема й шибок у вікнах. Діти мерзнуть, у весь час гріють руки, топотять ногами. Правда, дрова школі відпущено, але привезти їх до школи нема змоги.
 Про тяжке матеріяльне становище медичного й шкільного персоналу — не будемо вже й казати. Тут, розуміється, нічого не зробиш:— нема коштів.
 Але дайте в цьому районі хоч трохи громадської роботи, хоч трохи ініціативи з боку спільчанської чи партійної організацій, — тоді легко можна було б уникнути отих дрібниць.—як брак паперу для рецептів, брак палива й шибок. При розвитку до відомої міри громадського почуття, селяне ніколи не відмовилися б привезти дров для своїх дітей.
 Але тут треба підкреслити, що розмова йде про район, котрий в найблизчий до губерніяльного міста, — від Житоміру до нього лише 12 верстов. Що ж можна вже сказати про далекі від нас глухі райони якого-небудь Овручу чи Олевську. Там, певно, вартина ще більш сумна й безвідрадна.
 Так далі бути не може.
 Треба з усією енергією взятися до переведення в життя всіх тез про роботу на селі, до вивчення життя села. Селу треба допомогти.