Холєра у Киіві.
За останні сутки слабих на холєру привезли тільки до олександрівській лік. — 2 і 4 з ознаками холєри; в єврейську і кирилівську лік. слабих на холеру зовсім не привозили.
3 Київщини. За землю. Довідавшись про нові землеустроїтельні закони, селянин села Лісників, київського повіту, Іван Мисниченко закріпив за собою весь земельний наділ і, не зважаючи на двох рідних синів, почав порядкувати цими наділами по своєму. Швидко поле, сіножать і луг опинились в чужих руках — старий спродав їх по домашніх росписках, а далі й садибу і всі оселі переписав на свою другу жінку. Побачили сини, що батько позбавляє їх спадщини і вдались до п. генералгубернатора з проханням настановити над Іваном опіку, як над марнотратом. На минулому тижні були розсліди в цій справі, а потім Іванові було заборонено самостійно порядкувать по господарству. Кинувся старий до жінки за порадою, а жінка дала йому ціпка в руки, немов подорожньому, і випхала з хати, вважаючи хату й садибу своєю. Тоді Іван взяв налигача і вночі 28 августа повісився в своїй клуні.
Вбивство. 27 августа сповіщено повітову київську поліцію, що на полі, між м. Обуховом та селом Малою Вільшаною, знайдено вбитого селянина Данила Чернигу. Трун дуже понівечено. Виявилось, що Чернигу вбили на полі односельці Абрам Мирошенко і Карпо Божок. Іх арештовано.
Шкарлятина. Нас сповіщають з м. Махнівки, бердичівського повіту, що пошесть шкарлятини там тепер страшенно лютує. Нема майже хати, де-б не було хворих, а в де-яких сем'ях хворіє по кілька душ. Вмирає багато; лікарської запомоги бракує.
3 Поділля. Кооперативні курси. Кооперативні двохтижневі курси, що мали одкритись в Жмеринці 22 августа , одложено до сентября — октября.
Вісти з балтського манастиря. Переведений з Балти місяців три тому в Троїцький манастирь в Кам'янці відомий ієроманах Інокентій, проповіді якого мали такий страшний вплив на прочан — молдован з Бесарабії, повернувся назад до балтського манастиря. Ревизійна комісія робить слідство про його діяльність. Матеріялу зібрано багато і все це держать в секреті.
3 Чернігівщини. Нещастя. В Глухсві 27 августа на цегельні Вознесенської церкви обвалилась стінка в печі, де випалюють цеглу. З цеї самої печі в той мент вигружали два чоловіка цеглу і вона їх і прибила. Коли збіглись люде, то вже один був мертвий, а другому тілько понівечено ноги. В обох велика семья.
Ящур. Навкруги Глухова худоба почала слабувати на ящур. Декілько вже і здохло од його, бо до ветеринара мало хто веде скотину, а лічуть все сами. Пошесть все збільшується.
3 Полтавщини. На пам'ятник М. Гоголю. Грошей на пам'ятник М. Гоголю в Полтаві зібрано вже до першого августа 18,980 рублів 87 копійок.
Семенівський ярмарок. 26 августа в Кременчуці одкрився семенівський ярмарок; з'їзд на ярмарок дуже великий. Пригнано багато худоби і коней. Ціни високі.
Холєра. Холєра потрохи на Полтавщині зменшується. За останні дні заслабло всього скілька душ. В самій Полтаві хворих ще єсть 20 душ.
3 Харьківщини. Нове т-во птахівництва. В Харькові оце роспочало працювати нове товариство птахівництва. Це — одділ відомого Імператорського Російського т-ва сельсько-госпоцарського птахівництва. Дозвіл на його од департаменти хліборобства прийшов ще в іюні місяці цього року. Район діяльности харьківського одділу т-ва птахівництва охоплюватиме самий Харьків і всю Харьківщину. Тепер ця галузь господарства, дякуючи великому попитові на її продукти, що мало не з кожним днем усе зростає й зростає, пильну увагу на себе звертає. І ті, що розводять птицю, за-для обстоювання своїх спільних інтересів, організуються в спеціяльні птахівницькі т-ва. З таких-ось т-в надто визначається своєю працею Імператорське Російське т-во с.-г. птахівництва в Москві, що істнує вже 14 літ і має по всіх усюдах і в Московщині й на Вкраїні коло півсотні одділів. Одділи цього т-ва на місцях власне цілком самостійні т-ва, ні в чому не підлягають головному т-ву. Вони можуть цілком самостійно провадити свою роботу, маючи на меті виключно своє місцеве птахівництво. Одно, чим тільки звязані ці одділи, — це що вони мають однаковий статут і що-року під кінець повинні надсилати свої звідомленвя про діяльність головному товариству. Такий має бути і харківський одділ. Виникла думка серед харківських птахівників організуватися в своє осібне товариство ще торік, але здійснити це вдалося тільки аж оце тепер.
3 Херсонщини. До виборів в Державну Думу. З приближенням дня виборів члена Державної Думи від Одеси, чорносотенці, під захистом ген. Толмачова, агітують всіма силами за свого кандідата барона Рено: скрізь розсилають листки з його портретом і біографією і, як можуть, вихваляють свого кандидата. Поступовці, боючись Толмачова, нічого не роблять в справі виборів. Виставляють кандидатом поступовці д. Чаушанського, за якого обіцяють подати свої голоси і євреї, серед яких виборців ЗО проц.
Дозвіл на ярмарки. Губернська санітарна комісія дозволила вже одкрити ярмарки в Херсоні, Новому Бузі, Кронау, Полтавці, Новій Іванівці та Єлисаветі.