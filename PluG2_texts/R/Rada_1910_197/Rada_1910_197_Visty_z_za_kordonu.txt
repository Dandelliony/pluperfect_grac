Амністія в Чорногорії.
ВІДЕНЬ, ЗО. Віденська преса запевняє, що амністію в Чорногорії дано під впливом Росії.
Морське озброєння Франції.
ПАРИЖ, ЗО, Колишній морський міністр Ленесан сказав, що буде вимагати в парламенті збільшеная французького флота, бо коли французькі морські сили й надалі зоставити так, то країні загрожує велика небезпека з боку Германії.
Обвал тунеля.
НЬЮ-ЙОРК, ЗО. Завалився тунель на залізниці Ерід-Джерсі-Сіті. 9 робітників убито.
Славянський залізничий з'їзд.
ВІДЕНЬ, ЗО. Вчора в Празі одкрився славянський залізничий з'їзд. Приїхало на його біля 100 делегатів-поляків.
Маніфестація соціалистів.
БЕРЛИН, ЗО, Вчора одбулись великі мітінги соціалистів для висловлення протесту проти промов імператора. Поліція шаблями розгонила маніфестантів. Багатьох поранено.
Погром європейців.
БЕРЛИН, ЗО. З Яффи повідомляють, що тубольці напали на колонію Вільгельма. Розгромлено де-кілька магазинів. Скільки вбито людей — ще невідомо.
Нещастя.
ВІДЕНЬ, ЗО. В городку Алерсвенлері підчас народнього гуляння завалилась дитяча карусель, на якій було біля 80 дітей. Всих їх тяжко покалічено. Шестеро дітей того ж дня померло.
Королі проти Імператора.
БЕРЛИН, ЗО. Імператор Вільгольм хотів урочисто одсвяткувати сорокаліття з дня об'єднання Германії, але проти цього висловились де-які германські королі та князі.
Висилка євреїв актьорів.
БЕРЛИН, ЗО. З Франкфурта-на-Майні повідомляють, що місцева поліція наказала чотирьом євреям актьорам негайно виїхать з Германії. Цього вимагали російські власти, бо ці актьори, роз'їзжаючи по городах Германії, виставляли невеличкі п'єски, в яких змальовано було страхіття єврейського життя в Росії.
Подорож П. А. Столипіна.
БЕРЛИН, ЗО. „Berl. Tag.“ повідомляє, що П. А. Столипіна, який тепер подорожує по Сібірі, екстренно викликають у Фрідберг.
Холєра в Турції.
КОСТЯНТИНОПОЛЬ, 29. В околицях Ерзерума захворіло на холєру 14, умерло 6.