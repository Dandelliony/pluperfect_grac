Театр і музика.
Труппа Т. Колесниченка сьогодня дає в Київі останній спектакль. Частина труппи їде в Таганрог, де 4 сентября роспочинає свої вистави нове товариство під орудою д. Касинкина.
Купецький сад. Сьогодня, 31 августа, закривається музикальний сезон у київськім купецькім саді. Для закриття відбудеться великий сімфоничний концерт під орудою Георга Шнеефогта. Програму концерту укладено з пьєс, найбільш популярних і улюблених серед київської публіки.
В театрі “Соловцовъ“ сьогодня перша вистава нової пьєси Л. Андреєва „Gaudeamus“. Головну роль „стараго студента“ грає артист Павленков. Роль „Онуфрія“, як і в „Дняхъ н. жизни“, виконує арт. Болховськой.
Забута артистка. „Полт. Гол.“ пише, що в Полтаві в великому убожестві живе колишня артистка українського театру Н. В. Жарко. Самотна, безпомічна стара артистка живе в домі Буцького, на Козачому пер.
Труппа Ю. Сагайдачного 1-го сентября кінчає свої вистави в г. Мінську. У Мінську труппа бере по 240 — 5 карб, „на круг“.
Труппа І. Курбського з 29 іюля до 10 августа грала в м-ку Хмельнику (на Поділлі). Українські пьєси перемішані були оперетами і драмами російськими; „Живые покойники“, „Суламифь“, „Рабыни веселья“, „Жидовка“, „Гейша“. З Хмельника труппа виїхала в Летичев та Бар.