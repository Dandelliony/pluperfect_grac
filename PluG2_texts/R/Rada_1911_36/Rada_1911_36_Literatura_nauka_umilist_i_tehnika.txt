Література, наука, умілість і техніка.
	Фрідріх Шпільгаген. Помер один з відомих німецький романистів—письменник Фрідріх Шпільгаген. Покійний народився в 1829 році. Перші роки провів він на березі Балтійського моря, в Штральзунді. Вчився він в берлинському, бакському і грейдевальському університетах, де студіював право. Потім захопився філософією і філологією, готувався до вченої карьєри. Але перший літературний успіх повернув його до літератури. Першим романом його був „Загадкові Натури". Герої його романів люде—що нудьгують серед звичайних обставин, в буденному житті. Знамениті романи його: „Один в полі не воїн", „Молот і ковадло", „Все вперед", „Щасливчик", „Фаустулус". Студентські роки Шпільгагена припали в історичні для Германії, дні революції 1848 року. Ці часи зробили на Шпільгагена величезне вражіння. І в своїх творах він часто звертається до цього пам'ятного для нього ріку. Найбільше 48-рік змальовано в самому популярному в Росії романі Шпільгагена „Один в полі не воїн". Під старість —Шпільгаген кидає свою демократичність і в романі „Все вперед" вже вихваляє бісмарковський режим і націонал-лібералів. Одначе захоплення Бісмарком швидко проходить і в початку 90-х років пише він свій новий роман „Новий Фараон". Після „Один в полі не воїн" це кращий роман. Тут Шпільгаген наче робить смотр ідеалам молодости і героям 48 року. „Новий Фараон" лебедина пісня Шпільгагена, Все що написано потім — переспіви старого. З публіцістичних праць Шпільгагена найбільше відоме в Росії—„Письмо Толстому", де Шпільгаген полемізує з Толстим. Шпільгаген відомий ще, як автор великої праці по теорії романа.
	 „Наше Дѣло". Вийшло 3-е число російсько-українського кооперативного двохтижневика „Наше Дѣло". В цьому числі українська статья одна: „Чи потрібно" —І. Ланового та дописи. Крім того, при цьому ж числі в початку видруковано українською мовою агітаційний листок —„Членові потребителького товариства на щодень". Листок цей випущено одбитком і продається по 5 коп. 10 штук, 1000—4 руб. Незабаром редакцією „Нашего Діда" буде випущено цілу серію таких кооперативних агітаційних листків на українській мові. 
	 Нові книжки. Видавництво „Життя й мистецтво" випустило такі книжка: А. Товкачевський „Утопія й дійсність. Ф. Куммер. „Зміна літературних поколінній".