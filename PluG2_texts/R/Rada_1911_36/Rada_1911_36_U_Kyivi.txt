У КИІВІ.
	 В українському клубі одбувся позавчора дуже цікавий камерний концерт, який зібрав повну авдіторію. В концерті взяли участь музики: д.д. Лисенко, Болотинська, Пятигорович, Прохоров, Хасеін, д.д. Лісіцькі і співці; *** та д-ка Стаховеська. Публіка захоплена була чудовим виконанням квартета Гайдна, квінтета, Моцарта і квінтета Шумана. Найбільше прийшлися до вподоби всім квінтет Моцарта з участю кларнета (д. Хассія) і квінтет Шумана. Ці дуже довгі композіції публіка слухала з неослабною увагою. Рясні оплески викликали д. *** і д-ка Стаховська. Взагалі можна сказати, що це був один з найкращих музичних вечорів в українському клубі за цілий сезон.

	 В українському клубі. 16 февраля буде танцювальний вечір. 18 февраля бал-маскарад з двома призами за краще орігінальне вбрання. Плата за вхід для членів і пост, гостей 60 коп., для инших гостей — 1 карб. 19 февраля має бути звичайна суботня вечірка. 20 февраля — концерт. Рада старшин клубу одбудеться не в вівторок, а в четверг, в 8 годині вечора в пошешканні клубу.
	Українське наукове т-во. ЗО января одбулося загальне зібрання членів т-ва. Вислухано було справоздання секретаря, казначея і ревізійної комісії. З справоздання секретаря вияянилось, що до кінця 1910 року дійсних членів було 85, почесних один. За 1910 рік вибрано 11 нових членів. Загальних зібрань було в 1910 році 2, засідань правління 10. Наукова діяльність т-ва виявилась в публичних загальних Засіданнях, засіданнях секцій і комісій. На публичних засіданнях прочитано було 11 докладів — історична секція 8, филологична 2 і природнича 1. Секційні засідання: на филологичній 2 доклади, історичній 4, природничій 8, статистично-економичній 8, всього 28 докладів. Засідань публичних було 5. Засідань секцій: филологичної 2, історичної 4, статистично-економичної 3 і щоденні засідання секції природничо-історичної. В минулому році виходили „Записки"; до 1 января 1911 року вийшло 7 книжок. Медична секція видала медичний збірник. Товариство роспочало п'ятий рік істнування.
	Ювілейна виставка з орігінальних художніх творів Т. Г. Шевченка. Як у нас вже сповіщалося, в київському городському музеї з приводу 50 роковин з дня смерти Т. Г. Шевченка, гурток українських художників організовує виставку художніх творів Т, Г. Шевченка. Виставку буде одкрито 27 января в нижній залі київського гор. музея. На виставці буде 25 орігінальних творів Шевченка, мальованих олійними фарбами і олівцем. Поруч з відомими творами виставлено буде багато невідомих досі творів поета. В музей надходять офорти Т. Г. Шевченка з власноручними підписами поета. Надходять і гравюри та фотографії з тих річей, які не можна привезти на виставку, напр., з музею Тарновського. Відомости що до участи в виставці можна дістати у директора київського городського музея Н. Ф. Біляшевського.
	Літературна справа. 16 марта в київській судовій палаті буде розбіратись справа редактора Л.-Н. Вістника С. Веселовського, обвинуваченого по 1001 ст. (порнографія) за надрукування в журналі романа А. Франса "Остров Пінгвінів". Роман перше безборонно продавався в російському перекладі.
	Лекція М. Морозова. В перших числах марта в Київі уражується лекція М. Морозова по авіації „Въ высоту ” *)До речі: телеграма сповіщає, що Рославльське земство, в смоленській губ,, одіслало назад брошюри цього національного клубу. Покажчик того як відносяться навіть сучасні земці до вигадок „клубного" літератора.
	 Засідання губернської виконавчої санітарної комісії одбудеться сьогодня. На засіданні обговорюватимуться засоби боротьби з холерою. 
	 Новий почтамт. Цими днями одбуваютьея засідання спеціяльної комісії під предсідатедьством нач. почт. тел. окр. Жаркова з участю архитектора Кобелева в справі будови нового почтамта. Єсть думка звести в одно місце управління, округ, телеграф і почту.
	 Новий журнал, п. київський губернатор дозволив „Кіевскому о—ву любителей природы"  видавати журнал „Вѣстникъ любителя акваріума и терраріума". Журнал почне виходити в 1 марта 1911 р.; виходитиме два рази на місяць. Передплата 8 карб. 50 коп. на рік.
	Виплата кватирного налогу. Київська казенна палата надумала зробить полегкість тим особам, що живуть по містечках на Київщині і мусять платить квартирний налог — кожний в своє повітове казначейство. Щоб не забиваться в казначейство, до якого иноді й за день не доїдеш, палата, починаючи од 1 марта до 7 мая біжучого року, одчиняє 14 окремих кас при місцевих волостях, які й одбіратимуть налог на місцях. Каси одчиняються при таких волостях; ржищівській, київського пов., білоцерківській і фастовській вас. пов,; короетишівській і чорнобильській, рад. пов., казатинській, берд. пов., шполянській, звен. пов., корсуаській і богуславській, канівеьк. пов., ільїнецькій, липов. пов., ставищській, тар. пов., ходоркіській, сквір. пов., смілянській, черк. пов. і златопольській, чигир, пов.
	На залізниці. Начальник казенних залізниць розіслав циркуляр, в якому нагадує побажання Д. Думи про зменшення числа служащих і про збільшення жалування решті служащих. Циркуляр радить обережно ставитись до побажань Д. Думи.
	 Сьогодня в Народній авдіторії (Бульв.- Кудв., 26) відбудеться літературномузичний вечір. В виконанню програми ласкаво згодилися принять участь: д-ки Галина, Держинська, Шенгайт; д.д. Бржозовський, Герасимееко, Голосов, Димич, Иллинг, Карлашов, Лаврецький, Немов, Путята, Роговой, Романов, Россин, Рябов, Сухаренко.	
	 З Київщини. Весна. В окружних селах Білоцерківщини, Васильківського повіту, настала весна: погода стоїть тепла, сніги тануть і на прогалинах де-не-де зеленіє травиця.
	Старий учитель. В селі Геронимовці (Полянці), черкаського повіту, помер 6 февраля учитель, Василь Гавр. Тихоневич, 85 років. Він прослужив за народнього учителя 58 років. Учителював в м. Трипіллі, селі Черняхові, м. Васидьові та в селі Лееьках.
	 Свято Т. Шевченка. Гласні уманської городської думи подали в городське правління заяву про вшанування пам'яти Т. Шевченка. Вони радять назвати „предположенный кѣ постройкѣ зрительный залѣ"-народнім домом імені Шевченка і площу коло народнього дому — Шевченківською Заяву гласних будуть розглядати на першому засіданні думи.
	Арешт глухо-німого злодія. Недавно у „Раді" писалось про глухо-німого злодія, що обікрав касу сельського управління в селі Рижавці. Тепер його заарештували в Умані і витрусили 449 карб.
	 3 Волині. Шахрайства. Минулого літа, — пишуть у газеті „Вол.", —до м. Кодні прибув якийсь „доктор", що гоїть „спеціяльні хвороби". Цей „доктор" взявся вилічити місцевого єврея П. од причини. Взяв у нього наперед гроші і став гоїти „своїми ліками". Та нічого не помагало і він втік. Потім приїхала якась повітуха Полінівська і зарекомендувалась акушеркою. „Акушерка" давала хворим соду та порошки з крейди, нашатирний спирт то-що; за „совіти" і „ліки" брала по 10 карб. Тут вона набрала чимало грошей і поїхала в друге глухе місце, де гоїть слабих і до цього часу. А це на-днях приблудив до Кодні якийсь ворожбит „Береле-Готс-віндер“, який за 20 коп. „предсказуетъ" —під якою планетою родився, яке буде щастя і скілько років проживе...
	Вистава. В Житомірі аматори лаштують до вистави драму Г. Левченка з епохи 9 віку —„Хорів". 
	 3 Поділля. Школа сліпих. В Кам'янці є школа для сліпих. Туди приймають тільки хлопчиків. Тепер учнів у школі 18 душ од 7 до 16 років. Всі вони діти селян подільської губернії. Учителів— три: законоучитель, учитель і вчителька. Курс в школі чотирьохлітній і рівняється 4-м класам гімназії без чужих мов. За чотирі роки хлопчики гарно навчаються читати, писать, росказувать; знають історію і географію. Там вони навчаються і музики. Струнний оркестр грав класичні композіції. їх залюбки запрохують грати на весіллях то-що. В кімнаті, де хлопчики живуть, гарно прибрано і чисто.
	3 Чернігівщини. „Дівчачий рух“. Наш кореспондент дописує, що в селі Підлинному, конотопського повіту. Три роки тому поїхало скілька селянських дівчать в ставропольську губ., щоб там вийти заміж. Оце аж тепер одна із них приїхала назад, щоб знову набрать туди дівчат. Вона каже, що там живуть дуже гарно й що охочі одразу вийдуть заміж. Її послухались, й скільки дівчат з конотопського повіту поїхало за нею. Вона хвалилась, що їй за кожну дадуть по 50 карб. Охочих їхати—дуже багато.
	 Не справлятимуть ювилею. Всі волостні правління глухівського повіту не будуть справляти ювилею визволення селян з кріпацтва, бо нема ініціятиви з „вище*.
	 Технична школа. Глухівська городська дума має заснувати у Глухові техничну школу, певно нижчу, а теперішню ремісничу перевести в село Холопків, де є для цього і підходящий будинок.
	 Пам'ятник Цареві Петрові І. Глухівська городеька дума порішила, як зберуться гроші, поставити пам'ятник Цареві Петрові І в ознаку пробування його у Глухові.
	3 Полтавщини. Закриття земського складу. В Лубнях земський склад паперу та нашого писарського приладдя, що містився на Базарній площі, в д. Шемета, вже закрито. Склад сельсько-господарського причандалля та насіння і паперу то що для потреб земства і земських школ буде міститись при сельськогосподарському бюрі в будинкові лубенського земства.
	 Заборона продавать чорносотенну газету. В Лубнях в чайній народньої тверезости до цього часу поміж вищими газетами продавався і лубенський черносотенний "Благовѣстъ", та останніми часами, як нам пишуть, хтось з адміністрації комітету народньоі тверезости заборонив продаж цього часопису.
	Аматорська вистава. В лубенській сельсько-господарській школі губернського земства учні школи готуються впорядить на масниці українську виставу. Такі вистави там відбуваються останніми часами по кілько разів на рік.
	3 Херсенщиня. Суд. Особливе приприсутствіє одеської судової палати, при участі сословних представників, розглядало справу бувшого начальника сискної поліції олександрійського повіту С. Чернявського, урядника Панченка, стражника Гербового та наших, що служили в сискному одділі. їх обвинувачували за знущання над людьми, які попали під арешт. Всі ці добродії добивались од своїх жертв, щоб вони „оговорили богатыхъ людей, дабы у послѣднихъ можно было внмогать деньги подъ страхомъ ареста и неизбѣжно сопряженныхѣ съ этимъ истязаній". Потягнено під суд, як винуватців, арештантів Богачевка, Бевза та инших. Вони на суді сказали, що били арештованих людей кулаками, ногами, резиною і виривали у них волосся з голови та бороди. Все це вони робили під приводом Чернявського, бо боялись не послухатись його. Богаченко додав, що Чернявський стежив за катуванням і, коли вони били легенько на-показ, Чернявськай бив їх за це залізною палицею. Винуватців обороняють: прис. пов. Шорштейн, і. Г. Погребецький, Н. А. Якубовський та М. І. Іванов. На суді багато свідків.