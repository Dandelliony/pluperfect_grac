В Персії.
Телеграфне агенство Рейтера повідомляє, що новий регент Персії Наср-ульмульк, прибувши з Англії до Тегерану, запросив до себе всіх членів меджилісу і говорив багато з ними про теперішнє політичне становище країни. На думку регента, це становище — страшенно сумне і він просив всіх депутатів дружньо з'єднатись, забути всі особисті і політичні рахунки і взятись до міцної праці в меджилісі, щоб вирятувати державу від загину.