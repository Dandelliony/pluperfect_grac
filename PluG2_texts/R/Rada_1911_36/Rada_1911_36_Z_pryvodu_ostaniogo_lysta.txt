З приводу останнього числа "Кіевскихъ Вестей".
В суботу, 12 лютого, вийшло останнє число газети „Кіевскія Вести"; далі газета виходитиме під фірмою иншої газети —„Кіевская почта"—і в напрямку останньої. Не тільки для київської що-денної преси це важка втрата, але позначиться вона і в загально-російській пресі. Як виключити останній рік, „Кіевскія Вести" (попереду виходили під назвою „Кіевскіе Отклики") мали свою яскраву фізіономію і були чи не єдиним що-денним органом того демократичного народництва, що має досить своїх заступників серед сучасного громадянства. Довгий час у газеті брали участь кращі літературні сили цього напряму й витворили були цікаву чесну газету, якої поки що нема чим заступити. 3‘особна що до українського руху то „Кіевскія Вісти“ раз-у-раз ставились до його дуже симпатично й один час давали досить регулярно статі про всякі українські справи. Годиться згадати, що в „Кіевскихъ Откликах" була надрукована й перша в Росії газетна стаття українською мовою („Чи буде суд?  С. Єфремова, 24 октября 1905 р.). В наші часи, коли так треба чесного бадьорого слова, втрата такої газети, якою були колись „Кіевскія Вести", безперечно тяжко одіб'ється на духовних інтересах громадянства. 

