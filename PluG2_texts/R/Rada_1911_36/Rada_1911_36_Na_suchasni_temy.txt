На сучасні теми.
«Вотъ тѣ, бабушка, и Юрьевъ день." Великоруська приказка.

Незабаром настане той день, коли Росія 50 років тому вступила в нову еру свого життя, коли велика реформа змінила радікально умовини життя економичного і правового... „Епоха великих реформ" в области особистої волі зробила величезну революцію, перекинувши шкереберть усі таємні бажання численних кріпостників-дворян що засідали в знаменитих "губернських комітетах". Тепер людці відомих поглядів силкуються перекрутити цю славетну історію боротьби ясної людської думки з консервативною затятістю. Що до цього,мовляють вони, то в нас було все благополушно, і реформа пройшла без довгих міркуваннів і великих "треній",лагідно,помалу,через обопільну згоду...  Одну таку невдалу спробу цих дурисвітів я і хочу тут зазначити ."Всероссійскій національный клубъ" видав книжечку "Как прекратилось крѣпостное право на Руси".Це,насамперед популярний збірничок оповідань і анекдотів. Але єсть і факти, і тенденційне освітлення. Виникає питання, яким чином з'явилось в Росії велике землеволодіння, що потім призвело до заведення кріпацтва? Автор вирішує це надзвичайно просто, і через те відома проблема, хто перш з'явився на світі: курка чи яйце — перестає існувати. Поміщикам належали вотчини, по слову автора, які вони одержали в подяку „за ссобено вндающіяся слуги",а селяне, щоб було з чого жити, мусили оброблять панську землю
Другий приклад. Людині, що навіть в семинарії не вчилась, відомо, як пошкодило селянам знищення знаменитого „Юрьева дня“. Цей день знаменує собою початок справжньої епопеї кріпацтва і страждань поміщицьких великоруських селян. Але автор брошюри авторітетно заявляє, що це зроблено „для блага самихъ крестьянъ"...
 Повна іділія! „По де-яких країнах, — каже автор на стор. 14, — власник по закону мав право карати на горло своїх кріпаків. У нас, слава Богу, закон забороняв таку жорстокість." Мимоволі пригадується один фактик з життя Катерини II. „Лучше судьбы нашихтъ поселянъ у хорошаго помѣщика нѣтъ во всей вселенной“— писала вона наприкінці свого царювання, але прочитавши в знаменитій книзі Радіщева оповідання про поміщика, що 60 селянських дівчат збезчестив — приписала тут же: „Едва ли не исторія А. В. Салтыкова". Але цур йому з його брошюрою; не для того, щоб змагатись, згадали ми про неї. Вона важна тільки, як знаменіє часу, коли заворушилися темні сили громадянства, щоб зовсім з‘огидити світлі риси епохи великих реформ. Ні факти, ні історичні аргументи для цих людців нічого не варт: їм потрібна тільки тенденція і можливість половити рибку в каламутній водиці сучасности. *). С. Дорош.