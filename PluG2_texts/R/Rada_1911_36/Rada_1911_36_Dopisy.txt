ДОПИСИ.
(Од власн. кореспондентів).

М-ко БАРИШПОЛЬ, переяславського повіту (на Полтавщині). Курси. Крамниця. 3-го февраля почались курси по хліборобству при місцевій сельсько-господарській школі. Курсистів більше ЗО душ. Баришпільців на курсах тілько 7 душ, останні ж з сел переяславського повіту. Курсистами, здебільшого, селяне, у котрих агрономи позаводили зразкові поля і мають од 18 до 45 років. Роздали вже курсистам такі книжки: „Что єсть въ землѣ", „Календарь „Хуторянина" на 1909 г.“ „Гллвнѣйшіе выводы Полтавскаго опнтнаго поля", „Кратній курсть жизотноводства“ і „Розмови про сельське-хазяйство" Є. Чикаленка, 1-ша книжка. Обіщались дать ще й другі книжкі Є. Чикаленка. Лекції читають по „общему земледѣлію“ завідуючий школою К. Свідерський; по природознавству учитель школи А. Меліков; по скотарству теж
учитель А. Сіткевич. Окрім цих будуть читать ще участкові агрономи і по садівництву інструктор садівництва Ф. Дермашко. Лекції читаються на русскій мові і хоч єсть і гарні лектори, напр. Сіткевич, але через те, що чита тільки по русскому, селяне не дуже розбірають. З лекторів виділяється тілько, поки що, сам п. завідуючий школою, котрий зрозумів, що коли буде читати по нашому, то його краще будуть розуміть і курсисти ним задоволнені. За книжки теж кажуть: „як би і всі вони були написані такою мовою, як „Розмова", то ми б краще розуміли, що у їх написано. Був малесенькій іспит і тут помітно, що коли питають по русскому, хоч чоловік і зна, але зразу не второпа, за що саме його запитують. В минулому місяці був одчот у нашій потребительській крамниці, котра за 50 днів вторгувала - 2881 карб. Валового прибутку 333 карб. 21 коп., а чистого 195 карб. 75 коп. З цього видко, чого так жахались наші крамарі потребительської крамниці. На жаль, наші члени ніяк не зуміють вибрать добрих керовників цього діла і вибірають більше таких, котрі, нічого не розуміючи в кооперації, багацько гальмують діло; а йди справа краще у крамниці, то можна надіятись, що й пайщиків прибавилося б і торгували б більше. Керовничі не розуміють, що ка всякє запитання треба давать хоч яку небудь одповідь.
ХУТІР ДЖУВЕ (на Ставропольщині). Вечірка. Минулими святами, заходами двох тутешніх учителів, була улаштована літературно-вокальна вечірка. Співав сельський хор під керуванням місцевого дяка-регента. Пісні було виконано дуже вдатно, особливо українські. (Співці звертали більше уваги на українські пісні). Декламували вчителі де-що й з російського, але найбільш було українського. Цікаво придивитись, як віднеслись селяне до декламації (людність тут українська). Коли почалася декламація, де-хто казав: „пропав четвертак ні за цапову душу!" Але ось почалося декламування „Гонта в Умані", „Як би ви знали, паничі", „Думи", „Минають дні, минають ночі"—і слухачі жваво насторожили вуха. Коли ж декламувались „Минають дні“, то на одній павзі один чоловік не витерпів і крикнув: „тай гарна ж штука! А ну далі як?! “ В кінці було виконано „По Ревизію“. Селянам ця річ так сподобалася, що вони, виходячи з школи, говорили: „оце так-так! За таку кумедію не то четвертака, а й-2 рублі не жаль віддати". Тепер у нас на хуторі тільки й розмови серед селян, що про „Ревизію". Вечір цей дав чистого збору 38 руб. Всі гроші підуть на екскурсію джувинських учнів по Кавказу весною. Учителі, підбадьорені першим успіхом, мають надію поставити ще що-небудь українське теж платно.