Бояре Романови.
Сьогодні день династичного ювилею в Росії; рівно 300 літ тому, 21 февраля 1618 року, на виборчому соборі „всея земли" обрано було на незайнятий цілих три роки „тронъ Московскихъ государей" — нового царя з „племени Никитичей Романовыхъ", якого нащадки царствують у Російській державі й по сей день 
Молодий царь Михайло Федорович Романов, котрому не було ще повних сімнадцяти літ, легко переміг инших кандідатів, з огляду на популярність і чисту репутацію свого боярського роду, давнього, впливового і не ском промітованого смутою. 
Рід Романових—один з найдавніших з по-меши московського боярства — „вірою й правдою" служив московським князям ще на самім початку „збірання Русі". Початки цього роду популярна традіція, найповніше переказана в роботі барона Кампенгаузена („генеалочично-хронологична таблиця найсвітлішого Дому Романових 1705"), веде від Прусько-Самогитського Князя Гланди Камбіла Дивановича, що був з роду найдавніших прусо-литовських князів. Вигнаний з своєї землі німецьким орденом, лицарь Камбіла приходить в Москву, до князя Данила Олександровича, батька Калити, оселяється тут 1283 р., а через кілька років після того — вихрещується. „Писари недовольные въ граматическихъ ученіях ь", як поясняє пізніший автор, змінили і зопсували його прізвище, і син лицаря Камбіли Андрій звався на Москві Кобилою або Кобилиним. 
Перший предок Романових Андрій відомий нам з того, що в 1347 році їздив з доручення князя Семена Гордого в Тверь за його молодою, княжною Марією Олександрівною. Син Андрія Федір, був одним з найбільш впливових адміністраторів московських за часів Дмитра Донського і сина його Василя І. Від онука його Захара Ивановича ввесь боярський рід одержав прізвище —Захарьїних. З синів Захара Івановича старший - Яків був видатним співробітником І вана ІІІ і в кінці XV в. займав відповідальну посаду намістника Великого Новгороду, де з успіхом гасив останні искри автономізму, а менший Юрій був одним з талановитих московських генералів підчас Литовської війни і вельми вславився осадою Дорогобужа. Помер він десь на початку XVI в., лишивши двох синів: старшого Михайла, найближчого боярина кн. Василя ІІІ і менчого Романа, котрий і дав усьому свойому родові прізвище Романових. Роман Юрієвич вмер коло 1543 р., певно ще не старим зоставивши сиротами синів Данила й Микиту і дочку Настасію, що була потім першою дружиною царя Івана IV. 
Цариця Настасія Романова — один з найсвітліших образів трівожного царювання Івана Грізного. Всі джерела малюють її „добрим генієм" царя, оточують її ореолом надзвичайної краси, розуму і доброти. 
Так само поважаним й популярним був менший з братів цариці — Микита. 
Романови не належали до тітулованих бояр, до „княжат", не мали ніяких, як висловлюються історики Москви „уд?льно-княжескихъ", „влад?тельнихъ" традицій; вони завше були вірними слугами московського трону, завше стояли в опозіції до князів, що їх видимо не вельми любили, і тому за Івана IV не тільки нічого не втратили із свого давнього значіння, але навіть в особі Микити Романовича ще скріпили своє становище. 
Разом з тим варто уваги, що Романови то-б-то знов таки Микита Романович—не пішли і в оприччину (за для того вони були людьми заслуженими і поважними). Зоставшись в земщині, вони зуміли зберігти довірря царя і поважання людности. Ні одна тінь од темних діл оприччини не впала на світлу, несплямовану репутацію їх роду. 
Тому в народніх піснях з епохи Івана IV, дядюшка Микита Романович звичайно, осужує суворість царя, гостро йому суперечить і часом спасає його од гріха. 
По смерти царя Івана, він займає впливове становище за Федора Івановича але ж в перші роки нового царювання помірає десь на початку 1585 чи 1586 року. 
Микита Романович Юрієв лишив після себе велику семью. З семи його синів найбільш видатним був старший Федір, пізніше патріарх Филарет, котрого московські джерела малюють „боярином добрим і ласковим", а чужоземні письменники—до того ще людиною живою і цікавою до науки.
Родина Романових не була ніколи дуже численною. Держалась вона взагалі солідарно і наскільки можна засновуватись на джерелах, стояла на чолі боярської партії, до котрої належали переважно їх близькі і далекі родичі. Багатства Романових були дуже значними: їм належали великі земельні маєтки, роскидані мало не по всій території тодішнього московського царства. Памьять про ці багатства зберіглась і в народній пісні, де згадується, що в славного Романовича Микити був повний погріб „злата і серебра". 
Така була сила і політичне значіння цієї талановитої і найпопулярнішої боярської семьї XVI в. на передодні „великої розрухи" московської держави що винесла її на висоту престола. 
Питання про причини смути тепер не викликає великих суперечок. Без сумніву, всі причини полягають в тих глибоких соціальних „нестроєніях* , що породила їх політика Івана IV. Оприччина зруйнувала велике боярське хазяйство. Нові поміщики, так званий служилий клас, що як раз тепер набуває значіння, розуміється більш, ніж попередники, почуває потребу в робочих руках. Держава йде назустріч змаганням поміщицтва і маючи велику потребу в них, як службовій („служилой") і війсковій силі, закріпляє за ними селян. Звідси незадоволення селян і широка їх участь в „смуті".
На прикінці XVI в. Московщина уявляє з себе один великий склад горючого матеріалу: досить маленької искри, щоб почався пожар, а по ньому „великая разруха государства". Цією искрою і був перерив старої династії і та довга низка заколотів, яку він викликав. 
Ми не маємо змоги простежити тут весь хід „смути", ми зазначимо тільки те, що вона схвилювала все суспільство держави, починаючи з найвищих верств і кінчаючи найнижчими, вибила суспільство з звиклих форм політичного побуту і звичного думання. По справедливому спостереженню В. О. Ключевського, в смуті по черзі виступають всі елементи тодішнього громадянства. Спочатку виступає селянство („крестьяне"), козаки, „чернь", що починає хвилюваться ще за часів Бориса Годунова, як у самій Москві, так головним чином, на окраїнах в заоцьких городах, Сіверщині, на литовському пограниччу. Тут один за одним зьявляються самозванці і знаходять признання і піддержку. Потім в смуту замішується боярство і княжата; в особі Шуйського вони досягають трону і разом з його упадком гублять свою силу. На останку виступають середні класи — провінціальне дворянство, діти боярські і торгово-посадські елементи. Рязанське дворянство виступає під проводом Ляпунових проти Шуйських і боярства. Під проводом тих же Ляпунових збірається перше земське військо 1611 року за для визволення рідного краю од ворогів. Опора цього першого війська — північно-східні міста, як Ярославль, Нижній Новгород, Кострома, найбільш міцні сильним торгово-посадським класом. Звідси виходить і друге земське військо, що вирушило на Москву по весні 1612 р., військо, якому пощастило одбити Москву і скликати великий собор „всея земли“, для вибору нового царя. 
Семья Романових, головним чином, в особі Федора Микитовича відограє помітну ролю в смуті. 
На самім початку XVII в. Романови виступають проти Годунова, за що їх і висилають на заслання на північ, а старшого з братів Федора ще й постригають в ченці під іменем Філарета. Коли на окраїні в Сіверщині зьявляється перший Димитрий, ми бачимо инока Філарета в трівожному настрою. Приставлений до нього чиновник Воєйков доносить в Москву, що „инок" від якогось часу „зробивсь строптивим і чогось часто без причини сміється". З упадком  Годунових він вертається до Москви; йому дають посаду митрополита Ростовського. Василь Шуйський має на оці дати йому сан патріарха і доручає йому таке відповідальне діло, як відкриття мощей царевича Дмитра. 
Далі не знати через що добрі відносини між Романовим і ІШуйськими перериваються. Патріархом призначено Гермогена, а Філарет два роки (1606 — 1608) пробував в Ростові па митрополії і стоїть доволі далеко од активної політики. В 1609 р. ми бачимо його в Тушині. Він тримається там незалежно і самостійно не схиляючись „ні десно, ні в ліво”, зберігає добрі відносини з ворожим табором з Гермогеном і боярами і являється наскільки можна догадуватись, иніціатором договори 4 февраля 1610 р., де в кандідати на московський престол вперше запропоновано королевича Владислава. Повернувшись в травні 1610 р . до Москви, він стоїть на стороні ворогів Шуйського, а в осени того ж року відьїздить з кн. Голіциним в великому посольстві до Сигизмунда під Смоленськ. 
Иого рішучість і взагалі його роль в дипломатичних переговорах, за яку він заплатив 9 роками перебування на чужині, придбали йому славу „мученика за землю руську “ і чимало сприяли популярности фамілії. 
Коли після так званого очищення Москви, зібрався великий собор „всея Руси“ для вибору нового царя, найбільше шансів мала за себе кандідатура Мих. Ф. Романова 
Виборчий собор 1613 р. був найповнішим по своєму складу усіх відомих нам соборів —це дійсно був „сов?ть” всієї землі. 
Він складався не тільки з боярської думи, „освященаго собора” (тоб то представників духовенства), і столичного дворянства,— на нього покликано було і провінціальне дворянство, і представників міст. Представники міст зібрались з усієї землі: були представники східної окраїни (Казань) і південного пограничча (Оскол, Рильськ) і західних земель. 
Собор був вельми многолюдним. Засідання відбувались в Успенському соборі, бо ніяке инше помешкання не могло вмістити такої сили люду. 
Наради почалися ще в январі місяці, але йшли вони дуже помалу. Собор довго не міг спинитись ні на одному кандідатові, серед генералів зем ського війська („ополченія”) не було людей, в котрих бачили б справжніх героїв, а великі боярські роди, котрим „царство було б найбільш прирожденним“ були діскредітовані своєю участю в смуті. 
Нарешті 7 февраля після довгих суперечок собор спинився на сині Філарета Михайлові Федоровичу Романову, а 21 феваля на остаточному зібранні в Успенському соборі, кандідатура Михайла Федоровича була ухвалена одноголосно. В Успенському соборі одразу ж було одправлено молебінь, а народові імья нового царя оповіщено було на Красній площі.
Обрання нового царя звичайно не було ще кінцем смути. 
Економичний занепад землі, адміністративна дезорганізація почуваються на протязі всього царювання першого Романова. З вибором царя держава ступила на шлях, що мав привести її до укріплення порядку і заспокоєння.      М. 3—в.
