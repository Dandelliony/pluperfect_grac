За кордоном.

Новий президент Північних Сполучених Американських Штатів.
Минулого вівторка президент Сполучених Штатів Вільсон урочисто прийняв владу і виконав встановлену присягу. 
В своїй промові Вільсон, між иншим підкреслив успіх демократичної партії, члени якої посідають місця президента, віце президента і скілька місць мають в сенаті. Нація, через представників демократичної партії виявила свою волю і тепер користується партією, щоб пояснити зміни в своїх планах і замірах. „Ми утворили—сказав Вільсон— велику систему управління, що міцно держалась більше ста років і заслуговує пошани. Ми раділи успіхам промисловости, але не думали про вартість людського життя, не чули стогіну, що лунав по фабриках і заводах. Наш обовязок— поправити зло на добро". Подаючи далі програму майбутньої праці, Вільсон зазначив: перегляд торговельного таріфу, реформу банкової і грошової системи, реформу стосунків праці і капіталу і поліпшення водяних шляхів. Основою правління повинна бути справедливість. В кінці промови Вільсон закликав до себе на поміч всіх чесних людей, всіх патріотів.

