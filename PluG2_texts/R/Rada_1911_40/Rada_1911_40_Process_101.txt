Процес 101.
ЛЬВІВ, 17 февраля. Сьогодні на суд не явилося 8 обвинувачених. Один занедужав і виїхав до батьків. Причина неприсутности двох инших поки що невідома. Прокуратор і оборона поставили внесення, щоб, не вважаючи на неприсутність обвинувачених, розправу вести далі. Одначе трибунал ухвалив відложити розправу до завтра, щоб тимчасом провірити причини неприсутности обвинувачених. На польську промову прокуратора, якою він поставив внесення на ведення розправи, оборона задемонструвала в той спосіб, що заявила, що не буде говорити з приводу внесення прокуратора, бо він безправно вживає польської мови, але ставить від себе самостійне внесення. (Власн. кор.).