Т. Г.

Шевченко діти.
Д-ка Крапивина в своїх споминах про Шевченка, що були видруковані в „Пчелі" 1876 р., *) так оповідав про його життя в Київі.
Повернувшись із заслання, Шевченко дуже намагався побувати на Вкраїні, бо він также її любив оту Україну убогу, що за неї душу готовий був положити.
Але його спочатку не пускали ні до столиці, а ні на Вкраїну. Тільки в році 1859-му, незадовго вже, значить, і до його смерти, якої день оце незабаром маємо поминати, вибрався таки він туди.
Покружляв він тут по багатьох містах одвідуючи старих приятелів і нових прихильників, і на решті опинився в Київі.
Жив він тут бідненько, в якійсь хатині на Преварку. І от одного дня іде він сам на базар, накуповує усяких гостинців, і ласощів і велить господині кликати дітвору і ближчу і дальню, сусідську.
Набралося дітлахів з 50 почали гуляти. Накосили травиці, вислали нею дворище і тут діти бігали, тулялися, бавилися, качалися з ранку аж до обід, а після обід вибралися ще на леваду, принесла перекупка яблук, грушок і тут ще бавилися до смерку.
Шевченко радів, бігав, метушився, бавився з дітьми , качався, ну прямо неначе малою дитиною зробився.
В споминах Надії Кібальчич (в другій книзі Київ. Стар. 1890 р.) стріваємо таке оповідання.
Було це в осени 1860 р., після нещасливого Шевченкового сватання з Ликерою.
Ми знаємо, як погано скінчилося воно. „Після того, оповідає Кібальчич, він бував у нас трохи не що дня (це вже в Петербурзі), але все такий хмурий та мовчазний... Ллє дітей він любив , як і раніше... Тільки на дітях він ставав веселіший . Тільки вздрить було кого з нас (мене або сестру Марусю), обох ще тоді малих дівчаток, як зараз ухопить на руки і піднесе високо-високо в гору та ще й приказує ласкаво жартуючи: „Ох, ти-ж моє маленьке, ох ти-ж моє велике! І ми діти дуже любили його.
Так було до самої його смерти. А потім... потім: ми вже на віки розлучилися з нашим „дядьком кобзарем" , сумно кінчає д. Кібальчич.
Ці два спомини з життя Шевченка виразно малюють нам чим були діти Шевченкові, як він любив їх. Досить любови він виявив і в своїх творах.
Скрізь, де він балака про дітей, він так ласкаво, так пестливо поводиться з ними.
А надто, коли це діти занедбані, діти покривджені долею: байстрюки, сироти.
Його великого серця ставало на всіх покривджених: від панщанного селянина, варнака, покритки до малого поводатиря сліпих, до безневинного немовлятка Івасика на руках Катерини: А воно, як янголятко, Нічого не знає, Маленькими ручицями Пазухи шукав.
Такий він був до дітей не тільки в творах, але й у житті. Після повороту з заслання, тяжко битий лихом, і після нещасливої спроби позбутися бурлацтва, все такий самий до них він добрий, лагідний, приязний. „Тільки на дітях він ставав веселіший “. І діти йому тим же дякували: „І ми, діти , дуже любили його". Ми умисне нагадали громадянству ці спомини і ці скілька своїх уваг перед ювилеєм Шевченка.
Хай і батьки, матері, і учителі та учительки не понехтують цими кількома моїми увагами.
Діти повинні знати того, хто так любив їх, що ні тюрма, ні заслання, ні Урал, ні казарма не вбили в його душі того чистого, святого почуття.
І ваш обов'язок, панове й пані, розказати їм про цього чоловіка, не вважаючи ні на які заборони.
Бо хто може затулити вам вуста, щоб ви не нагадували дітям добрих, гарних людей, що їх любили і про їхню долю побивалися? У кого достане розуму і в цьому вбачати політику, сепаратизм, мазепинство? І чия рука посмів піднятися на святі почуття любови? Розділ 19, ст. 14 Євангелія од Матвія наводить такі Христові слова: „Пустіть дітей і не бороніть їм приходити до Мене, бо таких є Царство Небесне". На віщо ж відтручати дитяче серце від доброго учинку? На що перешкоджати дитині пом'янути не злим тихим словом того, хто цілим серцем до останку днів своїх так любив дітей? Це був би гріх, непрощенний гріх, І ми думаємо, що цього гріха не станеться.
Цього не повинно бути! Д. Пісочинець.