Справа з пам'ятником Т. Г. Шевченкові.
Опис проекта М. Гаврилка.
Козак Михайло Гаврилко, учень академії мистецтва в Кракові, за проект якого видано третю премію (500 карб.), подав у запечатаному пакеті, роспечатаному на засіданні жюрі 5 февраля такий опис. Т. Шевченко стоїть на пьедесталі. Три постаті передні (внизу пьедестала): пробуджена Україна, оточена двома лицарями, провадить далі свій недокінчений історичний похід в чарівну країну грядущої слави і життя. Лицарі її виглядають такими, якими їх ворожі стріли поклали, як здавалось, на вічний смертельний сон, але чародій Тарас своїм чудодійним словом воскресив їх і вони йдуть вірні „Заповітові" Тарасовому, проложити дорогу Україні там, де-як звичайно думають, „Немає путі, ні прохожому, ні проїзжому ні пролетному". Друга постать — хлопець і дівчина - елементи в Шевченковій поезії любовно-романтичні. Третя постать — елементи драматичні, з осібна „Катерина" в ту останню хвилину поеми коли, її одцурався відшуканий „москаль". Четверта постать „Перебендя".