ДОПИСИ
(Од власн. кореспондентів).
С. ТОМАКІВКА, катеринославського повіту, Авдіторія. Недалеко від колишньої Січі Запоріжської, верстов на 20 вздовш, простяглось наше село. Людність села — переважно селяне-хлібороби, але багато є і інтелігенції. Всеї людности буде тисяч 15 в Томаківці 12 земських шкіл та 6 церковно-парафіяльних, є і роскішний будинок народеної авдіторії,.. Коли З роки тому земський начальник Гаркушевський хоті збудувать в Томаківці народню авдіторію з театром, та народною бібліотекою-читальнею, то томаківці перші одмовились складати жертви на це діло через • брак грошей. Наприкінці згодились таки наші громадяне, хоч далеко не всі, дать пів десятини землі та кілька грошей. Почали таки будувать в Томаківці авдіторію. На заклик до жертв обізвались переважно ті села, де людність—німці-колонисти, котрі живуть верстов за 70—80, а не свої селяне. Минуло три роки, і будівля авдіторії скінчилась. І стоїть чудовий дім-палац на горі, вабить очі своєю красою, та жде, коли то роспочнеться тут справжнє діло народньої освіти, та боротьби з віковічною пітьмою. С. ПАСЩЕЛИ, ананьївського повіту (на Херсонщині). Сумне явшце . Вже три місяці, як при нашій „потребительській" крамниці відкрито торгівлю книжками. На превеликий жаль книжки йдуть зовсім мляво. Книжки майже всі на українській мові, але люде чогось їх неохоче беруть. Візьме якийсь чоловік книжку у руки, подивиться, а там скаже: „де щось не по нашому", та й покладе назад. Питаєш; „чого не по нашому? Це ж така мова, якою і ви самі розмовляєте?" А в одвіт: „нас у школі так не учили, то ми і не понімаем". Яскраво тут виявляється обмосковлення, що йде через школи. Та й люде у нас на селі розмовляють поміж собою якимось жаргоном; пісні теж якісь солдатські, та фабричні. ПОСАД КОПАНІ (Покровський), херсонського повіту. Потреби села. Копані містяться як-раз посередині поміж двома містами: Херсоном та Миколаєвом 85 верстов туди й туди і од колії залізниці, що йде з Миколаївн на Херсон усього 3 верстві. Немає у Копанях ні одної кооперативної інституції. По инших менших селах маються сельсько-господарські, чи споживанні товариства, а у нас ні телень. Крамарі як під непогіць беруть за крам, по чому хотять. Підводою не можна доїхать, а залізниця дорого коштує. Окрім споживничого товариства у нас дуже треба заснувать молочарське товариство. На посад мається може більш як 200 дійних корів і під гарну погоду і під вільний час молоко везеться у глечиках на базар у Миколаїв, але це турботна справа; через це сливе усе молоко з'їдається дома, бо у посаді нікому його продать, а тут ще й зберігати його ніде. Така місцевість, що льохів копать не можна — затікають водою, бо Копані стоять у озерному місці. Молоко тут коштує влітку 4- 1 / 2 —5 коп. а зімою 7—8 коп. за кварту, та й то — коли б хто брав тільки; а в Херсоні, або в Миколаїв! воно коштує у двоє дорожче. Як би яка спасена душа узялась заснувать у нас молочарське товариство, то можна було б що ранку 9 го - динним поїздом або 6 годинним вечірнім одсилать молоко у Херсон і в Миколаїв споживничим товариствам. От би було б добре і копанчанам, що в куди молоко продавать, і споживачам, що гарне —не підроблене молоко мали б.