Лихо. Оповідання Надії Кибальчич

Далі *).

Кожної неділі Енрікета прокидалася з радісним передчуванням, що її жде щось гарне і втішне. Перша ж думка нагадувала їй, що сьогодні вона бачитиме зарученого трохи не цілий день, бо у неділю він робив у аптеці тільки до обід, а там ішов до Котардо і гуляв у їх аж до вечора. Енрікета швидко схопилася, умилася, поприбірала світлиці, — а тоді побігла на базар. Відтіль прилетіла, як пташка, хоч несла чималу вагу, і заходилась коло обіду. Завсіди, починаючи від останньої неділі, вона вже обмірковувала, що варить у найближчу, роспитувала зарученого, що він любить їсти, росказувала, як у їх робляться ті чи инші страви. Росказувала так захоплено і смачно, як може росказувати про їжу тільки італьянка і дуже ображалася та сумувала, що заручений не надав великого значіння тому, що їсть. А все таки у неділю варила обід мов зілля на чари свого щастя. Коли все було готове, вона наділа білу легеньку сукню з червоною облямовкою навкруг шиї, і чимало тоненьких срібних наручниць, що ніжно звеніли, коли вона рушалась. Тоді надивившися у дзеркало, вийшла і стала на дверях виглядати зарученого. Незабаром побачила в глибині улиці невеличку, проворну постать у білому брилі — і все їй наче осяялося радісним золотистим сяєвом. Він теж примітив її і йому стало весело. Коли прийшов, вона стала щебетати, роспитуючи, як почуває він себе, чи втомився, чи добре спав, чи дуже їсти хочеться. Вона була така гарна, здорова, міцна, що само собою з'являлося .порівняння з розквітлою трояндою. Йому не раз спадало на думку це порівняння і було дуже приємно, що така красуня його заручена. Але разом з тим воно чогось трохи неприємно торкало, бо було щось ще спільне між Енрікетою і квіткою та й не на користь першій. Здається, що такі речі, дорогі і цікаві для його, про котрі було б однаково казати чи троянді, чи зарученій. Ні та ні друга не цікавилися б ними, не могли б їх зрозуміти. Як тільки есдек увійшов у хату, Енрікета стала подавати обід. Сестри сиділи біля столу і не рушились, боячись замазати свої нові сукні. Пообідавши, менші панночки з чверть години надівали брилики, а потім пішли до подруги. Мати лягла заснути, молоді вийшли гуляти на веранду. Після смачного обіду і вина Воротинський роскис та розніжився. Йому хотілось балакати — що небудь таке, що б зворушувало душу, хотілось щоб його слухали з захопленням, з співчуттям і пошаною.  От і став він казати про неправди громадського життя, про російську революцію, про героїчні вчинки своїх товаришів і про те, що треба жертвувати собою для громадянства. Енрікета слухала мовчки, наче б то уважно, але не дивилась на зарученого, щоб він по очах не вгадав, що вона майже нічого не розуміє. Навіть коли б він все те їй казав на найкращій італьянській мові, вона не могла б гаразд його зрозуміти, а тим більше захопитися тим, що він казав. А він все більше розпалювався і забував дійсність. Мені теб душе шкода, Енрікето, що ти покохала людину, яка не належить собі, а громадянству, яка мусить жити і змагатися для його і може, навіть, загинути... І йому справді у ту хвилину вдавалось, що його життя є і буде повне вищих почувань, повне жертв та мук за те громадянство, а не буденне сіреньке істнування, заповнене турботою, як би його знайти заробіток, як прожити, для цього треба було часто і понижатися і мовчки терпіти зневаги. Яке вже там ідейне життя, коли і він і товариші були похожі на пляшечки з колись чудовими похощами, які довго стояли незатулені і втратили свій аромат. Енрікета несподівано ворухнулась і глянула на зарученого очима повними сліз.

Ти мене не любиш — рішуче сказала вона, Що? Як? — спитав він приголомшений тим трагичним тоном, який не віщував нічого доброго і якого він так боявся.  Я не знаю, але чую, що ти мене не кохаєш справді?..Може ти мене любиш тільки, як сестру? Я тебе дуже люблю і поважаю... Воротинський одразу зупинився, бо знав, що Енрікета ставиться з великим недовіррям і навіть ворожо до поважання між парубком та дівчиною, вважаючи його чимсь таким, чим хотять підмінити кохання, чимсь таким, що не має нічого спільного з ним. Боячись, що день скінчиться важкою неприємною сценою і чуючи докори совісти, бо по части Енрікета мала рацію — він не кохав її так, як би хотіла вона — він став звертати розмову на инше. Став доводити їй, що росіяне взагалі більш стримані і що він не може безтурботно віддаватись своєму коханню, бо у його часто буває важко на серці, бо він далеко від рідного краю, бо нема надії побачити його і рідних, Поки це він казав, у його душі почало розорюватись пекуче чуття. Йому божевільно забажалось побачити своїх і хоч раз глянути на той куточок, де він вродився та жив. Він з великою ніжністю став описувати Енрікеті маленьке тихе місто, де білі одноповерхові будинки здебільшого вкриті очеретом, а біля них завсіди є закутні гарнісінькі садочки. Росказузав про будинок своїх батьків, обведений жовтою глиняною призбою, на якій у вечері люблять сидіти його старі і сестри. Недалечко від рундука, підпертого колись жовтими, а тепер сірими нерепаними сохами, велика роскидиста груша, а біля неї високі, високі та стрункі червоні і рожеві рожі... Описував все те страшно подрібно, мов би воно мало якесь величезне значіння і принаду. Наприклад, довго казав про калюжку, яка майже ніколи не висихала проти їхніх воріт, і у ній у день відбивалось сине небо і хмарки, а у ночі зорі та як це його цікавило, коли він був малий. Калюжа мала береги з чорної мнякої землі, і він хлопцем любив ходити босий та бродити у тій калюжі, особливо після дощу. Коли все те йому виразно уявлялось, він розумів, як йому обридли камінь та суха руда земля, і як би хотілось походити по чорній, мягкій стежці та подивитися на пухнату свіжу ріллю. Та тепер, щоб хоч раз глянути хоч на калюжу у чорних берегах, він би пішов хто його зна й куди і перетерпів би багато... Енрікета ввічливо слухала і дивувалася, чого він каже з такою втіхою про такі незначні речі. їй навіть хотілося сміятися, часом здавалося, що він жартує, але ні, він балакав так серйозно, що вона боялася засміятися, щоб не образити його. Тільки далі в неї почало ворушитись щось похоже на ревність та зневагу. У зарученого горіли очі; хапаючись росказузати, він часто брав слова, які перші приходили на думку, і часто не ті, що треба; часто вони були з його мови й вона їх не розуміла. Але він цього не примічав, бо був наче в екстазі. Енрікета, його кохана заручена, ніколи його не бачила таким захопленим, таким щасливим... Ти б хотів знову там жити?— стримано спитала вона. Воротинський широко розплющеними очима глянув на неї так, мов би дивився на щось, що було дуже далеко і було зовсім чуже. Погляд став здивованим, наче він не сподівався бачити її, і взагалі забув, що він тут, а не там біля того біленького будинку. Його серце так і упало. Зразу опинився в дійсності, яка була йому справді зовсім чужа і він би, не замислившись, покинув і хорошу заручену і хорошу країну, коли 6 з'явилась змога вернутися. Те глухе місто, те одноманітне життя, з якого він колись так залюбки виривався, тепер було любим, жаданим і повним невимовної принади. Здавалось, що без його він не зможе довго жити, що він тільки дурить себе, ніби тут щось його цікавить, ніби тут когось любить, чимсь розважається. Я не можу туди вернутися. — Ти- відказав він. Енрікеті стало його шкода, що він так засмутився, але разом була рада, що він не може поїхати в той край, який їй здавався холодним, безсоняшним, без гір, без моря, величезним, рівним, мов пустиня, по котрій то там, то тут було пороскидано купки одноповерхових мізерних халупок. У тих халупках було і страшно і сумно жити. Там що-дня ніхто не був певний ні за своє життя, ні за життя коханих. Коли б він мав спроможність вернутися, то мусіла б і вона їхати з ним... Біля дверей задзвенів дзвінок. Енрікета побігла і вернулася з листом у руці. — Тобі лист. Пише хтось, що дума ніби та і досі у нас. Ес-дек добув з конверту лист і став читати. Писав один з товаришів, що жив у Швейцарії. Оповіщав, що один емігрант, хворий на легкі, мусить їхати на Рівьєру і що треба помогти йому знайти хату та харчування, а також який небудь заробіток, бо хоч він має тисячу франків, але цього мало, що б хворий міг немалий час прожити так, як слід хворому. Про його товариш писав, що це був участник і навіть організатор однієї експропріації та трохи письменник. Воротинський схвилювався і оживився. Його зацікавив той, хто мав приїхати, і він вже зарання втішався, як то він буде товаришувати з такою видатною особою. Видатні особи — це була дійсна пассія молодого ес-дека. Він ними захоплювався і віддавався їхньому впливові все одно на якому б полі вони не визначались, чи на бойовому, чи на літературному, чи на науковому, аби тілько визначалися. Він переказав зміст листа Енрікеті і в захоплюванні вийшло, що новий товариш знаменитий революціонер і організатор та знаменитий письменник. Що він організував, ес-дек не сказав, бо не спочував експропріаціям і йому не хотілось, щоб заручена те знала. Він назвав його героєм та сам вірив тому й не хотів бачити на йому і найменшої плямочки.

На другий день, коли всі зібралися на обід, хтось голосно постукав у двері. Одчинили. У хаті опинився молодий панич середнього росту і дуже елегантно убраний. Лице йому було сухе та жовте, погляд втомлений, але якийсь неприємно пильний, ясні усики були кокетно закручені. Я Задонський, — рекомендувався він, — той самий, про котрого товариш Семен вам писав. Привіталися, посадили гостя до столу і панночки стали подавати обід. Гість, розмовляючи з есдеком і ветеринаром, трошки призирливо і здивовано стежив за дівчатами та оглядався навколо. Коли Галя поставила перед ним тарілку з макаронами та мясо, він покопирсав виделкою, трохи з'їв макарон, а мясо покинув. Що-ж ви не їсте? У нас нічого більше нема. Правда, я погана куховарка і моє варіння не дуже то смачне, — сказала Галя, котрій було неприємно, що вона не могла нагодувати подорожнього, і дивно, що він такай вередливий. - Ні чудово зварено, але я люблю мясо тільки печене по англійському, — любезно відказав Задонський. Всі засміялись, думаючи, що він жартує, бо трудно було повірити, щоб емігрант, який живе на власний заробіток, міг бути дуже вередливий у їжі. Не буває у нас біфштексів по англійському — відказала Галя. О, я і трохи не в претензії! Ви ж справді не могли знати, коли я саме приїду і який смак маю. А я завсіди так: або голодую, або, коли маю який сантім, живу паном. Сьогодні я добре поснідав на станції. - Ми вас не ждали так швидко і нічого ще вам потрібного не знайшли,- сказав Воротинський. Товариш Семен писав, що ви в больниці і коли вийдете відтіль, то тоді приїдете сюди. Так. Але я з больниці формально втік. Забрав свої пакунки й гайда! А російська добродійна громада зосталася ні в тих, ні в цих. Я її таки здорово нагрів. От хоч би учора вони заплатили за мене в больницю сто франків. Вчора заплатили, а сьогодні я тут! От лютоватимуть! Не біда! Там усе чорносотенці у тій громаді. Але це може пошкодити всім емігрантам взагалі. Не схоче їм громада помагати. Зауважив Микола Захарович. А запевне, що чорносотенці мститимуться на других. На те вони і чорносотенці чого иншого від їх і сподіватися, — безтурботно згодився Задонський. — Та я ж не міг рахуватись із тим усім, коли мені одразу схотілось сюди. Я, знаєте, анархіст індівідуаліст. А я думав, що ви ес-ер, — сказав Воротинський. Так. Я належу до партії ес-ерів, але по поглядам я анархіст індівідуаліст — спокійно відказав Задонський, а потім став весело сміятись. Ох, як би ви тільки знали, як я у тій - больниці поводився. Комедії були! Раз, наприклад, мені уночі не спалося. У дві години звоню. Приходить діжурна. Кажу: дайте кави з молоком. Відказує, що не можна і йде геть, Я знову звоню і знову кажу, щоб дали кави. Та ж сама відповідь. Тоді я ще звоню, ще звоню, всіх підіймаю на ноги. І хворих пополохав. Звоню, як божевільний. Прибігає діжурний лікарь, я і йому про каву. Він швидче мені температуру міряти, думав, що це я з горячки. Нормальна. Тоді він досить люто відказує, що больниця не кавярня і що там нема порядку давати хворим у ночі кави. Кричу, що мені нема ніякого діла до ніяких порядків, а я хочу кави тай годі. Чимало наговорив лікареві. А хворі полякались, думали, що я збожеволів. Комедія, кажу, була! З годину зо мною воловодились, аж поки мені не надокучило.  Всі здивовано дивились у свої тарілки і мовчки міркували, чи не трапилось тут якої помилки і що це може був зовсім не той, кого вони сподівались. Було ніяково і неприємно перед товаришами і перед собою, навіть перед самим чудним добродієм. Один тільки Воротинський намагався утішати себе, що Задонський незвичайна людина, а таких звичайні не можуть розуміти і для їх повинна бути инша мірка, не така, яка прикладається до тих звичайних. Навіщо ви все те витівали? — спитала Галя, що вже почувала непереможну антіпатію до нового товариша.

Бо не спалося і нудьга брала. А раз я був утік і вернувся о п'ятій годині ночі п'яний-преп'яний. Теж всіх сполохав. Тоді мене трохи не витурили та наша добродійна громада якось вже там поладнала справу. Ну, та після тієї гулянки і мені довелося зовсім гірко, бо кров горлом так і дзюрчала та й температура підскочила. Але годі про минуле. Побалакаємо про теперішнє. Порадьте мені, де оселитися. Пошукаєм десь хати, а обідать, коли хочте, будете у нас, — сказала Галя, хоч їй дуже не хотілось щодня бачити і годити такому неприємному і, очевидячки, вередливому суб'єктові.  Але вважала, що по товариські повинна так зробити. Дякую. Тільки я бажав би оселитися у якому-небудь пансіоні, де б усе було у-купі: і обід і хата. У пансіоні буде дорожче. Я знаю, правда, тут один, де можна стати за 125 франків, але хата буде на горіщі. Так, як каже Ганна Андрієвна, буде дешевше і краще. Там вам буде високо ходить та ще й обовязково треба тричі на день спускатися униз їсти. Для тих, що мало платять, столова аж у підвалі, а для тих, що дорожче, у першому поверсі. Будинок аж на п'ять поверхів. Обід властиво однаковий, що у тій столовій, що у тій, але на першому поверсі подають шикарніше і там обідає, звичайно, багате панство. Боже, як скрізь підкреслюється соціяльна і економична нерівність! Що ж, як нема грошей, треба все терпіть! А скажіть, тут можна мати уроки? Наприклад, французької мови? я її добре знаю. Мені траплявся один урок та я французької не знаю і ви можете собі його узяти, — сказав ветеринар. А плата? Два франки за годину. — Фью...ю! Два франки! Дурний був би, щоб тепер давав уроки за два франки! Тут це ще й добра плата. Але не для мене. Того вже не знаю. Тут справжні парижане инколи дають і по франку. Конкуренція велика. А я все-таки не хочу за таку плату. З якої речі я морочитиму собі голову цілу годину за два франки?! Наших уроків не знаю. Трудно знайти таких, щоб дорогше платили за французьку мову. Я і не журюся. Зараз гроші маю, а там якось буде. То міщанство дбати про будуче. Обридне тут, поїду у Неаполь або що. Там, думаєте, легше знайти заробіток? Ні, я зараз про його зовсім не думав. Просто поїду та й годі. А може мені туди зараз поїхати?... наете що, товаришу? — звернувся до Воротинського — поїдем туди удвох. Що ж ми там робитимем? Як що? Будем у прекрасному Неаполі втішатися поезією та красою. Неаполь — це ж мрія всіх поетів, всіх, хто розуміє красу... Не можу я покинути посаду. Плюньте ви на неї. їдьмо! Тоді ж я її втеряю. Буржуй ви. Держитеся ногами та руками за тепленьку посаду. А ще соціал-демократ. Нема у вас справжньої жадоби волі, незалежности. Дрібнички життя сковують вам дух і ви для того, щоб мати отой мізерний заробіток, сидите приковані до одного місця і не користуєтесь життям, вільним од усяких турбот, повним нових та високих почувань... Ветеринар погладав на Задонського і робив такі рухи, мов інстінктивно хотів бути далі від його. Маня і ес-дек майже не розуміли змісту його промови, але слова їм подобались. Галю ж він дратував і вона насмішкувато зауважила: Біда ! Коли в кешені нема грошей, то не дуже будеш вільним та незалежним, бо залежиш від крамаря, що без грошей не дасть хліба, і від власника будинку, що без грошей не дозволить там жити. А я ніколи не журюся, коли нема грошей. Як же живете? Здебільшого, як птиця небесна. Що ж, підем шукати помешкання? Ходім усі разом, веселіше буде у великій компанії. Ми з сестрою не можемо — відказала Галя.
Чом? Як я не люблю цього слова: не можем. Краще кажіть: не хочем. А то тим: не можем, людина признається, що вона рабиня когось, чи чогось, що примушує так, чи инак робити. Нащо ж дурити себе, кажучи, що ми не хочем, коли справді не можем? Треба хату прибірати і посуд помити. Бідні ви рабині дрібничок. За для їх ви лишаєте все, чим життя красне. Не гаразд, не гаразд! До побачення! Задонський елегантно вклонився, подав панночкам руку і пішов з есдеком та ветеринаром. Не подобається мені цей добродій — сказала Галя, як, зачинивши за ними двері, вернулась у пекарню. Чому? — спитала Маня.— Він такий орігінальний, не похожий ні на кого... Зараз видно, що не звичайна людина... Справді, яку силу треба мати, щоб зважитись на те, на що він зважувався... Властиво, він справжній герой... Маня замислилася, а потім ворожо подивилась на купи посуду, який Галя вже почала перемивати. А ми таки справді не вмієм користуватися життям... Було б і нам піти з ними... Погода чудова, а тут сиди у цій півтемній пекарні — сказала Маня, роздратовуючись. Треба ж оце все поробити. От же, кажу, що він правду говорить. За дрібницями нам минає все краще. Але полумиски треба все таки помити і також і після його. Всі, як птиці небесні, не можуть жити. — Що за дурниця! Не міг же він сам помити. Запевне. Це повинні зробити ми і як не крутись, а посуд повинен бути митий. А ну, бери рушник та витирай. Сестра нічого не сказала, а стала неохоче помагати в роботі. (Далі буде).