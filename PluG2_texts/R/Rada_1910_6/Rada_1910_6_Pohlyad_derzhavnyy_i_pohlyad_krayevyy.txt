Погляд державний і погляд краєвий.

Останніми часами стало „модним" цікавитись питаннями економичними, господарськими й народно-господарськими. В газетах раз-у-раз пишуться статі на економичні теми, обмірковуються економичні питання, на кожнім кроці лунають слова: „економіка", „народ", „земля", „капітал", „господарство" й т. д. Але яке пуття виходить із тих писаннь і розмов — краще не питати. Висновки виводяться абстрактні й не оперті на дійсність, поняття про дійсний стан річей дається перекручене й неправдиве, й в голову читача вноситься густий туман і безпросвітна темрява. Причиною цього з'явища ми вважаємо прихильність російських письменників до „широких" тем і ще „ширших" узагальнень. Візьміть передовика з якого-небудь „Царевококшайського Ластка" чи з „Ровенских Відомостей" і скажіть йому, щоб він освітлив те чи инше питання з погляду місцевих потреб і інтересів. Ні за що в світі він цього не зробить. Йому подавай цілу Росію, зо всіма її близькими й далекими колоніям — не більше й не менше. Тільки в сфері „широких державних інтересів" російський письменник почував себе, як риба в воді. Там він за панібрата побалакає з Столипіним, поглузує з Тімашова, кивне на Коковцев — й це його, очевидно, цілком задовольнить. А місцеві інтереси й потреби, пекучі й нагальні, лишаються неосвітленими, не зважаючи на те, що в кожнім губерськім і навіть по де-яких повітових містах істнують місцеві газети. Обмірковувати причин цього з'явища ми тут не маємо змоги. В даннім разі нам тільки цікаво було зазначити самий факт і навести один приклад, з якого безгрунтовність нашої преси й сучасних російських економістів виступають надзвичайно яскраво й рельєфно. Ось цей приклад. , Кілька часу тому в „Торг.-Пром. Газеті" з'явилась чергова статистична звістка про переселення з Росії за перших 10 місяців минулого 1909 року. Переселення? —це цікаво, й зараз російські письменники кинулись гриз ти цю звістку. Одначе, дальше тих цифр, що наведено в тій замітці, вони не пішли, й навіть із тих вони використували не всі, а тільки дві — три. Й що ж вийшо? Вийшло те, що письменники впевнились у зменшенні переселенського руху на 40 тисяч душ! Після такого висновку посипались ламентації про „крізіс переселенського руху", про те, що „уряд уже збанкрутував у своїй переселенській політиці й т. д. В дійсности ж справа стоїть зовсім не так. Дійсно, коли брати цілу Росію, то наведений висновок про зменшеная переселенського руху на 40 тис. душ буде цілком справедливим. Але що таке — ціла Росія, в господарсько економичнім значінні цього слова?  На нашу думку, ніякі загальні цифри, зведені для цілої Росії, серйозного значіння не можуть мати. На такі цифри ніякий серйозний дослідувач громадського життя не має орава опіратись. Так і тут. По цілій Росії число переселенців зменшилось на 40 тисяч, а коли переходимо до окремих губерній і країв, то знаходимо цілком инакшу картину. Хоч статистика й нудна річ, але тут дозволимо собі утруднити увагу читача кількома рядками цифр про переселення з українських губерній за 1908 і 1909 роки. Отже переселилося душ:

Усього . . 154.704 289.791 134.887 86

Варто тільки поглянути на ці цифри, щоб пересвідчитися у повній безпідставности тої думки, що переселенська хвиля минулого року пішла на зменшення. Як бачимо, зменшилось число переселенців у минулим році в одній тільки Чернігівщині, та й то на якихсь 851 душу, або на 2.5 проц. Зате по всіх инших губерніях знаходимо такі великі проценти збільшення, яких, мабуть, ще не зазнала ціла історія переселенського руху з України. Особливо кидаються в-вічі проценти збільшення Полтавщини (109 проц.), Херсонщини (175 проц.), Поділля (224 проц), Таврії (285 проц.), і Катеринославщини (284 проц.). Та й по инших губерніях процент збільшення переселенського руху падає не низче 34 (Київщина). Ціла ж Україна дала в минулім році пересічне збільшення переселенського руху на 134.887 душ або на 86 проц. Треба мати на увазі, що Україна відограе ролю головного поставщика переселенців. Так, у минулім році на пайку Вкраїни припадало 48 проц. усього числа російських переселенців (290 тисяч з 601 тисячі), себ то трохи не половина. А хіба можна казати на людину, що вона здорова, коли цілу половину її тіла розбито паралічем? Так саме: хіба можна писати про зменшення й крізіс переселенського руху в Росії, коли на Вкраїні переселення зросло трохи не вдвоє? А проте такі нісенітниці не тільки кажуть, а ще й пишуть на добру науку всьому чесному людові. Скільки шкоди приносять такі негрунтовні писання читачам — про це й казати нічого. Але найгірше те, що така байдужість до реальних інтересів і таке захоплення загальними широкими масштабами руйнує в масі читальників повагу до друкованого слова. Про це годилося б дуже й дуже подумати нашим „високим політикам" і „державним публіцістам". Зате, що частіше вони до державних питаннь прикладатимуть краєву мірку, то буде краще для них самих і, розуміється, для справи, якій вони хотять служити. 