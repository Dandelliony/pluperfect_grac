За кордоном.

НЬЮ-ЙОРК, 8. Японія неофіціяльно сповістила китайський уряд, що вона разом з Росією стоятиме проти американської ноти, щоб Китай одповідав за всі пропозіцїї, що будуть йти проти інтересів Японії. ЛОНДОН, 8. В графстві Дурхам, недалеко Сихема, на Мерженських вугляних копальнях кілька сот забастовщиків хотіли завладіти складом вугля і кидали камінням в поліцейських, що одганяли їх од складу. Поліцейські стріляли і поранили 6 забастовщиків. Забастовщики, кидаючи камінням, поранили також багатьох поліцейських. ОЛЕКСАНДРІЯ, 8. Сьогодня вранці прибула плавуча виставка. Сьогодня виставку одчинено тільки для негоціантів та представників торгових палат. На завтра чекають з Каїру дипломатичних агентів та офіціяльного емира Єгипту. ПАРИЖ, 8. Росіянина Мартинова, на кватирі у якого в ноябрі 1906 р. був вибух, засужено на три місяці. ШАНХАЙ, 8. Представники делегатських зібрань прибули до Пекина і вимагають, щоб було скликано парламент. Делегати улаштували народні зібрання. Державна рада затримує петіцію, що делегати подали регенту.