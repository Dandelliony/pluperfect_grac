В товаристві „Единеніе Народностей".

В московському товаристві "Єднання Народів" діяльність потроху шириться. Йдучи рука в руці з молодим товариством Славянської Культури, воно виявляє в своїх замірах чимало щирости й дотепности. Часописи вже сповістили, що воно відкрило свою першу філію у Петербурзі, на чолі її стали видатні інтелігентні сили столиці; окрім того в самому товаристві в Москві виникають окремі комісії за для найкращого упорядкування дуже цікавими питаннями: 1) економична, 2) юридична, 3) шкільна, 4) релігійна й 5) загально-культурно-просвітна. Ці комісії мають на меті знайомитися з усіми напрямками життя всяких людностей Росії. З організаційного боку працюватимуть ще три комісії, одна за для улаштовання бібліотеки й читальні, друга — лекційна, що має організовувати сістематичні лекції, третя — видавнича, за для розповсюджування думок товариства по журналах, по часописах і окремими виданнями. Так, наприклад, тепер в товаристві обмірковується видання збірника „Національна школа по всяких народах Росії", який склався ще в 1909 році засобами національної комісії в Петербурзі. Четверта комісія має вести зносини з усіма провінціями й народами Росії, та ще п'ята комісія дбає про матеріяльні засоби товариства. Відозва товариства звертається до усього російського громадянства, маючи надію, що йому будуть спочувати всі, хто бажав, щоб Російська держава опірала свою силу на визволенні і й на повазі усих індівідуальних особливостей кожної нації. Товариство упевнено, що усі різноманітні людности Росії можуть гуртуватися одна з другою дуже мирно. Як що де на просторі Росії виявлялися ворожі взаємні національні відносини, то вони завше виникали або через темноту й неосвідомленість люду, або через насильство й розрух з чужого впливу. Треба обережно й з розумом відноситься кожній нації до потреб і обставин життя другої людности, бо й права й економичний розвиток кожної нації залежать від загального здобутку. ! Московське товариство береться розробити усі ці болючі національні питання через історичні досліди й через розумні, постійні зносини з усима народностями. Одно з недалеких його чергових зібрань буде присвячено обмірковуванню питання про українську мову по школах українського люду. Так щиро ставиться московське товариство до національних справ. В його бюро працюють поляки, росіяне й українці, але доконче треба, щоб до його праці приєднувалось заступники усих націй не тільки в Москві, а скрізь з усіх провінцій. В редакції „Ради" можно записуватися в члени товариства й як таких членів набереться з десяток, то можна й у Київі організувати філію товариства й працювати на користь національних прав й національної культури народів, що живуть сумежно на київській землі.