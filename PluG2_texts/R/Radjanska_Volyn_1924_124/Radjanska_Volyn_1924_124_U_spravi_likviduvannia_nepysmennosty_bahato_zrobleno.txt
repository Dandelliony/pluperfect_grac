У справі ліквідування неписьменности – багато зроблено.
Нашим завданням  є поширити працю на фронті ліквідування неписьменности.

МОСКВА, 29 (Рсста). За головуванням тов. Калініна відбулось урочисте засідання організацій по боротьбі з неписьменністю, присвячене  п'ятиріччю зо дня видання декрету про ліквідування неписьменности. Тов. Калінін у своїй промові між иншим зазначив: Ленін провадив боротьбу за ідею рівности людства, але рівности в радянській державі не може бути досягнено, доки існує неписьменність. Потребу в грамоті навіть у селі почали відчувати сильніш, як це було перш. Досить того, що вже й селянки прокинулись до громадського життя, надсилають до газет кореспонденції про такі, чи инші хиби в практиці радянської влади по місцях. За минуле п'ятиріччя багато зроблено для боротьби з непись
менністю. На наступне п'ятиріччя — ми повинні вдвічі. втрічі побільшити  кількість письменних в СРСР. Ліквідування неписьменности-перемога революції. 3 палкою привітальною промовою від імени Комінтерну виступила Клара Цеткін. Цеткін заявила:— Перемоги революції не може бути там. де має місце загальна неписьменність Через те, кожний крок уперед в справі боротьби з неписьменністю є кроком уперед у боротьбі за визволення трудящих. Від жінок Сходу. Від імени учнів виголосила промову на татарській мові робітниця Бикчурина. Остання зазначає, що тільки  загальне ліквідування неписьменносте врятує жінку Сходу від рабства.