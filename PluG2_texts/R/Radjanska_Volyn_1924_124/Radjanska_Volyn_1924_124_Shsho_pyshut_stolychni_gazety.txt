Що пишуть столичні газети.
А тепер до практичних заходів!МОСКВА, 28 (Радіо). „Известия" в передовиці про наслідки перевиборів до рад пишуть: „Відомости, що в нас маються, показують, що справа не всюди поставлена на потрібну височінь. По-перше помічається великий абсентеїзм (байдуже відношення) виборців. По деяких місцях цей абсентеїзм досягає величезних розмірів. Таке явище показує, що виборча кампанія проведена була не досить енергійно й продумано. Місцевим робітникам не вдалося зворушити й зацікавити широкі маси радянською роботою, розбудити їх політичну цікавість та стремління до самодіяльности. Підвищенням відсотку комуністів у радах можна похвалитись не завжди. Суть питання не в цьому аритметичному результаті, але в зміцненні зв'язку з широкими безпартійними масами, в збудженні серед них стремління до самодіяльности, до

активної участи в радянській роботі й  притягненні всіх здатних та ділових сил до радянського будівництва. У наслідку — постанова ЦВК‘а СРСР про  відсунення скликання Всесоюзного з'їзду рад на квітень 1925 року. Вийде де яка перерва, яку повинно буде використати для того, щоб дати місцевим можливість краще підготовитись до дальшого проведення виборів на підставі нових директив. Там же, де ці вибори вже пройшли, при тому не досить вдало, з'окрема при великому абсентеїзмі населення, цею перервою треба скористатись, щоб проробити нові вибори. Ми гадаємо, що президія ЦВК добре зробить, коли не тільки надасть належні вказівки місцям щодо нових перевиборів, але прийме постанову, що рекомендує місцям скасувати вибори, котрі пройшли при великому абсентеїзмі виборців або супроваджувалися яким-небудь незаконним тиском, коли це буде стверджено серйозною перевіркою".