Бурхливі демонстрації робітників. Сутички між робітниками і фашистами.
РИМ, 14 (Ратау). Вчора в Римі та в низці инших місцевостей відбулися бурхливі демонстрації робітників проти діктатури Мусоліні. В Месальї, біля Бріндичи, демонстранти розгромили місцеву фашицьку штабквартиру. До міста спішно викликано військо. 
Фашисти готуються в допомогу військових частин, аби перевести кару-експедіцію проти місцевих робітників.
В Ландріані, в промисловому районі Милану, відбулася бурхлива демонстрація. Робітники - демонстранти розгромили будинок місцевого фашиського лідера де містилась фашисська штаб-квартира. Денонстранти-робітники атакували де-кілька будинків, де містилися фашиські клуби. Між демонстрантами й фашистами сталася перестрілка. Трьох фашистів поранено. 
Італьанський уряд надзвичайно стурбований відомостями про концентрацію великих революційних сил в прикордонних італьанських місцевостях, де місцеві робітники мають намір скинути фашистів, після цього організувати похід на Рим. Уряд дав роспорядження спішно вирядити до цих районів військо. Адмиралтейство вирядило туди 9 військових суден для охорони міст з боку моря. 
В районі Неаполя в наслідок політичної суперечки між фашиськими депутатами й Імпоріті лідером (ватажком) неаполітанських фашистів Козенца сталася перестрілка. Імпоріті убив Козенца.
 В фашиських колах надзвичайно стурбовані цією подією. Опозиційна преса вказує на взаємні вбивства фашистів, як на показник суперечки. Серед фашистів загострюються останніми часами озброєні сутички, які набірають масового характеру