Театр і музика.
Закриття сезону. Сьогодня, 11 марта, в київських театрах кінчається перша половина великопостного сезону. В городськім театрі—сьогодня остання гастроль Марії Гай і Дж. Зенателло, йде „Кармен". У театрі „Соловцов" — остання гастроль петербурзької оперети Новікова, йде „Граф Люксембург" у бенефіс прімадони В. Піонтковської.
 В „Бергоньє" кінчаються драматичні спектаклі з участю В. Юреневої та А. Мурського.
-Труппа Кучеренка та Кравченка в Могильові (над Дніпром) грає в городському театрі. Хоч що-року виставляють із укр. репертуару ті самі пьєси, та городяне охоче ходять на вистави. З нових пьєс буде виставлено „За свій гріх", „Воскресеніе", „За голод та холод". Мова чисто селянська. Гра трошки слабенька.
-Труппа А. Дукельського од 20 янв. до 21 февр. дала в Золотоноші, в Новому театрі 21 виставу. Взято валового збору 2312 карб. 55 коп. (по 110 карб, на „круг“). Труппа дістала по 69 коп. на марку. Найкращі збори давали пьєси: „Міреле Ефрос" (192 карб. 40 коп.), „Помста Жидівки" (170 карб ), „Катерина" (309 карб), „Соломяна пані" (183 карб.) та ин. Труппа зосталась там таки на ввесь піст. На гастролі запрошено П. К. Саксагаяського. З Великодня труппа буде грати в Кривому Розі. В труппі 26 душ.
- Єврейський художній театр. У Москві тепер організують труппу для нового єврейського театру — художнього. Організовують це діло письменники: Семен Юшкевич, Шолом Аш, Гіршбейн, Айзман, Бенарьє, Бен- Амі та инші. Зібрано вже чималі кошти. Варшавський багатирь Познанський обіцяє дати 75,000 карб., як що театр буде в Варшаві. Ініціатори більше прихильні до того, щоб театр був заснований в Одесі. Виставлятимуть в цьому театрі пьєси на єврейському жаргоні. В репертуарі, окрім орігінальних п'єс, будуть і перекладні.