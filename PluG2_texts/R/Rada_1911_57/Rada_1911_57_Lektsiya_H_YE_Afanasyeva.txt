Лекція Г. Є. Афанасьєва.
9-го марта популярний в Київі лектор Г. Афанасьєв прочитав першу лекцію на тему: „О переворотѢ 19 брюмера и НаполеоѢ и , зміст якої й подаємо тут, зважаючи на її цікавість. 
Переживши моменти „упованія" 1790 р. республіканських надій 92 р. і кровавих фактів 93 р., Франція вступила в період директорії, в період розчарованности, роз'єднанности і політичної апатії. Лиш в війську, під мундірами генералів, билось серце, вільне від роз'їдаючого червяка скептіцизму і зневір'я в післяреволюційний період. В цей час виходить на сцену історії директорія, на чолі якої стоїть Бара, тип справжнього політичного авантюриста. В конституції були оповіщені права людини й громадянина, а країною правили по старих законах Людовика XIV.
Вопіюще безладдя, страшенну анархію на всіх стежках політичного життя бачимо ми тоді. Були суди, але не було правосудія; була сила паразитів—чиновників, але не було ладу в країні; була маса поліцейських, але організовані загони розбишак грабували подорожніх Франції.
 Кажучи про відносини людности до революції, треба зазначити, що селяне багато виграли, багато землі нової придбали, бо сила феодальних лятіфундій зосталась як горох при дорозі. Над ремісниками зменшились утиски. Ці два класи — опора революції. Дворянство, знесилене матеріально, зневірене морально, клало свої голови на ешафотах. Духовенство пристало до ворогів революції після того, як потребували присяги на вірність гражданській конституції церкви.
Саме тепер на авансцену виходить новий клас „багатих людей", — спекулянтів, що нажились з конфіскованих дворянських маєтностей. Ці „каліфи на час" сіяли страшенну роспусгу тіла, що підорвала моральні устої Франції. Під впливом цієї деморалізації вибори 1795 р. дали силу роялистів. Але директорія не ловила гав, і 18 авг. 97 р. роялисти були заслані, натомісць инші люде обібрані. Тимчасом, в раді 500 перемогає партія якобинців, яка порішила зробити невеличку „чистку" директорії, наслідками 4 директори пішли в одставку, а авантюрист Бара пристав до якобинців. В новому складі директорії висунувся абат Сіес, людина короткозора й однобічна, людина сухих формул, а не реального життя. Він мріяв про новий план конституції, основними рисами якої були: перемога республіканського календаря і гражданської релігії, панування класу тих „нових багатих людей", що присягали на вірність конституції 1791 р., заборона назавжди дворянам жити у Франції. Зрозуміло, що це тільки суха теорія, що йшла в супереч усім традіціям і поглядам народу, бо нищила всі 17 століттів хрисгіянської ери. Але Сіес на це не звертав уваги і шукав собі впливових генералів, що здатні були б зробити бажаний переворот. Побіч його таких людей не було: Суворов побив французів в Італії, убив талановитого генерала Жубера, лаштувався йти походом на Південну Францію.
І очі багатьох мимоволі сягали до Єгипту, де здобував собі слави Наполеон Бонапарт. Його чекали, і він прийшов, знайшовши відповідний грунт.