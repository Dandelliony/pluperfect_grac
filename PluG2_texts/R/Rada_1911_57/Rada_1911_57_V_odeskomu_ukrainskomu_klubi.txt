В ОДЕСЬКОМУ УКРАЇНСЬКОМУ КЛУБІ.
Шевченкові дні в Одесі належалося відсвяткувати єдиній українській інституції яко мога показніше, щоб згуртувати своїх і показати иншим, яка людина стоїть в основі сучасного українства. І чим ширшими робилися заміри і заходи українського клубу, тим серйозніші перешкоди кувалися в канцелярії ген. Толмачова. 
Рішено було 50 ліття знесення кріпацтва і 50-ліття смерти Шевченка звести до 26 і 27 лютого. Реферат д. Кліпацького „Кріпацтво на Вкраїні і 19-те лютого* захопив історію кріпацтва від найдавніших часів, а в рефераті Ан. Ніковського було показано відношення українського письменства до селянської неволі і ролю нашої літератури в зрості ідеї скасування кріпацтва. Цим рефератом намічався перехід до творчости Шевченка. 
Другого дня сцена була убрана квітками, серед яких стояло погруддя Тараса ефектовно освітлене. Перший референт С. Шелухин в своєму рефераті; „Шевченко —-поет народній" розглянув вагу і значіння творчости Шевченка, як народнього поета і вияснив ріжницю між поетом народнім і народницьким, простонародним тощо, доводячи, що Шевченко без краю вище стоїть від цих останніх. „Головні мотиви Шевченкової поезії і її виховуюче значіння"—на цю тему прочитав д. Кліпацький. Нарешті, 5 марта, відбувся вечір, що почався рефератом М. Комарова „Життя й пісні Шевченка" , складеним переважно з творів Тараса, як поетична автобіографія. Треба сказати, що окрім гарної композіції реферата, це було і найкраще на цьому вечорі читання творів Шевченка, бо „Кобаарь" вимагає найсамперед щирости й простоти. Хор виконав „Заповіт", „Кантату" і „Жалібний марш" та инше; як для Одеси, то виконання було дуже гарне. В неділю, 6 марта поставлено було Стодолю.
 От і все, що було в Одесі зроблено для вшанування пам'яті Шевченка. Треба ще додати, що Шевченкові числа місцевих газет мали багато статей про Шевченка, почасти українських авторів, але і російські газетярі приємно здивували нас не тільки похвалами, але й серйознішим, ніж раніш, знанням Шевченка і особливо прихильним трактуванням сучасного українства.
 З боку адміністрації було зроблено все, щоб Шезчеякове свято було таким, а не ширшим, так що, можна сказати, що ці розміри святкування  завдячують спільним зусиллям громадянства і начальства з протилежних кінців. Так, клуб мав урядити прилюдний концерт в городоькому театрі, але ген.Толмачов не схотів українців випустити з помешкання клубу і свято обмежилось членами та запрошеними гостями. За панахиду постаралися разом вдасть світська і духовна—отже прохання про дозвіл панахиди довелось подати і городоправителеві, і архиєреєві. Ген. Толмачов заборонив правити панахиду в соборі, а архиєрей не дозволив правити її в тій церкві де хотіли громадяне,і настоював на соборі і то щоб не в неділю 27 а в понеділок, коли, звичайно не могли б прийти ні учні, ні служащі, а ніхто, що має якусь роботу. Правити панахиду для дежурних поліцейських чиновників старшина клубу не схотіла; а помешкання клубу, 3 погляду духовенства, не було пристойним для служби Божої, хоч перед цим в одному з найбільших і найскандальніших трактирів, що належить гласному думи, одправлено було урочистий молебень. Власне, прямої заборони панахиди в помешканні клубу не було, але ж неі один піп не схотів іти в клуб, знаючи погляд на це владики. Заборонено було на всякий випадок і оповістку в газетах про панахиду і про вечір 5 марта. Реферати дозволялися при умові подачі програми реферата. Подали. Тоді затребували докладних конспектів з рефератів. Зробили і де. До реферати д. Комарова „экстренно" затребували докладних відомостей про участь Шевченка в Кирило-Мефодієвському братстві, арешт, салдатчину і заслання. Довелося просто обійти всі подробиці цього періоду. Для кожного вірша, що їх деклямують з сцени клубу, треба вказати дозвіл, як на пьесу, або давать на прочит начальству. Кожна пісня, або-що, повинна мати спеціальний дозвіл, нічого не можна виковувати на „біс“, не зазначеного в програмі. В таких умовах довелося святкувати Шевченкові роковини, але, не зважаючи ні на що, всі три вечорі пройшли дуже гарно, при піднятому настроєві численної публіки.
                                                                                                                                 Ан. В—ко.