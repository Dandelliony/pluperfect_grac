В «Украінськім Науковім Товаристві».
— 23 лютого в помешканні „Українського Клубу" відбулося засідання „Українського Наукового Товариства", де було прочитано реферати; 1) О. Левицького — Кріпацтво на правобережній Україні, 2) М. Василенка—Кріпацтво і реформа 19 февраля на лівобережній Україні.
Зауваживши на вступі, що кріпацтво, як формальний юридичний інститут, було заведено на Україні, властиво, указом ц. Катерини 3 мая 1783 р., д. О. Левицький докладно оповів про ту історичну еволюцію, яка його поволі підготовлювала і розвивала. Давня Русь не знала кріпацтва, „смерди" (селяне) були особисто вільні, а клас „рабів" (з бранців і злочинців) був очевидно нечисленний, бо рабству противилась церква. З прилученням українських земель до Литовської держави (в полов. XIV в.) і те рабство починає навіть зникати; „невільна челядь" —вже раби не родові, а особисті і діти їх вже повертаються в т. зв. „отчичів", обоа'язаних лиш податками і відбутками за спадкову землю перед її властителем; инші підданці („данники", „слободичи") ще менш залежали від властителя, мали власну землю, були особисто вільні, користувались правом суда, т. зв, „копним правом". Починаючи з Люблинської унії (р. 1569) що з'єднала Польщу з Литвою і одірвала землі українські од Литви, прилучивши їх до Корони, соціальний лад в наших землях міняється відповідно соціальному ладу в Польщі, яка признавала тільки два стани: самовладне шляхецтво і безправне хамство (закріпощених рабів). Відтоді власне поастає „козацтво", що складається з хлопів-утікачів на вільні землі (Поділля, Київщина, Полтавщина, Слобідська і Степова Україна геть до Чорного і Озовського моря). Набуваючи „жалувані грамоти  від короля, суне за ними й шляхта, закликаючи „на слободи"; заводяться „реєстри", накладається ярмо на поспільство, що не хоче коритись панам, наслідком чого виникають „козацькі бунти", що тягнуться з кінця XIV до 40 рр. XVII ст. і завершуються Хмельниччиною. На який час народ стає вільний, поки не народилось вже своє панство, що через 130 літ і повернуло поспільство в своїх підданців. Я не буду переповідати слідком за шановним референтом всіх періпетій мандривок поспільства і боротьби за Дорошенка, Самойловича, Ханенка („Руїна"), зазначу лиш етап, ніби, полегкости для нашого народу, коли король Ян Собіський відновив був спеціальною грамотою козацтво, що проістнувало не довго, далі знов починаються насильства і знов повстання, що завершуються грізною „Гайдамаччиною". По другому і третьому розділу Польщи вся Україна (опріч Холмщини і Галичини) прилучається до Росії; шляхта урівнюється в правах з російським дворянством, а за Царя Олександра І польська шляхта набуває особливих привілеїв (опріч „права меча"), а нашому людові ще й накидають „рекрутчину". Після першого польського повстання рос. уряд (з ініціативи Бібікова і митр. Філарета) заводить (з 1847 р.) „систему інвентарів", яка почасти зменшує сваволю панів і улекшує становище кріпаків в правобережній Україні. Реформа 19 февраля 1861 р. дала волю селянам, але „уставні грамоти" укладали поляки, що скривдили наших людей на користь собі. Аж після польського повстання р. 1863, коли вже назначили викуп, замітили ті крвди і настановили нових „мирових посередників", що переглянули інвентарі і додали селянам ще 405,455 десятин і зменшили „викупні платежи" на 351 тисячу. 
Другий референт д. м. Василенко упередив на початку, що брак матеріялу позбавляє його можливости дати ширшу і повнішу картину становища кріпацтва на Лівобережній Україні,— завдяки чому про Чернігівщину він буде більше оповідати, ніж про Полтавщину. Указ 3 май 1873 р.,що забороняв переходи селян, властиво тільки затвердив status quo, при якому кріпацтво існувало вже давно; правда, селяне тоді мали ніби право на батьківські землі (спадкове право), але дідичи не хотіли признавати того права і здебільшого ті землі „привлащували" . Референт дає на прикладі характеристику пана-поміщика, що виявляв з себе якогось „царька" і не знав впину своїй сваволі. По відомостях губернаторів з р. 1858 проц. безземельних селян був такий: в Полтавщині 83.193 хаз, мали полеву і усадебну землю, 47.674 хаз. мали, тільки усадебну, 24.940 хаз. не мали і усадебної: себ-то як 1,9:1. 
 В Чернігівщині 100.059 хаз. мали полеву і усадебну землю, 5.456 хаз. мали тільки усадебну землю, 33.447 не мали і усадебної: себ-то як 2,5:1.
 Порівнюючи число селян-хазяїв і дворових по ревизіям ІХ (1850) і X (1857) маємо таку картину: 
Полтавщина—по ІХ ревизії селян-хазяїв зменшилось на 27.072, по X ревізії дворових збільшилось на 28.044. 
Чернігівщина —по IX ревизії селян-хазяїв зменшилось на 31.361, по X резизії дворових збільшилось ка 19.016. 
Відносини економичні були неможливо тяжкі для селян, а сваволя поміщика була безмежна—в однім маєтку напр. сікли по 40—60 бабів (в тим числі і вагітних). Референт зупиняється на гуманітарнім впливі, який мали на загал поміщиків твори Котляревського, Шевченка, Марка Вовчка, Гул. Артемовського і ідеї Кирило—Мефод. Брацтва. Появляються ліберали-гуманісти, що не хотять годитись з тодішнім кріпацьким станом і протестують проти нього (О. М. Маркович, що ще р. 1852 хотів був випустити на волю| своїх кріпаків, далі В. Тарновський і Галаган, що виступили оборонцями реформи). Уряд прислухався до цього „броженія". В губерніях були засновані комітети для обміркування поліпшення побуту кріпаків; в ті комітети увійшло по 2 особи від повіту, вибрані дворянами іще 2
„опитних" поміщика, призначених губернатором (в Чернігівський були призначені Тарновський і Галаган). Комітети висловились за скасування кріпацтва, але Чернігівський з обмеженням (з поміщицькою юстицією і поліцією), а Полтавський за скасування особистого кріпацького права. Заснований в Петербурзі редакційний комітет пішов ще далі, він значно збільшив розмір земельних наділів (проти пропоно ваних Чернігівськ. і Полтавськ. комітетами) —від 1 1/2 до 3 дес., взявши за норму наділ 1859 р. і поділив селян на „тяглих", полутяглих, піших і ин.; общину і „вотчиное" право він відкинув. Коли проект був готовий, то від губерній вислані були по два вибраних екперта (від Чернігівщини: Підвисоцький, розумний, але консерватор і згадуваний вже О. М. Маркович, а від Полтавщини Позен і Богданович); їх там, звичайно, ніби за браком часу, не дослухали, але вплив їх в комітеті таки позначився. 
Зупинившись на історії нещасливої спроби Куліша надрукувати маніфест українською мовою, референт закінчив свій доклад цікавим оповіданням про оголошення маніфесту в Чернігівщині, де його російського „вітіеватаго" викладу людність цілком не зрозуміла, з чого виникли великі непорозуміння, навіть заколоти і навів характерний приклад відношення поміщиків до маніфеста (Александрович). В кінці референт ще раз підкреслив взагалі видатну ролю в реформі 19-го лютого д.д. Тарновського і Галагана, що пізніш брали діяльну участь і в „ГубернскихѢ по крестьянскимѢ дѢламѢ присутствіяхѢ". 
Присутні з великим зацікавленням вислухали обидва реферати. 
                                                                                                                    Микола Вороний.