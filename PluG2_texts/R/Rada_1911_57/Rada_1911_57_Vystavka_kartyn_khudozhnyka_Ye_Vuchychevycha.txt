Виставка картин художника Є. Вучичевича.
В театрі Крамського цими днями відкрилась виставка талановитого художника „старої школи* д. Вучичевича. Зібрано тут коло ста полотен, між ними єсть багато великих, переважно краєвидів Україну, Криму та Фінляндії. 
Коли входите на виставку д. Вучичевича, то перший погляд вже свідчить вам, що це — справжній, першорядний художник — його роскішні пейзажі ваблять око сочистими фарбами і дають глядачеві те, що називається настріем, що будить в вас далеке минуле і разом з тим рідне-радісне... Беручи переважно ліричні теми натури, талановитий художник розроблює їх пильно, з щирою любов'ю. 
І ця щирість скрізь виглядає від самих малих до самих великих полотен, нігде немає того модного запобігання за дешевими декадентськими ефектами; скрізь, навіть в мрійних фарбах Чорного моря і Кримських гір, скрізь видно строгого художника майстра і разом з тим людину мягкої, ліричної вдачі. Українські пейзажі (а їх більшість) вибрані художником дуже вдало і тут він йде самостійно, незабитим шляхом-—,, видовѢ и типовѢ Малороссіи“.
 З техеичного боку всі полотна, навіть маленькі етюди, виконано до педантичности чисто і бездоганно.
 Взагалі виставка д. Вучичевича заслуговує уваги і ми щиро радимо нашим читачам одвідати її. По всіх великих містах Росії, а також в Берліні і інших містах закордоном    картини д.Вучичевича мали великий успіх у публііки, замореної сучасною декаденщиною. Тепер такі виставки картин бувають рідко і тому варто не минати й виставки д. Вучичевича.
                                                                                                               А. Вечерницький.