Праця фасійського споживчого товариства.
Фасійський кооператив заснувався з початку 1924 року, та в березні місяці розпочав свою працю, себ-то: торгувати пивом, салом та ріжним крамом, який відпускався райсоюзом м. Житоміра. Зпочатку праця кооператива йшла дуже гарно й він розвивався. Але в останній час праця його почала зупинятись і завдяки тому, що приказчиком кооперативу та кимсь зроблено розтрату грошей біла 700 карб. Пайщики дуже обурені й хочуть забрати свої пайові внески. Населення тепер ставиться до вступу в пайщики кооперативу обережно, боючись щоб не пропала їхні внески. 
Крім цього при кооперативі мається голярня, котра міститься в помешканні, де продається й сало, й м'ясо й хліб. Целюрником —приказчик кооперативу. Коли хтось прийде бритись, або стригтись, то приказчик його обриє чи постриже, не омивши рук, береться за сало й продає його покупцям. Узагалі в цій кімнаті велика неохайність; тут близько й райвиконком, який теж усе купляє й мало звертає на це уваги. 
А-гов, санітарна комісія, де та, чому не йдеш бритись до нашої голярні?
