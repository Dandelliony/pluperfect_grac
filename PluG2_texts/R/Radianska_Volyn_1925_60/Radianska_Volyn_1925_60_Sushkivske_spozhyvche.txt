Сушківське споживче товариство
С. Сушки (Барашівського р.) глухе, відірване від сучасного політичного життя село, є тут, правда, й споживче товариство, але справи його дуже й дуже погані. Воно бідне, пайового капіталу має лише на 142 карб. 32 коп., тоді як пайщиків рахується 123 чоловіка, з явах 50 відс. бідняки. До цієї пори пайщики не повносили повністю своїх паїв; до того ж зараз товариство має заборжености на 936 карб. 54 коп. та дефіциту на 106 карб. 88 коп. Річний оборот товариства складався на 1 жовтня 1924 р. з 13695 карб. 47 коп. 
В кінці жовтня чи на початку листопаду 24 р. наш кооператив обслідувало два інструктора: представник губерні та фінагент Барашівськ. РВК тов. Юмштик. Не дивлячись на те, що річний оборот далеко не досягав до 20 000 карб., чомусь знайшли, що т-во треба обкласти зрівняльним збором у розмірі 329 карб. 86 коп. на рів. Т-во бідне й заплатить не може, але з цим не рахуються, й 24 січня ц. р. фін'агент тов. Юмштик робив опис майна товариства, а через тижнів два райвиконком призначив торги на це майно. Торгів чомусь не відбулося й товариство ще трошки дихає, але коли йому прийдеться дати 329 карб, 86 коп., то не виживе й лопне. 
Хто нам на допомогу прийде?
