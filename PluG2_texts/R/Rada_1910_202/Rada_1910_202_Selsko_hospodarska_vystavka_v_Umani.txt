Сельсько-господарська виставка в Умані.
Виставку улаштувало „ Умансько - Липовецьке сельсько-господарське Товариство" (так званий „Сіндікат") за допомогою департамента хліборобства та земства. 
Була вона 9 день: почалась 26 серпня, закрита 3 версеня. На виставці було 10 одділів. (Див. „Раду" ч. 195). Підкреслемо, що було цікавіше го, кращого в кожному одділі. „Полеводство" селянське було експоноване київським губ. земством. В великому павільоні кожен повіт Київщини мав своє осібне місце: збіжя, зерно, овочі й ріжні селянські вироби кожного повіту з окрема вибрано було дуже добре. Зразкове господарство („показательні поля") самого земства, колекція шкідників хліборобства —це були найцікавіші експонати агрономичного земського одділу. В тому ж земському павільоні був невеличкий, але дуже добре улаштований ветеринарний одділ, поміж літературою в ньому були виставлені „Ветеринарні поради" та „Поміч тільній корові" Корольова. В павільоні панського полєводства відзначались експонати поміщика Севастьянова; маєток цього пана (с. Степанівна, гайс. пов., подільськ. губ.) славиться добірним зерном, яке забирають сусідні поміщики і „Сіндікат". Гостям виставки— селянам найбільше користи дала Уманська школа хліборобства, яка влаштовувала демонстрацію „орудій" на своїх полях. 
Садівничий павільон цеї школи — був правдивою окрасою виставки; в одділі шовківництва що-денно демонстрували зразковий вироб шовку, в садовому —техничну переробку овочів. 
В кооперативному павільоні агрономичний одділ київ. губ. земської управи експонував багато цікавих, нігде досі не друкованих картограм і діаграм, які унагляднюють зріст потребительної кооперації на Київщині. Почалась вона р. 1888 в звен. пов.: до 1905 р. що року одкривалось 1—З товариства; 1905 р. — одкрито 6 тов., 1906 р. —12, 1907 р. —142, 1908 р.— 177, 1909 р. —100, 1910 —49. Найбільше уваги звертав на себе зріст операцій відомого на всю Росію Зендзелівського товариства, баланс якого більше 1/2 милійона карбованців. В цьому одділі роздавали також українські книжки про кооперацію, брошури —Бородаєвського, Гехтера, Доманицького. 
В „кустарному" павільоні, дуже ріжноманітному й цікавому, були добрі килими з Волині і Київщині, багато вишивок, експонованих ріжними школами Київщини, полтавські гончарні вироби, найкращі експонати — слюсарні вироби Уманської городської школи. В павільоні поміщика Підгорського звертали увагу прегарні селянські (з Коржевої) вишивки з власних мережок. Поміщик села Пісчаної виставив два манекени — молодого й молодої в весільному вбранню. Переважали в кустарному одділі польські вироби, дійсне мистецькі з Варшави. 
Коневодство, скотарство, свиноводство, овцеводство і птахівництво — було чисто панське поміщицьке. Крім панських експонатів місцевого району, був скот з самої Польші, з люблинської губернії. Селянський скот — непоказний найкраща була пара волів селянина з Вільшаної, звенигор. пов. 
В машинному одділі кращі експонати дали фірма „Ельворті"  і Уманський український завод „Труд". Гарні також машини „Міжнародньої компанії" (американської). Найбільш притягали увагу великі й дорогі молотилки підчас руху. Дешевих, потрібних селянинові щось не видко було. 
Взагалі треба сказати, що виставка переважно експонувала культуру панську, а не селянську; польську, а не українську. Польське панство багато попрацювало, щоб блискуче демонструвати свою національність. І справді перше вражіння було таке, що наче все це діється не на українській, а на польській землі. Більшість одвідувачів виставки —теж поляки. Недурно місцева газета: „Голосъ Провинціи" зазначила: „Бойкая польская речь то и дело сменяется французской". 
Селян усі дні було мало. 3‘їхалось багато земських лекторів, збудовано було окремий „залъ для чтеній". Але лекцій відбулося мало, бо часто не було кому читати. Особливо вподобалась лекція по молочарству зрозумілою селянам мовою. 
Українських книжок, крім перелічених в нашому огляді, не було. Київська українська книгарня за три дні до виставки прислала чималий пакунок селянської лектури і прохала уманців влаштувати продаж цих книжок на виставці. Коли б докласти енергії, то „Виставочний Комітет" знайшов би час і місце для свого експонату. Але Комітет сказав: „вже пізно!" і байдужі руки опустилися. Пізно, то й пізно. І книжки лежали нероспаковаві Як завжди і скрізь, українці спізнились. Нехай і так. 
Але що ж робила місцева книгарня товариства „Просвещеніе"? Вона заздалегідь знала, що неодмінно треба продавати на виставці українську книжку. 
Вона мала багато часу, але прінціпіально не подбала про ширення української книжки. Бо, бачте, прінціп її — комерція, а вкраїнська книжка могла дати збитки добродіям власникам книгарні. N. N.
