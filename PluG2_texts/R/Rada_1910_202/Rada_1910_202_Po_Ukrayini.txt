ПО УКРАЇНІ.

У КИІВІ.
В університеті. Канцелярія вивісила оповістку про те, що всякі оправки даватимуться студентам тільки через три дні після заяви. Одпускні білети серед семестру даватимуться на другий день після заяви. Осінні курсові екзамени на історично-філологичному факультеті здає дуже мало студентів. Лекції на цьому факультеті де-які професори починають читати 6 сентября.
Штраф на газети. Редакторів газет „Последнія Новости" і „Кіевская Почта", з наказу адміністрації, оштрафовано по 100 карб. кожного, за замітку „Темная исторія", уміщену 30 августа.
Командіровка. Департамент хліборобства командірував з Київа старшого спеціялиста по скотарству Л. Сенчеака представником на загальноросійську виставку худоби, яка буде від 8 до 15 сентября у Петербурзі, і на з'їзд з 11 до 16 сентября в справі поліпшення скотарства.
До ревизії Троїцького манастиря. Вчора ввечері в консісторії одбулось засідання суду над колишнім настоятелем Троїцького манастиря архимандритом Мельхиседеком і казначеєм о. Филаретом, яких обвинувачують за розвіяння манастирських грошей.
Головою суду преосвященний - Павел, єпископ чигиринський. Присутні єпископ Інокентій і всі члени консісторії. Суд тягтиметься тижнів зо три.
Приїзд товариша міністра. Товариш міністра Щукин приїде в Київ 8 сентября, о 7 годині вечора. В Київі він пробуде один день, а потім поїде в Полтаву, Кременчуг, далі Дніпром в Катеринослав, звідтіля в Одександровськ, Никополь, Ростов і Вороніж. По дорозі він буде ознайомлюватись з діяльністю залізничих депо, майстерень і ремонтних парків.
Новий окружний інтендант. Чутка про те, що окружним інтендантом київської військової округи наставлено інтенданта туркестанської військової округи полк. Ердмана — підтверджується Цими днями сподіваються офіціального приказу про його призначення.
Нова метеорологична станція. Завідуючий практичною школою бжільництва ім. Андріяшева звернувся у київську губернську земську управу з проханням, щоб при школі було одкрито метеорологичну станцію.
Посвящення ректора духовної академії. Вчора посвящено спершу на діякона, а потім на священика в. о. ректора київської духовної академії проф. Богдашевського. Проф. Богдашевський родом з Волині, скінчив волинську духовну семинарію, потім київську академію, при якій і зоставлено його професором.
В товаристві поширення освіти поміж народом. Завтра, 6 сентября, одбудеться засідання правління. Цими днями одбудеться також зібрання членів лекційної комісії. Правління підшукує кватирю, де б можна влаштовувати наукові розмови і инше.
Справочні бюро на залізницях. Щоб давати публіці правдиві відомости про перевозку по залізницях пасажирів, багажу, всяких клаж, — скоро при городських залізничих станціях буде заведено особливі справочні бюро, на південно-західних залізницях такі бюро буде одкрито в Київі і Одесі.
Будинок для вищих жіночих курсів. Новий будинок для вищих жіночих курсів єсть думка поставить на розі Михайлівського і Троїцького проулків, де пожертвувано під його землю.
Будинок ставитимуть п'ятиповерховий, на 4.000 слухачок. Коштуватиме він 300.000 карбованців. 100.000 карбованців вже єсть, а решту мають позичати. Будувать почнуть з будучої весни.
Інцідент в суді. Позавчора в окружному суді розбіралась справа Савицького, обвинуваченого за вбивство. В суд поприходило багато злодіїв і всяких злочинців, які цікавились присудом. Боячись, щоб підчас читання присуду не піднявся заколот, як це й було недавно при такому самому ділі, викликали збільшений наряд поліції. Арештовано 8 злодіїв і 11 женщин. Инші повтікали.
Велика крадіжка. 2 сентября приїхав в Київ з с. Великі Єрчики селянин Т. Гніздинський і приліг на березі Дніпра заснути. Злодії вирізали в сонного кишеню, в якій було 1.360 карб, Сискна поліція дізналась, що селянин Т. Багрій бачив, хто вкрав гроші, але йому дано 21 карбон., щоб він мовчав. Багрія арештовано.
Хитрий злодій, п. Н. Примаченко, що живе на Інститутській вулиці в № 16, вернувшись додому, застала в себе добре вдягнутого молодого чоловіка, який ввічливо спитав її: „де тут живе пан Кривицький?“ Коли ж він пішов, то виявилось, що пропало десь на 60 карб, золотих і срібних річей. Кажуть, що він по багатьох кватирах шукав Кривицького, але вкрасти більш не пощастило нігде.
Холєра на Київщині. В земське санітарне бюро від 31 августа до 4 сентября від участкових лікарів надійшли такі звістки про слабування на холєру: Київський повіт: заслабло 80, померло 28. Черкаський пов. заслабло 33, пом. 9. Чигиринський пов. зас. 10, пом. 5. Васильківський пов, засл. 9, пом. 5. Таращанський пов. засл. 89, пом. 12.. Бердичівський пов. засл. 8, пом. 3. Звенигородський пов. заслаб. 15, пом. 2. Липовецький пов . засл. 6, пом. 2. Радомисльський пов. засл. 5. Сквирський пов. засл. 20, пом. 6. Всього заслабло 235 і померло 76. З початку холерної пошести на Київщині заслабло 5346 і померло 2092.
