Як у нас с.-господарські курси працювали.
З 19-го січня по 28-ме Белодарському районі проходили тижневі курси по сільському господарству. Курса провадив агрономичний персонал та ветеринар. Читались такі лекції: по землеустрою 2 години, по хліборобству 8 годин, по скотарству та ветеринарії – 6 годин, по кооперації – 2 години. А найбільше часу було присвячено навчанню по садівництву, бджільництву та хмільництву. 
Селян було на курсах 25 чоловіка. зібрались вони хто по одному, хто по два, а хто по чотирі з 11 сільрад району. Шкода тільки що на курси з’являлось мало незаможників – всього 5 чоловіка. а їм то наука сільгосподарська найбільш всього потрібна. Найбільш всього цікавились курсанти хмільництвом, скотарством та бджільництвом. Але повного курса по бджільництву не можна було прочитати – не було фахівця. 
Після курсів декілька селян надумались заводити в себе правильну многопільну плодозміну. А всі курсанти збираються організовувати товариство пасішників, що має працювати для всього району. 15-го лютого на Володарському агропункті зберуться всі, хто бажає взяти участь у цьому товаристві. 
Такі то наслідки дала праця курсів. Гарно було б як-би й инших районах вони влаштовувались. 
Курсант С. А. Лось.


