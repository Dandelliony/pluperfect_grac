Що повинно бути й що робиться
Не можна сказати, що господарства Новоселицької цукроварні, що розкидані по селах Полонського району, намагаються й собі стати, як то кажуть, «обличчям до села». Од їх найбільш залежить найскорший перехід селянства до нового землекористання, перехід до культурної обрібки землі. Бо ж ці господарства містяться по колишніх панських маєтках, мають багато землі, худоби, сільсько-господарський реманент та покривні пункти. Головним завданням їх є збільшити посіви цукрових буряків. От для них є цілковита змога практично довести селянинові як корисно сіяти буряки, показати, як треба за землею доглядати. Коли б тільки охота, а вони можуть велику працю проробити для підвищення господарства нашого селянина. 
Тільки одна біда, що по цих господарствах сидять старі фаховці економи. Вони отримують гарню платню й не вилазять зі своїх теплих помешкань. Селяни бачать їх тільки весною й літом, коли вони загадують іти на роботу. Через те, що й селянство досі не знає наших радянських господарств і дивиться на них точнісінько як на старі маєтки. 
Ось при містечку Лабуні є таке господарство. Зветься воно базою. На зборах селянства підчас проведення річниці смерти Лєніна, коли читались комітети  взаємодопомоги, селяни задавали такі питання: 
- А що це воно таке ця база цукроварня, чи не стара економія часом.
А ось у селі Адамівці завгосподарством так поставив працю, що не тільки громадянство, а й голова сільради до цього часу звуть його паном. 
Керовникам Новоселицької цукроварні варт було б звернути увагу на свої господарства, й наказати завідуючим, щоб вони близче ставали до селянства, таки справді «обличчям до села».
П. Бакварев.

