С.-г. кооперативи на селі
Там, де темрява панує, - спекулянт рибку ловить.
У м. Лугинах цими днями відбувся ярмарок. На той час як раз в обох лугинських кооперативах: с.-г. та споживчому – не було соли. Крамарі й використали цей момент. Вони пустили серед масу провокаційну чутку, що ніби то тов. Троцький утік до козанів, зайняв Крим і воює з комуністами. А в Криму, як відомо, - «сіль з моря добувають»…
На селян ця чутка вплинула так, що вони пригадали 20-21 рік, коли не було соли й кинулися купувати її в крамарів. Ті зразу піднесли ціни на сіль і селяни платили 1 карб. 20 коп. і півтора карб. за пуд соли. Один крамар з с. Бобрич (Луниськ. Району) здирав з дядьків навіть по 2 карб. за пуд соли. Бідні селяни, боячись, щоб страва не була солона, і не маючи грошей, віддавали останній хліб спекульнтам за сіль. Від спекулянтів не відставали навіть де-які кооперативи. 
Так, Красно Волоцький кооператив, замість того, щоб спростувати цю брехню, сам підвищив ціну на сіль з 88 коп. до 1 карб. за пуд… Що ж зробили сільради й комнезами в цих селах, щоб спростувати цю нахабну брехню спекулянтів? Нічого. Вони лише скликають загальні зібрання селян тоді, коли приїздить який представник селянам каже, що «за несвоєчасну виплату податку треба в дядька забрати останню свитку, кожуха, корову» й т. и. та «продати в торгів…» Коли так поводиться админістрація в районі, коли сільради й комнезами скликають на сходи селян лише для того, щоб про податок їм оголосити, - зрозуміло, чому селяни всяким брехням вірять. Коли б сільради й комнезами та культоствітню працю провадили та інформували б селян про те, що Радянська влада для них робить, коли б частіш на сходах читалися газети селянам, - то таких випадків не було б. По суті така робота та таких бюрократичних сільрад та комнезамів зводиться до компрометації Радвлади на селі. Це явище потрібно усунути.
Красній.
