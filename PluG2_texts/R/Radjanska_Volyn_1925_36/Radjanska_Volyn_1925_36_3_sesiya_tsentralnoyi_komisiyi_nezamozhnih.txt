3 сесія центральної комісії незаможніх. 
Відкрилася 3 сесія центральної комісії незаможніх. На сесію прибуло багато губернських і окружних робітників. Присутні – голова ВУЦВК’у й центральної комісії незаможніх тов. Петровський та секретар ЦК КП(б)У – т. Клименко. 
Заява тов. Петровського 
Петровський, зустрінутий оваціями, в своїй промові одмітив громадянський підйом на Вкраїні. Цітуючи Леніна він закликає бути особливо обережними відносно куркулів, у зв’язку зі впливом дрібнобуржуазної стихії й НЕП’у – “Партія дасть незаможнім директиву, - каже тов. Петровський, - міцніше зв’язуватися з середняками, бо якщо не буде цього зв’язку, то середняки підуть на спілку з куркулем. Незаможники повинні цю директиву перетворити в життя й тоді громадянське одживлення села цілком піде по радянському шляху”. Торкаючись хиб сільського господарства т. Петровський закликає комнезами з’осередити всю увагу на господарському відродженні села, розвою соціялістично-колективістичних його елементів, вказавши, індивідуалістичні приватно-власничеські інстинкти селянства, яке об’єднується з’умовлює тільки важкі для нього менти. Промовець указує, що важлива роля незаможників може зберігтися тільки тоді, коли незаможники навчаться правильно господарювати. 
Чекати тут не приходиться. Держава йде на зустріч незаможникам, але її можливості дуже обмежені. Статистика показує, що 40 відсотків селянства дає 90 відсотків від усієї товарової продукції села; решта - 60 відсотків, куди входять також і незаможники дають тільки 10 відс. сільської продукції. Так далі продовжуватись не може. Продуктивність незаможного селянства повинна надзвичайно зрости, бо інакше нас ждуть на селі серйозні економічні й політичні утруднення. Перебудування життя поставило що-до незаможників питання руба: - мова йде про життя чи смерть незаможника. 
Зупинившись на минулій перевиборчій кампанії, яка дала збільшення незаможників у сільрадах, т. Петровський вказує, що треба було свідомо зменшити представництво комнезамів, дати пропорційне представництво середнякам. Треба зрозуміти, що зараз на селі відбуваються певні громадянські процеси; необхідно трохи відступити, щоб надалі зайняти ще міцнішу позицію.
- “Наступна сесія ВУЦВК’у, - закінчує Петровський, - з’являється історичною, вона відбувається напередодні серйозних змін у нашому радянському громадянському житті”.
Промову т. Петровського, вислухану незаможниками з надзвичайною увагою, взривається довгими, гучними оплесками. 
Сесія переходить до заслухання доповідів з місць. 
