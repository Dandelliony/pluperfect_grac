УКРАЇНСЬКА НАРАДА ПО РАДЯНСЬКОМУ КЕРІВНИЦТВУ.
У законодавчому порядкові буде оголошено постанову про надання сільрадам нових админістративних прав. • У біжучому році буде трохи зменшено оподаткування селянства. • Ми переносимо центр ваги бюджета на село.
В дискусіях по доповіді тов. Буценка.
Про будову радянського апарата на селі
Виступали голови райвиконкомів. Промовцями висунуто думку про Утворення в округах курсів робітників сільського маштабу й виділення сільських ревизійних комісій, підлеглих окружним відділам робітничо-селянської інспекції. Райвиконкоми мають як найпильніше вивчати свої села, переводючи періодично обслідування, що результати їх обговорюватимуться самим селянством. На думку промовців робота кооперації на селі має переводитись одверто, на очах усього селянства; на зборах членів сільських єдиних споживчих товариств можуть бути присутніми всі селяни. Далі вказувалося на надто листову тяганину на селі. З цим потрібно немилосердно боротись, скоротивши листування – розвантажимо секретарів сільрад. Вітають промовці ідею організації президії сільрад. Це, на їх думку, надасть більшого авторитету низовим робітникам. 
У кінцевому слові т. Буценко заявляє, що не має чого перебільшувати небезпеку, що куркулі пройдуть до сільрад; ми на селі вже досить зміцніли й куркуляцька стихія не може загрожувати низовим робітникам влади. Директива, щодо поширення мережі сільрад є категоричною, - вона відповідає інтересам села. Далі т. Буценко вказує, що найближчими часами оголошено буде в викронодавчому порядкові постанову про надання сільрадам нових админістративних, а також і нотаріяльних прав. Торкаючись райбюджету, доповідач указує, що ми маємо постановити собі за ціль всебічно скоротити видатки на админістративні потреби, збільшуючи в той самий час асигнування на господарчі, культурні, санітарно гігієнічні потреби. Робота сільрад має набрати планового характеру, тому перекидати голів сільрад можна лише в виключних випадках. Наприкінці т. Буценко каже, що від методів примусу, щодо селянства, маємо перейти до методів переконання. Апарат влади на селі має бути зв’язаний з місцевими потребами, близькими селянству. 
ПРО ДОДАТКОВУ БЮДЖЕТНУ ПОЛІТКУ. 
Доповідач наркомфін т. Кузнецов зазначив, що в сучасний момент, у зв’язку зі зміцненням валюти, сталістю грошового ринку, наше завдання полягає в тому, щоб допомогти ростові промисловості. Це, в свою чергу, потрібує збільшення купівельної спроможности селянства. Тому в біжучому 1924-25 бюджетовому році ми маємо намір трохи зменшити оподаткування селянства. Основний принціп сільськогосподатку має бути такий, що податок визначається в залежности від прибутковости й міді господарства. Зупуняючись на оподаткуванні куркулів, - Кузнецов говорить, що як ми не можемо припустити недооподаткування куркулівських господарств, то так само не можемо ми й руйнувати куркуля, який протягом найближчих років має бути одним із джерел соціялістичного накопичення. Куркулівське господарство має оподаткуватись у залежности від його платіжездатности, але не може бути позбавлене матеріяльної бази для дальнішого розвитку. Далі т. Кузнецов говорить, що під цей рік констатувати ми можемо безумовний зріст місцевого бюджету. Ми тепер підійшли до селянізації нашого бюджету це-б то переносимо переносимо центр ваги бюджету на село на задоволення потреб селянства. Райбюджет має обслуговувати потреби населення району: ділити його на сільські бюджети поки не передбачаємо. Не зважаючи на це, бюджетові права сільрад має бути збільшено. До справи складання районних бюджетів має бути втягнено сільради; у районних бюджетах має бути освітлено потреби всіх сел району при сільрадах потрібно з’організувати фінансові секції або комісії. 
По доповіді т. Кузнецова ухвалено резолюцію, яка вказує на необхідність виправлення більшої частини місцевого, особливо районного бюджету в напрямку обслуговування культурних і економичних потреб села. Резолюція визнає завчасним відділення з районового бюджету самостійних бюджетів заштатних міст. Сільради повинні існувати на прибутково-видатковому кошторисі; до їх розпорядження передаються видатки по сільському впорядкуванню, охороні й т. инш. На ці видатки райвиконкоми можуть надавати сільрадам право експлоатації місцевих джерел прибутку; сільради витрачають кошти в строго, кошторисносному порядкові й що-місяця відчитуються перед районовими виконкомами. 
Нарада ухвалила утворити районові бюджетові комісії при участи представників рад, учителів, лікарів, агрономів. Постанови наради передаються на остаточне затвердження сесії ВУЦВК’у. 


