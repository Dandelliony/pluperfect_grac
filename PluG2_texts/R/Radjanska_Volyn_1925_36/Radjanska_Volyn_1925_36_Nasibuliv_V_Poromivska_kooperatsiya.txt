Поромівська кооперація.
У с. Поромівці, Володарськ. р., с.-г. т-во нараховує більш, як 150 членів-пайщиків. При т-ві є маслоробний завод і товариство змогло б розвинутись надзвичайно добре, як би було більш працездатне правління. А воно ж у нас «з теплої кумпанії». Голова правління до того ще й малописьменна людина, й через те його ріжні «специ» скрізь обдурюють і він цього не помічає. З членів правління один позбавлений виборчого права, бо член релігійної громади, другий член – сам і рахівник, сам – майстер маслоробного заводу. Рахівництво він провадив так, що ніхто в ньому ладу не дійде. Відколи існує т-во, - правління ще й разу не відчитувалося. Тепер, правда, воно готується до цього і вже 4-й місяць сидить над рахівництвом людина з окрсельспілки так наплутав там той «сам-рахівник».
Правління тепер запросило нового бухгалтера – теж члена релігійної общини, що позбавлений права голосу. Невідомо, чи добре чи погано працює наш кооператив. Селяни лише скаржаться, що в крамниці т-ва крам дорожче продається ніж по инших кооперативах. 
В Насібулів. 
 
