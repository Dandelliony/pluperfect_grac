Проклята самогонка.
У с. Сліпчицях, Черняхівськ. Району, голова с-г. т-ва дуже часто хорий буває через самогонку. Прикащик у крамниці був теж не кращий. Оце недавно, правда, настановили другого прикащика, але він не вступає першому. Голова кооперативу дуже частенько забирає прикащика з крамниці (а прикащик сала набирає) та ще де-кілька чоловік візьмуть таких, як сами, п’янюг (Галінського Я, Кулічука Л. та ин.), підуть куди небудь до хати й так налигаються, що в них хоч зуби вибери. А крамниця тоді стоїть зачинена – бо прикащик захорував. Селяни, як треба щось купити – не діждуться прикащика, та й додому йдуть без нічого. Ревизійна комісія нашого кооперативу усе спить і нічого не робить. Оце недавно на загальних зборах пайщики запитали членів комісії, який зараз стан сліпецької кооперації. А комісія… пикмин, сюди-туди та й не знає, що казати. Що вона казатиме, коли за чотирі місяці вона жадної ревизії не зробила. А після, як одійшло трошки, - голова комісії каже – 
- На що його часьо ревизію робити раз на рік та й досить. А-гов, ревизкоме та правління сліпецької кооперації, - перестаньте хоріти, бо кепсько вам буде.  
Чорний.
