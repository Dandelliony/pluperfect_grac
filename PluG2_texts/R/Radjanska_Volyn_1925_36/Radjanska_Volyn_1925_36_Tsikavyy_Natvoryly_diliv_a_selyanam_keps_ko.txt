Натворили «ділів», а селянам кепсько.
У с. Остапах (Коростеньщина) с.-г. кооперація «підкачала». А «підкачала» вона тому, що все не хапалося й хотіла зразу багацько роботи зробити. 
Ото раніш хапанулися дровами торгувати. Купує правління ці дрова в своїх селян та спроваджує їх кудись. Розбагатіло трошки на цьому т-во. Але прибутків ще більших хотілося. Давай худобою торгувати. 
Наскуповували худоби (в кредит купляли в селян) разів зо два до Житоміру загнали, а далі й ні – не потрібує більше Житомір Що ж його робити? Давай на місці різати та м’ясом продавати. Коли б правління більш обачне було, то воно б зразу не захоплювалося дуже цією справою. А то швидко забирали худобу в селян і ті віддавали з надією, що також швидко й гроші їм дадуть. Тепер селяни з галасом заходять кожного дня до канцелярії за грошима, а їх нема. Кооператив на худобі «прогорів». Голова то на вівторок, то на п’ятницю відкладає рощот і все обдурює. Дядьки раз і кожуха були взяли з  голови, але голова сільради випросив його в дядьків Оддали а грошей і досі не одержали. 
Цікавий. 
