Як зібрати тютюн. 
У газеті Ч. 34 ми розказали про вирощування тютюну. Тепер спинимося на тому, як довести до пуття тютюн.
Махорка.
Коли лист у махорки готовий, бадиляку зрубують коло коріння й ставлять на де-який час “вверх ногами”, - листом вниз, стовбуром до гори; потім нанизують на глиці деревяні крючки й розвішують під навісом, у клунах то що. Коли листки підсохнуть, відломують від бадилля, звязують в папушки. Просушують і складають в рогожани кулі, 
Рослина, яку зоставили на насіння, зостається дозрівати на городі, потім виривають із корінням розвішують на горіщах біля коминів, де й вісать до весни. Зрізують тютюн у суху, сонячну погоду, коли зійде роса. 
Турецький тютюн збірають і заготовляють трохи инакше. Коли лист поспів, що можна побачити по кольору листків (лист робиться жовтий), спершу зривають 4-5 нижчих листків, з них виготовляють 2-й сорт табаку, складуючи окремо. З останніх листків одержують тютюн першого сорту. Як той, так і другий сорт складають по 15-20 штук в купи, на дерев’яній підлозі в кімнатах, хлівах навхрест. Пролежавши 3-4 дні, лист перекладають, - листки, котрі були на низу, кладуть на верх, а верхні на спід, теж навхрест. Коли лист зовсім пожовтіє, прив’язане, нанизують на шпагат і розвішують під навісом, або на горіщі, так щоб їх проймав вітер. 
Сушка турецького тютюну довга – 1 з пол. – 2 місяці. Коли живці підсохнуть, вносять у теплу хатуі звязують їх в папушки, живцями в один кінець і складають у великі купи “штамбелі”. При цьому в купах тютюн бродить, ферментується. Штамбелі так нагріваються, що не можна руки удержати. 
Пролежавши так тижнів 1 з пол. – 2, штамбелі перекидують навиворіт  - ті папушки, що були внизу, кладуть на край, а крайні в середину і так знову держать тижнів зо два. Потім купу розбирають, провітрують і тютюн упаковують.
Дякуючи “ферментації”, тютюн робиться кольоровим, м’ягким, пахучим, з гарним смаком. 
Десятина легкого тютюну дає прибутку від 1500 до 2000 карбованців, простого – 300-500 карб.
Д.
