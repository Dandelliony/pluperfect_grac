ТРЕБА НАЛАГОДИТИ СПРАВУ З ОРЕНДОЮ ПІДПРИЄМСТВ
Буківський КВД тримав млина в оренді, але селянство од цього користи не бачило.
Недавно в с. Буках, Троянівського району, переобрали комітет. Можливо що правця покращає, бо до складу президії КВД увійшли самі незаможники. Що ж до старої президії, то вона не тільки не працювала, але не може й відчитатись як слід перед селянством, хоч тепер ніяк не вгамовується- все вимагає, щоб їй заплатили за службу.
 Насамперед, населення не отримувало жодної допомоги від комітетчиків. Комітет, крім фонду, орендував ще й млина. У спекулянта, напевне, була б досить велика користь. Але ж не такий господар наш комітет. Млин нічого не дав А друге, що відчитність на млині не велась. Коли ревизійна комісія заглянула до книжок,- знайшла там повирівані листки, якісь чудернальні записи й т. и. Видно було, що кожен комітетчик що хотів те й записував у книжку. Кожна книжка не була завірена сільрадою.
А треба сказати, що це найгірше впливає на селянство. Селянин з охотою піде на організацію кооператива, комітета взаємодопомоги та иншого громадського закладу, буде охоче давати свої внески, хоч би йому иноді й тяжко приходилось їх давати. Але тільки за одною умовою-він хоче знати куди й для чого використовується його трудова, тяжкою працею здобута копійка. А коли ж побачить, що ріжні громадські “робітнички”, як от, приміром сказати, в нашому Буківському комітеті, марнетратять нею, в селянина відпадає всяка охота й довірря до громадської справи. Ось через те то так часто селянство неправильно дивиться на кооперативи, комітети взаємодопомоги, що по них раніше сиділи сільські крутії, та підривали довірря. Й тому то саме районному комітетові треба в час перевиборів як найширше з’ясувати селянству про справу взаємодопомоги, потурбоватись, разом з учителями, сільськими культурниками та инш., щоб до сільських комітетів попали чесні віддані громадській справі селяни, будь-то незаможники, середняки чи инші.
Я. Загартований.
