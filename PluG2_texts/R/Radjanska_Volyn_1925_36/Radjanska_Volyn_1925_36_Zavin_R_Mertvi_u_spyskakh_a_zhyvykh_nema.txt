Мертві у списках, а живих нема. 
Хто винен: село чи район?
Таке трапилося з організацією с. Зорокова, Черняхівського р. Існує ця організація ще з 1921 року. А з паперів тільки один, себ-то протокол загального зібрання, коли об’єдналися три села: Верболоза, Зороков та Вишпіль. Мінялися голови, змінювався весь «апарат», протоколи писалися, списки складалися, до району надсилалися. А чи зосталося що, про це взнали випадково. 
Пішов один учень до райКНС, прохає членську книжку. Дивляться в райКНС на папері. – «Нема в нас такого!»
- Як так? Батько вже давно книжку має. Повинен мати й я…
Знову шукають. Шукали, шукали, аж там і батька у списках немає.. У чому ж річ? – Пішов до райКНС голова сільорганізації. Як подивитись у списки, - диву дався. Хто рік чи більше тому вмер, - у списках рахується. А більше п’ятидесяти дійсних членів КНС не рахуються… Довелося цим живим нові анкети заповнювати, вступати знову в 1925 році до КНС (хоч і були з 1921 р.). Ось, які иноді бувають діла. 
Р. Завін.

