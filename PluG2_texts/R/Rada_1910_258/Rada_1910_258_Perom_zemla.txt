Пером земля.
Знов і знов... Знов смерть, ще свіжа втрата, нова щербина серед працьовників на українській вбогій ниві, що цього року й так зазнала вже досить болючих ударів. За Кропивницьким поліг Грінченко, далі Доманицький, тепер прийшла черга на Юркевича... Сиротіє наша нива, кидають її найкращі сили і квітчають рядами могил рідний край. Здається, що далі на могили такі тільки й буде багата Ук раїна, що вона сама перетвориться швидко на одну велику могилу, де сплять невичерпані сили хисту, розуму й добра, що не встигли виявити себе повною мірою за життя... Здається... Певне, це здається тільки в хвилини тяжких ударів, під впливом нових і нових утрат. На ділі инше —на ділі ці болючі удари тільки більш обов'язків накладають на живих, побільшують їм роботу, але не здіймають її з них. Під час народаього лихоліття та важких пригод сором кидати працю, сором спускати в безсиллі руки й спочивати на сумних думках та кволих міркуваннях. Праця не жде і хай нові руки підхвачують ті прапори, що несли до могили наші славні небіжчики. Пером рідна земля дорогому товаришеві. Нехай нова могила — новим вагадом буде нам, живим, про наші обов'язки перед рідним краєм...

Осип Вячеславович Юркевич народився 31 січня року 1855 в селі Кривому, сквирського повіту, на Київщині, в сем'ї католицько-шляхетській. Освіту одбірав у київському університеті, на медичному факультеті, який скінчив р. 1881. Потім лікарював у Харькові і у Чернігівщині, аж поки оселився в рідному селі Кривому, де й проживав увесь час, працюючи як кооператор серед околишнього селянства. Вчора ранком небіжчик приїхав до Київа вже недужий (на слабість нірок}, але ніхто не сподівавсь такого наглого кінця, здавалося, не-смертельної хвороби. Над вечір недужому стало гірше і о 8-мій годині ввечері Юркевача не стало. Часи студентського життя, товаришування в відомими заступниками тодішнього радикального руху зробили з Юркевича пересвідченого демократа, що не раз практично доводив свою вірність демократичним пріндіпам, (виключення з університету за розрухи, одбування тюремної кари р. 1906-го і т. д.). З другого боку, вплив Антоновича та Рильського, що був сусідою Юркевича, нахилив його до українства, не вважаючи на семйові шляхетсько-польські традиції. Українцем-демократом Юркевич прожив ціле життя своє, працюючи на громад ському, а останніми часами й на літературному полі українства.