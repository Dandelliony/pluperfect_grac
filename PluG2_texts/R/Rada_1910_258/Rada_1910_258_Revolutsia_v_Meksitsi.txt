Революція в Мексіці.
Як відомо вже з попередніх звісток в Мексіці виникли великі розрухи з приводу президентських виборів. На чолі уряду багато літ стоїть Порфирій Діац, що має багато ворогів. Як тепер виявилось, було організовано цілий план повстання, щоб не було обрано Діаца за президента, але змову було завчасу роскрито. Все ж таки в Пуеблі счинився крівавий бій і погибло тут 170 душ. Лиха наробила поліція, яка вмішалась в сходку, яка хотіла винести протест проти виборів Діаца. Як тільки прийшла поліція в залю, де були демонстранти, якась жінка застрелила з револьвера начальника поліції. Спинилась колотнеча. Хтось кинув через вікно бомбу, яка вбила скількох поліцейських. Тимчасом прибуло військо і революціонери мусіли після довгої облоги скласти зброю. Багато тут з них було вбито. Тепер вогонь повстання розпалюється ще гірше по всій республіці. Ватажки повстання живуть в Сполучених Штатах. їх завдання збутись скоріше Діаца, який властиво не президент в республіці, а диктатор. Діацові тепер 80 років.