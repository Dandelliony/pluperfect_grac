Поширення допомоги демобілізованим червоноармійцям.
Постановою президії губвиконкому реорганізовано губ. комісію допомоги хворим та пораненим червоноармійцям, інвалідам війни і демобілізованим та їхнім родинам. 
По районах і селах ці функції покладаються на комітети взаємодопомоги зі введенням до їхнього складу представника від демобілізованих. 
Поруч із тим вироблено заходи до поширення допомоги демобілізованим. 
У сільсько-господарській галузі демобілізованих необхідно в першу чергу наділяти землею перед другими землекористувачами теї ж категорії. Демобілізовані повинні користуватись пільговим землеустрієм, пільговим та даремним відпуском деревини, пільговим, і в особливих випадках, даремним відпуском у тимчасове користування реманенту з прокатних пунктів земорганів. 
Демобілізованим повинна надаватись даремне й позачергово ветеринарна допомога;  в першу чергу повинно їм виплачувати компенсацію за забиту при епізоотії та подохшу від щеплень худобу, то-що. 
Ухвалено також поширити допомогу демобілізованим у галузі податків і зборів, у галузі охорони здоровля, по лінії соцзабезу й т. и.
