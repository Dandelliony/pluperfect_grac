Птахівництво.
Тепер, коли у нас почались торговельні зносини з закордонними країнами—Англією, Бельгією й инш, в великій пригоді нашому народньому господарстві має стати широкий вивіз крашанок, битої птиці, пір'я, пуху то що. 
От-же треба звернути нам увагу на птахівництво, що за останні роки дуже у нас занепало. Пригадаймо, що в роки 1915—16 ми вивозили закордон жита на 50—55 мілійонів зол. карбованців, а крашанок у той же час на 65—70 мілійонів зол. карб. 
Коли б до птахівництва нам поставитися уважніше та поставати його як слід, то прибутки від того мали б ми величезні. Це—справа кооперації. Вона повинна притягати до цієї роботи фахівців, допомогти закладенню племінних розсадників, найкращої птиці, налагодити заготовку яєць та їх збут і т. и. 
На Полтавщині водиться дуже гарна порода курей „Плімут-роки“, так званих „зозулястих“. Ця порода завезена до нас з північної Америки. На зріст птиця цієї породи велика, півень важить від 10-12 фунтів, курка 6 8 фунтів. Кури цієї породи несуть великі яйця жовтого коліру — десяток таких крашанок важить трохи не два фунти. Кури починають нестися на 7 8 місяці свого життя, порода невередлива, як до догляду, так і до харчів; зиму переносить досить добре. Пір'я має зозулясте, з чорними або світлими смужками. 
Друга порода курей, теж завезена з північної Америки—червона, зветься „Род-айланд“, на зріст трохи менша за „Плімут-років“, але несеться дуже добре. Починають нестись так само на 7-8 місяці, крашанки дають досить великі. 
Дістати на завод ці дві породи можливо у Київі на Бесарабці, куди курятники з Полтавщини привозять в кучках на продаж. Треба додати, що ці кури і крашанки цінуються далека дорожче, як на наших базарах, так і закордонних ринках. 
Агроном О. Дзюбенко.
