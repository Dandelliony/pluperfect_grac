Лемешівське с.-г. т-во.
Агов, коопкоре!
У с. Лемішах, Янушпольського району загальні збори членів кооперативу обрали коопкора. Але й досі чомусь і чутки нема про цього коопкора. Як пішов зі зборів та ліг спати, то й досі спить. А-гов, коопкоре, устань, подивися, що робиться в кооперативі!.. 
А там багато де-чого цікавого діється. Не хотілося б попереджати „законного“ коопкора, але мушу, тим більше, що він, коли спав—прогавив дещо. От про те, що він прогавив я й напишу. 
„скорочення штату“. 
Насамперед у той час, як мій „законний“ попередник спав, відбулося скорочення штату співробітників нашого кооперативу Скорочення відбулося таким чином: раніш служило 6 співробітників і всі разом одержували 90 карб. Тепер двох скоротили, стало працю вати 4 й вони разом стали одержувати 125 карб. 
Чому це так сталоси? А тому, що активним робітникам, які лишилися в правлінні, було мало грошей—вони собі й накинули. Звичайно, що це „скорочення штату“ принесло користь активу т-ва, але для кооперативу в цілому, мабуть, це не дуже корисно. 
прогавили
Друга подія. Серед нашого села стояв будинок старої школи. Не раз казали селяни правлінню нашого кооперативу, щоб воно купило цей будинок для свого помешкання. Про це вже давно балакали в селі. Аж ось будинок продається...
 Правління спить, а приватна людина купила стару школу геть із землею.
„Комерційна таємниця“.
Тепер третю й останню новину подам до газети—про „комерційну таємницю“. Решту—нехай роскаже мій попередник. Справа така. Від нашого т-ва було делєговано на з’їзд окрсельспілки (до Житоміру) завторга кооперативу. Кінчився з’їзд. Наш делєгат прибув до дому цілий і неушкоджений. Як і належить, наш завторг подав правлінню рахунки, скільки витратив на проїзд, скільки на готель, на обіди, сніданки й вечері і... все. Коли ж члени т-ва попросили т. Радчука, щоб повідомив про з’їзд, то Радчук відповів, що то— „комерційна таємниця“ і він її росказувати не хоче... Це так він відповідає на всі запитання членів кооперативу про життя останнього. 
—  „Скільки платить само т-во за крам? “ „Де його купують“? Які нараховання? “. На все це т. Радчук відповідає, що це—комерційні таємниці й ніхто їх не повинен знати. 
— „Може й так“ кажуть селяни. Але... коли кооператив улізе в дефиціт, то чия це буде таємниця? Теж комерційна?! Варто вивідати ці „таємниці вашого завторга. 
Микола Сироїд.
