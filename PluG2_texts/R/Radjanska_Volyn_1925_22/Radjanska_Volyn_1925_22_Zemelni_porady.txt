Земельні поради.
(Громадянам с. Вілки, Коростенської округи).
Губернське земське управління, на допис тов. Павленка „як бути х земельним голодом“, що надрукований у газеті від 23-го грудня 1924 року ч. 120, радить:
Як немає на місці вільних земель, розуміється, й не має можливости збільшити землекористування незаможників. 
Для поліпшення незаможницьких господарств потрібно незаможникам гуртуватися в колєктиви. При умові об'єднання в колєктиви, незаможники можуть одержати в користування окремі радгоспи, що ліквідуються. Для кращого використання радгоспів та їх техничного майна недоцільно роздроблювати їх землю й наділяти цими землями окремих селян. Селяни
повинні одержувати ці радгоспи разом у цілому й провадити землекористування колєктивно. 
Засновання колєктивів провадиться порядком, встановленим Наркомземом, для чого громадянам с. Вілки належить підняти клопотання через окрземуправління про зареєстрування колєктива та одержання в користовання вільних радгоспів у Коростенській, або в инших округах. 
Є ще можливість переселитись на південь України, де також вільні землі, але переселення в 1925-му році почнеться очевидно не раніше весни й про початок переселення своєчасно буде розіслано повідомлення по округах. 
Губземуправління.
