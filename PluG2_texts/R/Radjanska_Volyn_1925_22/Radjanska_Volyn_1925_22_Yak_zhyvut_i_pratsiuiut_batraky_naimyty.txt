Як живуть і працюють батраки (наймити).
Серед кам’яно-брідських наймитів.—Підтягнулися батраки с. Гурки.—Кепсько працює повчинський сільком . 
Тепер уже надіслали й до нас представника всеробітземлісу. Скла даються трудумови. Але які ті умови? Зовсім даремне й тепер наймає куркуль наймита, чи наймичку. За рік платня—півсачок, хусточка, сорочка, спідниця. І це все. Й це за рік досить тяжкої праці. З такими наймичками доводилося нам зустрінутись.
Не було в Кам’яному Броді ні разу зібрання батрацького. Не одвідують лікнепа. Та й як одвідувати, коли здичавілим якимсь робишся по тих хуторах лісових?... Сільським наймитам трохи краще. Ходять на лікпункт, до хати читальні, на вистави. 
В. 
В населених пунктах Повчинської сільради багато служить по хазяях наймитів. Ще літом було обрано ними комітет, аби він складав договори між наймитами та хазяями й провадив би культосвітню працю, збирав зібрання що неділі й таке инше. Головою сількому було обрано т. Боровичка. Але голова ніякої праці серед наймитів не провадить. Ні одного зібрання не було. Наймити неписьменні. Ні один не ходить на лікнеп. З декількома батраками не було складено договору, завдяки чому хазяям можна було їх одіслати до-дому на зиму. Боровичко тільки й знав, що відсотки збирав з наймицької платні і... більш нічого. Тай справді—який він голова батраків? Раніш Боровичко буз паном, їздив четвериком; селяне тільки шапки перед ним скидали. А після революції—хоч уже й не пан, та все ж завжди держить по два наймити (допіру вже одного). О такий то в нас голова батрацький. Чи справді наймити не знають, що їх голова раніш був паном та й зараз є експлоататором їхнім? Треба б зібратись да переобрати голову. 
Андрій Ворак. 
У нашому селі урках (Пищівського району) недавно з’організували сільком батраків. Хоч куркулям це й не по серцю, але батракам стало легше. Було виявлено до З0 наймитів. Складено більш 20 трудумов. Двох наймачів передано до трудсесії, яко визискувачів наймитів та за відмовлення скласти трудумови. З батраків уже вступило до спілки 8 чоловіка. Майже всі записалися членами МОДР’у та сельбудинка. Одвідують наймити й лікнеп й хату-читальню. Члени сількому по охороні праці добре працюють, батрацьке життя вже трохи покращало. 
Микола Іванів.
