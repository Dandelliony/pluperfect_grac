І без куркульні колєктив господарює.
Сміття геть з колєктиву—праця дружніше пішла.
В селі Микулині, Грицівського району, ще в 1922 році організувався сільсько-господарський колєктив „Червоний орач“. Зразу до колєктиву вступило 19 родин, що мали 105 їдців. Члени майже всі були власниками й вступили для того, щоб засіяти земельку, хліб зібраний росподілити поміж себе, та поміж себе росподілити й земельку, бо з одрубами в селі було дуже кепсько—малоземелля. Бачте   заможненькими були ці члени. 
Але ця штука їм не вдалась. Зразу ж незаможники—члени колєктиву,
а їх всього було п'ять родин, скликали загальні збори, переобрали раду артілі, а всіх цих власників—помелом з колєктиву. „Власники“, як виходили, забрали з собою весь живий та мертвий реманент, й колективці—незаможники лишились без нічого. 
— Ну, тепер решта злидноті, міркує куркульня. 
Не дає проходу колєктивцям, насміхається. На сходах постановлює колєктив розігнати, а землю поділити поміж собою. 
Що ж робити колєктивові? Кинувся до Губсільбанку, позичив 1000 карбованців, купив коней. У „Сельмаштресті“ взяв тільки найпотрібніші машини. Засіяв землю, росподіливши її на вісім полів, сівозміну восьмипільну запровадив. Шість десятин засіяли цукровими буряками. 
Без куркуликів тепер росте та міцніє колєктив. Тілько й лишилося їм, що дивитись заздро на господарство колєктивне. 
Ващук

