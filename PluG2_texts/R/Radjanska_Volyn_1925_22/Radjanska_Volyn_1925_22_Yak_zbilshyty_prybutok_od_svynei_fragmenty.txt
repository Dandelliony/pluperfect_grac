Як збільшити прибуток од свиней.
Щоби полегшити становище селянства, Радянська влада починає тепер продавати за кордон свинину.—Державна й кооперативна торгівля почала заготовляти свинину на селах.—Ціни на свинину підіймаються.
--- За один 1924 рік свиней збільшилося з 9-ти до 17 мілійонів. Але завдяки такому швидкому збільшенню свиней, ціна на свинину дуже мала й селяни мають мало прибутків. Разом з тим і закордоном збувати свинину трудновато, бо там до свинячого мняса ставлять певні умови. 
Відомо, що наш селянин кохається більше в свинячому салі й домагається одержати його з свині чим більше. Закордоном же вимагають не тлустого мняса й тільки за нього платять добрі гроші. Так от, щоб одержати найбільше прибутку, селяни повинні навчитися одгодувати свиней не на сало, а на мнясо. Яка ріжниця такого годування—видно з малюнка першого. 
У першій туші сало лежить суцільним кавалком під шкурою, а мняса зовсім мало. В другій—шар сала на багато тонший і мняса більше. 
Як-же вигодувати свиню, щоб було більше мняса?
Насамперед—потрібно одгодувати молодих свиней з розрахунком пустити їх на бойню до року чи трошки пізніше. Звичайно, для такої годівлі потрібно брати скороспілих свиней. Підходящою породою для селян буде помісь простих свиней з породистими англійськими. 
Дістати породистого англійського кнура тепер не так трудно. У багатьох племінних господарствах є породисті свині. Про найблизчого племінного разсадника можна довідатися в свого найблизчого участкового агронома. Але, звичайно, що не всякому селянинові захочеться вирощувати кнура для чужих свиней. Через це краще буде тим селянам, що розводять свиней, об'єднатись у товариство й завести одного чи пару кнурів спільно. Крім того, товариство завжди може вигідніше збувати свинину, закуповувати макуху й допомогати кредитом своїм членам. 
Як що дістати породистого кнура через що-будь трудно, тоді треба вибірати для годівлі тупорилих, коротконогих свиней. Корму для молодих свинок шкодувати не треба. Давати треба головним чином сильний корм—макуху, ячмінь, муку, товч. 
Інженір-агроном І. Скворцов
