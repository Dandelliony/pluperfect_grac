Про контрольні спілки.
Практика та спроби показують, що не всі корови вигідні для господарства. Одні, з’їдаючи пашу, тлустіють, важчають, инші збільшують молоко і, як дояться, не збільшуються в вазі. Одні корови дають ситне молоко, инші—рідке. Корови не однаково використовують годівлю: одні гаразд оплачують її молоком і мнясом, инші—ні. 
Щоби не тримати не прибуткових корів, треба провадити правильний облік—скільки даєте паші, скільки одержуєте молока й ситощів.
Кожному селянинові окремо провадити такий облік дуже трудно а багатьом не по силі. Через це за кордоном та й у нас селяни об’єднуються в контрольні спілки й товариства.
Гурт господарів, що має 80—100 корів, об'єднується в товариство чи спілку, випрошуючи техника (контроль—асистента) й доручає йому провадити облік прибутковості корів. 
Контроль—асистент тричі на місяць одвідує кожне господарство, бував при доїнні, важить удой і дає вказівки, яв вигідніше використовувати пашу. 
Селянин на практиці свого господарства переконується, яка корова йому вигідна, яка ні, од якої корови треба лишати теля на розвід, а яку
треба скоріше спровадити з подвір'я. Тільки при контрольних спілках можна швидко підібрати молочних корів і зробити скотарство прибутковим.
Там, де контрольні спілки працюють де-кілька років, селяни тримають тільки таких корів, які дають 120—150, а то й біліше відер молока на рік.
Контрольна спілка швидко досягає своєї мети, коли вона правильно організована й має гарного контроль—асистента. 
Наркомзем у перші роки діяльності спілки дає їй допомогу в розмірі до 200 карб. щорічно. Коли спілка досить розвинеться й населення переконається в користі його для свого господарства,  допомогу НКЗ припиняє давати. Засоби повинні складатися з добровільного обкладення господарів і допомоги місцевої кооперації й земельних органів.
Зима й рання весна—найкращий час для організації контрольних спілок. 
Як що хочете мати більше прибутку від своїх корів—об’єднуйтеся в контрольні спілки.
Агроном А. Лєопольдов
