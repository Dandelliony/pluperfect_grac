Московська партійна конференція.
Діяльність Московського комітету ухвалено.
Московська губпартконференція, на засіданні 26 січня, після жвавого обговорення ухвалила резолюцію по доповіді секретаря Московського комітету т. Угланова. Конференція цілком ухвалює працю Московського комітету РКП. Конференція вважає цілком правильними заходи, яких вжито МК (Московським комітетом) до зміцнення мережі сілько-господарської кооперації, до поширення кооперування, до ширшого розвинення діяльности селькомів та до розвинення сільсько-господарського кредиту. Конференція з задоволенням відзначає правильність узятого Московським комітетом курсу на зміцнення праці на селі. Конференція вважає необхідним зміцнити працю по втягуванню робітниць та селянок до партії та по ширшому втягуванню робітниць та селянок до радянської, професійної й кооперативної праці. Далі конференція ухвалює лінію МК по боротьбі в троцькізмом. 
Доповідь про діяльність Московської контрольної комісії та РСІ. 
Доповідач у своїй доповіді, між иншим, зазначив: 
Зі введенням виробничих комісій та нарад, спостерігається величезна зацікавленість рядових робітників питаннями піднесення продукційности праці. На жаль, цей підйом найчастіше пропадає марно:— ділові пропозиції робітників не переводяться в життя, через недбалість з боку админістрації підприємств. Матеріяльне становище низових робітників у радянському апараті, безумовно, повинно бути поліпшене. Конференція ухвалила політичну лінію Московської контрольної комісії, а також пророблену нею працю за відчитний період.
