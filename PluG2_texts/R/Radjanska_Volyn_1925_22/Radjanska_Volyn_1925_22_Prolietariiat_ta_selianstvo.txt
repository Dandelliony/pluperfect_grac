Пролєтаріят та селянство.
Що означає гасло „обличчям до села“?
Стаття т. Г. Зінов’єва.
(Закінчення*).
6. Метод переконання та метод примусу. 
Пункт 7-й нашого партійного програму каже: 
„Керуюча во всій революції роля міського промислевого пролетаріяту, як найбільш сконцентрованої, об'єднаної, освіченої та загартованої в боротьбі частини трудящих мас, виявилася як у самому утворенні рад, так і у всій ході розвинення їх в органи влади. Наша радянська конституція підбила це, зберігаючи де-яку перевагу за промисловим пролетаріятом, у порівнянні з більш роспорошеними дрібнобуржуазними масами на селі. 
РКП, роз’ясовуючи тимчасовий характер цієї переваги, історично зв’язаної з труднощами соціялістичної організації села, повинна стремити до неухильного та систематичного використання цього становища промислового пролетаріяту для того, аби, в противагу вузькоцеховим та вузькопрофесійним інтересам, які зрощував капиталізм серед робітників,— тісніш з’єднувати з передовими робітниками найбільш відсталі та роспорошені маси сільських пролетарів та напівпрол етарів, а також і середнього селянства“.
Захищаючи цей програм перед 8-м партійним з’їздом, тов. Лєнін каже: „Ми зовсім не просимо пробачення за нашу поведінку, але цілком точно подаємо факти, як вони є. Наша конституція, як ми зазначаємо, примушена була внести цю нерівність, тому що культурний рівень є слабким, тому що організація в нас є слабкою. Але ми не перетворюємо цього в ідеал, а навпаки, згідно з програмом, партія обов’язується систематично працювати над знищенням цієї нерівности більш організованого пролетаріяту з селянством (Замітьте, пролетаріяту з селянством, а не когось иншого. Г. 3.). Цю нерівність ми скасуємо, як тільки нам удасться піднести культурний рівень. Тоді ми зможемо обійтися без таких обмежень. Ці обмеження вже зараз, після якихось 17-ти місяців робітничо-селянської революції, мають на практиці дуже мало значіння“. (Том XVI, стор. 129—130). До питання, яке з такою далекозорістю поставив т. Лєнін іще 6 років назад, ми тепер починаємо підходити більш-менш щільно. Як-що вже в 1921-му році т. Лєнін доводив нам, що треба вміти робити не лише методом примусу, але й методом переконання, то тепер стає цілком ясним, що пролетарська диктатура, по мірі свого зміцнення, повинна все більш переносити центр ваги як раз на метод переконання, а не примусу“. Ми примушені були в свій час, для врятування революції, надсилати на село реквизиційні загони. Ми замінили потім продрозверстку натурподатком, а потім ми об’єднали всі форми податку в єдиний податок. А далі ми замініли єдиний натуральний податок податком грошовим. Ми підходимо тепер до ще нових реформ та полегшень у податковій справі. 
Радянська влада все більш увіходить у плоть та кров країни, в її побут. Пролетарський авангард повинен з тією ж немилосердністю росправлятись з усіми тими елєментими, які свідомо намагаються розірвати змичку по-між робітничою класою та селянством. Але ця ж сама пролетарська диктатура повинна забезпечити самому селянству справжню революційну законність, близьку до селянства радянську владу, все більше притягування до рад самих селян. 
Наша держава складається тепер із двох основних клас іще з деяким дробом. Рештки старої буржуазії, зародки буржуазії нової—ось цей „дріб“. Ми повинні пильно слідкувати за цим „дробом“, щоб не дати йому зрости в надто велику величину. Але ми повинні пам’ятати завжди: основні судьби нашої держави з’умовлюються більш за все взаємовідносинами двох класів—робітничої класи та селянства. 
Праця по піднесенню культури серед широких багатомілійонних мас селянства, —та праця, про яку казав на 8 му з’їзді тов. Лєнін, як про передумову для деяких поправок до нашої радянської конституції,— допіру лише починається. Але коли не обманюють усі ознаки, ця праця піде тепер швидко та успішно. Ще й іще раз згадаємо про те, що казав тов. Лєнін про відношення селянства до пролетаріяту після здобуття останнім політичної влади. Якщо наша політика буде правильною, якщо нам у найблизчому майбутньому новим прямим наскоком міжнародні імперіялісти не першкоджатимуть, то ми з’уміємо повести за робітничою класою все більш густі маси нашого селянства. Лише в світлі цих перспектив можна зрозуміти взятий нашою партією курс на справжнє оживлення рад, на винищення сваволі на місцях, на втілення в наше життя справжньої радянської законности. 
Менше примусу, більше переконання! Менше командування, більше ділової допомоги селянству!
7. Недооцінка чи «переоцінка» селянства.
Але якщо ми недооцінюємо селянства, то ви переоцінюєте його,—так кажуть нам иноді представники опозиції в нашій же партії. А деякі з них добалакуються просто до обвинувачування в „селянському ухилові“, відродженні „народництва“ й до подібної дурниці. (Нагадаємо тут, до речі, що в 1916 році у відгукові на брошуру Лєніна та Зінов’єва „Соціялізм та війна“ тов. Троцький назвав авторів цієї брошури „челябинськими народниками“*).
**) Дивись про це в чудовій передмові Г. Сафарова до дуже цікавої книжки „Троцький про Лєніна та лєнінізм“.
У цій новині ми відчуваємо старовину. Із перших же кроків більшовизму, коли тов. Лєніну перше довелося змагатись з літературними представниками меншовизму, йому відразу ж довелося вислухати обвинувачення в „народництві “. А ми знаємо вже тепер із історії трьох революцій, що єдиним послідовним до кінця борцем проти реакційного міщанства, народництва був як раз т. Лєнін. Ми знаємо, що меншовицькі ватажки, які обвинувачували т. Лєніна в „народництві “, на ділі в 1917 році об’єдналися з найбільш контр-революційною частиною народників проти пролетаріяту. 
Справді ж, чи є якийсь глузд у цьому обвинуваченні нас у „переоцінці“ селянства? Перекидатися словесним м’ячиком „недооцінка “, „переоцінка “—є справою зовсім не корисною. Треба придивитись до оточуючої обстановки й зрозуміти, що ж дійсно мається в теперішній обстановці—небезпека недооцінки чи переоцінки селянства? Коли так поставити питання, відповідь буде легкою. 
У всій теперішній обстановці пролетарської диктатури як раз мається небезпека недооцінки селянства Наша партія є робітничою партією. Наша партія народилася в робітничих кварталах. Наша партія на протязі принаймні двох десятиріч у своїй практичній праці майже не виходила за межі міста. Робітнича класа в нашій країні організується тепер всебічно. Усе більш густа мережа організацій робітників накриває країну. Робітники організуються можна сказати, „вздовш і впоперек “. Організація молодих піонерів, наприклад, є як раз ознакою того, що організація робітників у нашій країні стає небувало різноманітною та всебічною. 
А село? Селянин, уже в силу умов свого життя, не може організуватись так, як організується робітник. Потреби та вимоги села, зрозуміло, доходять до нас у більшості манівцями та з більшими труднощами, аніж потреби та вимоги робітників „Обличчям до села “—це й означає внести необхідну поправку у всі ці обставини. 
Робітнича класа устами своєї партії від свого імені об’являє: „обличчям до села “. Бо вона розуміє, що лише так і можна політично закріпити владу рад, і що лише так можна утворити умови для переродження села до соціялізму.
„Кожда Революція тільки-но тоді чого-небудь варта, коли вона боронитись уміє“. Лєнін. 
