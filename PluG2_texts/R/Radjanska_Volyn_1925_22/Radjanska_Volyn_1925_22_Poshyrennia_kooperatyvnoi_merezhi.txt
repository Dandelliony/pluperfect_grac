Поширення кооперативної мережі.
В наслідку перебудови спожив. кооперації на добровільне членство стався стихійний зріст кооперативної мережі. 3’окрема, в нас, на Волині, по Житомірській спілці мережа збільшилась на 100 відс., а по Шепетівській—до 125 відс. Цей факт, звичайно, свідчить про зріст розуміння ідеї кооперації в широких лавах селянства; він визначає певне тяжіння селянства до кооперації. До останнього часу ми його не стримували, а навпаки підтримували. Але є й негативні риси цього зростання, які примушують нас переглянути політику щодо поширення кооперативної мережі. Практикувалося так: ініціятивна група збирає 50 чоловік, в кращому випадку одержить від їх по карбованцю, оформить матеріяли та й везе їх до Райспілки. Остання направляв їх до губкооперкому. Проходить тиждень—два, т-во зареєстроване й починає працювати. 
Є в нього коштів—50 карб., 25 з них т-во уносить до райспілки, як пай. Ясно, що решту т-во повинно потратити на спорудження помешкання, на рахівничі книжки і т. и. Починають сільські кооператори оббивати пороги за кредитами. ато найдуть будь-якого старого крамара беруть його за прикащика. Останній уносить „капітал “ і пішла „кооперативна “ торгівля. І врешті мережа зростає за рахунок кволих, „карликових “, нежиттєздатних т-в. І тому-то в кооперативних
колах давно пішли балачки про те, що для відкриття і розвитку т-в необхідна певна економична база. 15 січня відбулась третя поширена інструкторська нарада при житомирській райспілці. Нарада, всебічно розглянувши це питання прийшла до таких висновків: матеріяли для реєстрації приймаються тілько після обстеження інструктором райспілки району діяльности т-ва і коли будуть дані їх висновки про відповідні економичні умови для існування т-ва, як от: значний район діяльности, купівельна спроможність населення, забезпеченість ринку збуту і т. ин. 
Для організації т-ва необхідно мати не менше 75 пайщиків, котрі повністю внесуть 3 карб. паю і 50 к. уступних внесків. Повинна також бути забезпечена можливість притягти карб. триста коштів населення в вигляді позики. В умовах, коли т-ва повинні переходити на торгівлю за готівку, коли кредитування надзвичайно звузюється це буде єдино можливим курсом для утворення працездатних кооперативних організацій. „Кошти з низу“, „кооператив повинен утворюватися самодіяльністю його членів “—ці гасла глибоко повинні ввійти в селянські маси, бо тільки в цьому запорука, що ми „дійсно кооперуємо дійсні маси населення “. 
Л. Фалькович.
