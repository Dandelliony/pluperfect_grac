Увага весняній засівній кампанії.
23 січня відбулося засідання колєгії робітниче-селянської інспекції, на якому було заслухано доповідь представника губземуправління про весняну засівну кампанію. 
Заходи в цьому напрямку.
Колєгія визнала план кампанії відповідаючим потребам губерні, в межах реальної змоги. Одночасно запропоновано губземуправлінню більш точно вести облік розміщення насінньових позик. 
Збільшення коштів на засівну кампанію.
У зв'язку з недостатністю коштів на переведення весняної засівної кампанії, колєгія постановила підтримати клопотання ГУВЗУ перед центром про відпуск насінньової позики в сумі 350 000 карб. Визнано за необхідне аби сельбанк без запізнення відпускав населенню позики на купівлю насінньового матеріялу. Довготермінове кредитування. 
Ухвалено просити центр найскоріше розв'язати питання про відпуск сельбанком для волинської губерні довготермінового кредиту на насінньові позики для розвитку травосіяння.
Треба поширити зерноочистні пункти.
Звернено увагу губзу на недостатність очищуючих, та сортувальних машин і пунктів, особливо в Коростенській окрузі, та на затримку справи організації нових пунктів. 
Про відпуск позик неорганізованому населенню.
В цілях надання можливости одержати насінньові позики населенню, яке не з’організовано в с.-госп. товариства—ухвалено порушити перед відповідними органами питання про вишукання способу видання позик населенню крім с.-госп. т-в, а також через земельні громади під їхню відповідальність. 
Заготівля насіння для продажу населенню.
Колегія доручала губзу розв’язати питання про можливість заготівлі насіння ярини для продажу населенню за розрахунок готівкою. --- 
Заготівля насіння годівельних трав.
Губсельбанкові доручено прискорити заготівлю насіння годівельних трав та їх розміщення.
