ПО РОСІЇ.

 — Догляд за політичними засланцями.
Департамент поліції дав цілу низку вказівок губернаторам і начальникам областей про організацію догляду за політичними засланцями.
Для догляду радить встановити окремих надзирателів, яких призначатимуть справники, переважно з особ, що одбули воєнну службу. 
Для надзирателів за політичними засланцями не потрібно окремої форми, але вони повинні бути озброєні на кошт казни. 
Револьвери надзирателі повинні носити під одежою.
На обов'язку надзирателів постійно слідкувати за засланцями.
Для цього вони що-дня по кілька раз повинні заходити на кватирі засланців, щоб про вірити, чи всі вони на  місці; слідкувать за їх поведінкою, життям, заняттями, за тим, звідки вони добувають кошти для життя, з ким знайомляться, як проводять час, де збіраються і що там роблять. 
Одно слово, надзирателі повинні слідкувать за кожним кроком засланців. 
Як надзирателі помітять що-небудь злочинне або підозріле в засланців, то повинні зараз же сказати начальству. 
Надзирателям треба втлумачить, щоб вони ввічливо поводилися з засланцями; коли б їх образили засланці, вони не повинні одповідать тим самим. 
Мусять сказати про це начальству. 
Вживать зброї можна тілько тоді, коли без цього обійтися не можна — для оборони себе або других, та ще й тоді, коли арештований втікає. 
Надзирателів з запасних салдатів можна увільнять од призова в військо підчас мобілізації та од явки підчас повірочних та учебних зборів.

 — Трус. 
В будинку № 12 по 6-й Рождественській вулиці, в Петербурзі, одну кватирю наймає член Державної Думи Сурков. 
Там таки міститься і канцелярія думської соціял-демократичної фракції. 
Тиждень тому зник десь сторож канцелярії, селянин Семен Федоров. 
Про це вже звірялися дати знати поліції, як оце несподівано 17 августа до будинку № 12 під'їхала карета охранного одділу, з якої вийшли Федоров і жандарми на чолі з офіцером; вони вели Федорова. 
В кватирі, де жив сторож, зробили пильний трус, але нічого недоззоленого не найшли. 
Тоді Федорова в тій самій кареті одвезли назад в охранний одділ. 
Кватирю депутата Суркова, який тепер живе дома, на селі, заперли і ключа оддали поліції. 
Закриття кватирі депутата Суркова і канцелярії фракції являється несподіванкою для депутатів, соц.-демократів які тепер в Петербурзі. 
Ім приходиться ходити в канцелярію за всілякими справками та почтою.
Вимагать од поліції ключа не можуть, бо кватиря фактично належить Суркову. 
Член Думи Кузнецов послав Суркову телеграму, щоб він швидче приїздів. 
Вся кореспонденція с-д. фракції, з наказу поліції, переховується у дворника і буде передана депутатові Суркову, коли той вернеться. 
В звязку з арештом Федорова поліція зробила трус в будинку Таврійського палацу. 
Там в кватирі служителів Державної Думи поліція обдивилася скриньки і куферок Федорова, який служить за думського сторожа. 
Трус не дав ніяких наслідків. Нікого не арештовано. 
Того ж дня зробили трус у одного городового. 
Трус тягнувся дві годині. 
Нічого недозволеного не найдено.

 — Князь — старець.
В Петербурзі арештували князя Чіквавадзе, якого зослано було в дні визвольного руху в томську губернію, звідки він, узявши проходив свідоцтво, повинен був вернутися в свою кутаїську губернію. 
Замісць того князь явився в Петербург, зробивши всю подорож пішки та зайцем по залізниці. 
Арештували його на Невському проспекті за жебрацтво.
Назвати своїх родичів князь одмовився, бо не хоче їх осоромити. 
В Томськ послали телеграму, з запитанням, хто такий цей князь.

 — Буря.
Псковская Жизнь а повідомляв про велику бурю в торопецькому повіті. 
Вітер в селі Железові зніс до щенту всі будинки. 
Під ними пропало сила птиці і худоби. 
Село — сама руїна. 
Вітер був такої сили, що верхи з хат, копиці сіна і инше заніс за кілька верстов. 
Ярину на полях занесло піском і зрівняло з землею. 
На скілька верстов повалені ліси. 
Селяне, які робили в полі, бачили, як на величезній висоті летіли верхи хат, снопи, сіно то що. 
В туровській волості вітер розбив села Фадяево, Іванова Гора, Суворово, Макарьевов, Максаво, Шнітіно, Яміще і Преображенське. 
З людей нікого не вбило, хоч багатьох дуже покалічило.

 — Забастовка.
В Ірмельських заводах кришталю Нечаева-Мальцева вже два тижні нема роботи. 
Забастували робочі. 
Всі 2,000 душ —як один. 
Причина забастовки та, що стали менше платити за роботу. 

 — Менше празників.
Законопроект про зменшення свят, який вироблено було в Державній Раді і проти якого пішла була жвава агітація духовенства та сановників, знову поставлено буде цієї осени на чергу. 
"У. Р.“ каже, що де-які впливові люде за це літо змінили свої погляди на законопроект. 
Вони визнали, що він вже не шкодить релігії. 
Можливо, що голова Д. Ради визнав потрібним поставити на чергу доклад комісії, яка розглядала питання про свята. 
Перед тим, як поставити на чергу цю справу, до неї Державна Рада додасть де-які поправки, якими скоротить число скасованих свят та табельних днів.
 — В Усть-сисольській тюрмі.
На диво добре підібрано в Усть-сисольській тюрмі надзирателів. 
За піяцтво вони часто обертаються самі в арештантів і одбувають арешт в поліцейському домі. 
Надзиратель Сорвачов, — бувший арештант засуджений за вбивство. 
Ці бувші арештанти і пьяниці дуже погано поводяться з арештованими. 
Війка буває що-дня. 
Про одну таку бійку стало відомо прокурорському дозору. 
Писав про це д. Богуславський, якого надзирателі Сорвачав та Елькін побили в тюрмі. 
Це катування довело його до нервової хвороби.

 — Утиски. 
Православні братства по всій мінській губернії одним з своїх завдань ставлять викрити я "козни“ ксьондзів і католиків. 
На ділі це обертається в саме безглузде релігійне переслідування католиків. 
Досить, щоб де-небудь католик купив кавалок землі, щоб виникла у кого-небудь думка поставити католицьку капличку, або щоб де-небудь поляк попав на службу, як зараз же по всій лінії починаються доноси про польське засилля, про відбудування Польщі. 
Вже нічого говорити піро переслідування польських організацій, польських громадських діячів ксьондзів. 
Боротьба братчиків з поляками : полегчуеться тим, що вони мають своїх однодумців на всіх щаблях адміністративної драбини. 
Цим пояснюється те, що братчикам пощастило притягти до одповідальности десятки і сотні людей за таємні польські школи, закрити "освяти“, "огніска“, обмежити волю католицьких релігійних процесій і т. ин. 
Недавно виникла думка заснувати в Мінську окрему католицьку епископію. 
За єпископа намітили Цепляка. 
Тут-то братчики і почали похід проти єпископа. 
Кожну зустріч єпископа вони тлумачили, як католицьку політичну демонстрацію на шкоду православію. 
Тепер братчики вимагають вислання Цепляка з меж губернії. 
За зустрічі багатьох вже оштрафовано.