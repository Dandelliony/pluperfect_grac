Дописи

	С. ОЗІРНА, Васильківського повіту (на Київщині). 
На селі. 
Чимале таки наше село; верстов на чотирі або й більше простяглось воно і має 540 дворів з 4.000 людности, а всього на всього одна міністерська однокласова школа, заснована ще в 1900 році, в котрій поміщається од сили 60 —70 душ дітей, а втроє або вчетверо більше дітвори лишається по-за школою кожен рік. 
	Бракує школи, бракує й позашкільної освіти, а взять її ніде. 
Навіть газети на таке велике село не видко, окрім двох примірників земського часопису "Газета". 
За те вже не бракує у нас такого добра, як трактир, пивна, монополька то що. 
Кожна неділя, кожне свято не проходить без того, щоб коло того трактиру парубки не бились: провалюють голови, пускають в хід ножі. 
	Ще чотирі роки тому лунали скрізь і на селі, і на буряках українські співи, а зараз: "Ахъ пачему я про всехъ забуваю", "Ахъ зачемь вта ночь", "А я мальчишка". 
"Штокання" дуже в моді. По шухлядах та скриньках дівчачих і хлопчачих знайдете скільки і не треба і Ситіних і Губанових, "Марусей" і "Ванюх", а про "Кобзаря* і не чули. 
	Наше село стоїть на великім шляху уманськім. 
Останніми днями через село повертаються в уманський, таращанський та инші повіти селяне з поселення. 
Сум обгортає душу, як глянеш на них: напівголі, голодні, виснажені, не похожі на людину — чоловіки, жінки і діти ходять просить хліба та одежину. 
Переважно їдуть з Акмолинської, але є і з наших губерній Сібіру. 
Де-які жили по три і чотирі роки, але неврожаї примусили повернутися назад. 
Проїздили, прожили все, що мали, а тепер стали гірше старців і, як спитаєш, що вони робитимуть на проданій батьківщині, одповідають — "якось Бог дасть". 
А їдучи в Сібір де-кілька часу тому назад, вони це саме казали...

	С. КАРПІВЦІ, житомірзького повіту (на Волині). 
На селі. 
Наше село дуже велике. 
Мало що не всяк грамотний. 
Читають книги, які беруть у школі в бібліотеці Павленкова, та виписують чимало всяких газет. 
"Кобзаря" мають на все село чимало лю дей і всі знають Т. Шевченка. 
Пісені співають виключно тілько українських: "Стоїть гора високая", "Реве та стогне Дніпр широкий", і "Ще не вмерла Україна". 
— Це все з новіщах, а як взяти з старих, то й не перещитаеш. 
Цікаво те, що кацапських пісень, як коли й співають, то тільки в жарт: стараються дуже перекручувать слова і т. ин.

	Г. КОСТЯНТИНОГРАД (на Полтавщині). 
Без просвітку. Тоді як пО всій Україні тільки й чути, що народ прокидається, що в селах, хуторах передплачують часописи, впоряджають театральні вистави, — в нашім городі ще сплять, і сплять кріпко. 
Передплатників укр. часописів мало. 
Книжок рідних — навіть в громадській бібліотеці — жменька, а в земській книгарні їх зовсім нема. 
Буває так, що приїзжають люде за 40—50 верстов і у всім городі, опріч книжок Сгітіна та Губанова, нічого не знайдуть. Отак в нас „благоденствують"...

	СЛ, КАЛАЧ, вороніжсьвої губ. Українська вечірка. 
17 августа в слободі Калач, в саду „общественнаго собранія“, відбулася українська вечірка, котру улаштовувала тутешня інтелігенція. 
Збору всього було 173 руб. 70 коп.; за винятком всіх загальних трат та половини збора з квитків на користь клуба на долю аматорів прийшлось 59 руб. 56 коп., котрі вони, через „Раду*, жертвують на памитник Тарасові Шевченкові. 
Упорядчики дуже вдячні всім шановним особам, що своєю участю допомогли відбутися вечірці.