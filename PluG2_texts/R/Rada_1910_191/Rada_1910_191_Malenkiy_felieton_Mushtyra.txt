Маленький фєльєтон. МУШТРА.

	(З натури).
"К. В. Р." пишуть: "В я райськім повіті багато учительок скаржились, що діти у своїх учителів гімнастики й "строя" навчились оздобляти свої балачки сороміцькою лайкою". 
З газет.

	Чудовий день ранньої осени. 
Пожовклий лист на деревах червоним золотом виблискує назустріч журливій усмішці сонечка.
В повітрі почувається вже досить дошкульний подих лагідного вітру: це той час, коли не знаєш, у що саме одягтись, бо в пам'яті ще досі палкі обійми літа, а в дійсности — зрадливий блиск осіннього золота. 
 — Ганно Івановно, я швидко, в один мент збігаю... 
 — Не можна-ж, кажу: зараз гімнастика. 
 — Їсти-ж, аж шкура болить... 
 — А я-ж говорила вчора, щоб набірали харчів з дому, бо обідати не пущу. 
 Чом-же ти не брав.
 Ну, годі, попроси в товаришів. 
 Ідіть, ідіть у двір, зараз прийде москаль... 
 Гомонлива дітвора, мов галич, вкрила посипаний жорствою, чистенький шкільний двор, сповнила околицю згуками чистої, ще незачепденої брудом життьовим, радости, що так непомітно росправляє зморшки найпохмурішого чола й викликав лагідну усмішку в найзапеклішого злодія. 
 Ганна Івановна, нова вчителька нової школи, молода, струнка, як береза, стала на ґанку й закоханими добрими очима егежила занадто рухливою дитячою юрбою. 
  — Іде!., йде!.. 
  — Хто? де? — захвилювалася дітвора. 
  — Москаль, Панько Грак.
 Запанувала тиша. 
 — Чуєте, хлопці, не можна так... 
 Він тепер вам не Панько й не Грак, а... вчитель.
	Тим часом у двір увійшов високий, голінний москаль Панько. 
Він допіру повернувся з Варшави, й не рістий мундір, з жовтою вставкою на всі груди, був на нім що новісінький. 
Діти мовчки пропустили його поуз себе, а тоді юрбою посунули слідом за ним до ґанку. 
 — Здравія желаю, барішня! — привітався він до вчительки, стукнув закаблуками, піднявши руку до козирька, й підкрутив вуси. 
 — Добридень, — відповіла Ганна Іванівна. 
 — Так што все в зборі? можна починать? 
 — Всі, починайте, будь ласка, — промовила вона й сіла на східцях. 
Грак повернувся до дітей, скинув на них оком, і вмить обличчя йому зробилося суворим і поважним. 
 — Становись! — гаркнув він на них. — Чого роти пороззявляли, как вершу!.. 
 Хлопчаки, як сполохані горобці, кинулись од нього вростіч, одбігли трохи й з острахом дивилися на нового "вчителя". 
 Дівчатка тислиеь коло ганку й поширеними очима стежили за кожним рухом вояка. 
 — Ужасть, какой розбалуваной риб‘йонок, — обернувся він до Ганни Іванівни.
 — Та ви не безпокойтесь, я їх, байстрюков, живо приберу до рук. 
 У мене, знаєте, не шамаркай. 
	Він вийшов на серед двору й гукнув: 
 — Становись, говорю! в ряди становись! большие налево, мелоч направо. Будемо шерьонку строїть. 
 Діти збились до купи, й москаль почав їх шерегувати. 
	З сусіднього двору вийшли молодий батюшка, о. Никифор, з матушкою й, спершись на частокіл, дивилися на муштру, а з другого боку, перехильцем, підійшла груба, тілиста крамариха, жінка попечителя школи, й звернулася через двір до батюшки: 
 — В-от єто я панімаю, батька, — а то балуют толькі. Ну-ну, паглядім. 
А Ганна Іванівна сиділа на ґанку, притаївши дух і очима, повними жаху й ревноети, стежила за Граком. 
За скілька хвилин лава простяглася через увесь двір. 
Москаль, задкуючи, одійшов од неї й гукав, вирячивши очі: 
 — Смирно!!! стой ромно! смотрєть уперьод!.. 
 Здравія желаю, батюшка!.. 
 Ти куди голову повернув, чортьонок свинячий, га? 
 Говорю — уперьод! чи хочеш, штоб вухи надрал? 
 Сто тобі не в класі в каким — набудь. 
 Слушай те-ж: от єто називається шерьонка, — поняли? 
 Усякая вам шерьонка імеїть два хланга; правий і левой... 
 Ти што там дєлаеш, га? — підбіг москаль до одного з майбутніх вояк. 
 — Ти думаєш я не бачу, сволоч паршива, га?.. 
	Хлопець затремтів з ляку й заплакав. 
 — Плакать, га? плакать?.. 
 Какой-же з тібе салдат буде, га?.. 
 Пошол геть із шерьонки! 
 Хлопець, втираючи сльози, підійшов до хвіртки й став. 
 — Скажіте, благародное дітьо, надумаєш — вкинула й свого крамариха —балавать, небось, первой, а учіться нетуті. 
 Чей такой?.. 
	Муштра йшла далі. 
 — Смирно!.. 
 Дак от: шерьонка імеїть два хланга: правий і левой. 
 А ну —ти, похтори: скольки хлангов імеїть шерьонка? — спитав москали когось із середини. 
	Хлопець мовчав, не розуміючи, чого від нього хотять. 
Грак почервонів, як рак. 
 — Ти чим слухаєш, га? вухами чи... 
	Матушка одсахаулася й, кинувша батюшці з докором: "Ніка, чом ти йому не скажеш?" — побігла й сховалася від сорому в кімнаті. 
	Ганна Іванівна гиетерично заридала на ґанку, а дівчатка скупчились коло неї! 
в їхніх очицях світилася перша свідома злоба. 
 — Слухай, москалю, — звернувся до Грака батюшка, — ти-б як-небудь без тих... без вираженій. 
 А то бачиш, що ти наробив... 
 — Скажіте, какія неясності при нашей бедності, подумаєш! — верещала крамариха.
 — Мой, другой раз, расєрдімшись, не такеє слово вверньоть, да і то слушаю, а то фу-ти, ну-ти! вераятнічаеть.
А збентежений вчитель виправдовувався: 
 — Дак я-ж што-ж? 
 Треба-ж погрозить риб'йонку, а то разві оно так понімаїть? 
 — А ти сварись пальцем там, чи чим, — докоряв спритному вчителеві батюшка, —а лаятись не треба.
 — Дак разві воно слухатиметься? 
 Без етого нідзя, штоб не налаять. 
 Риб‘йоиок, сказано, все рамно, што щіньонок нерозумной. 
 А з кого епрашиватимуть?.. 
 — Е, не говори: от же ми в школі вчимо з Ганною Іванівною й не лаємо. 
 — Дак разві ето какая —небудь школа? 
 Єто не пустяк. 
 Тут, батюшка, дісціпліна. 
 — Ну, вчи вже, вчи, Бог з тобою, та не лайся, — згодився батюшка. 
 — А я-ж што?.. Так што нікакой діоді плі аи без етого не встановиш. 
 Смирно. 
	Муштра провадилася далі.