По Україні
У КИІВІ.
-Ф- Український клуб. Сьогодня одбудеться камерний концерт, програма якого складатиметься з таких №№; 
1) „Forellen“ квінтет (A-dur) — Шуберта викон. д-ка Болотінська; дд. Воячек, Лисенко, Пятигорович і X.....
 2) „Ave Maria“—Баха-Гуно, викон. д-ка Пергаменщик, 
3) „Cujus animam“ —із Реквіема Россіні, викон. д. Коноваленко, 
4) „Молитва“ —Харшановой, викон. д-ка, 
5) „Recordare“ — дует із Реквіема Верді, викон. д-ка Абрамович і Рахманова,
6) Дует для 2-х скрипок і фортеп. - Машковського: викон. д-ка Болотінська, дд. Пятагорович і Поспішіль, 
7) „Молитва“-Страделлі, д. Вінніцький. 
Початок о 8 1/2 год. веч. 
Вхідна плата для членів клуба і постійн. гостей—35 к.оп., для гостей по рекомендації —60 коп.
3 Українського Наукового Товариства. У вівторок, 29 марта, в 8 год. вечора, в помешканні Українського Клубу відбудеться наукове засідання Товариства. 
Прочитано буде: 1) доклад М. П. Василенка: „Записка Теплова о непорядкахъ въ Малороссіи“ і значіння її для Лівобережної України; 2) доклад А. І, Ярошевича: „Чужоземні колонії на Київщині та Волині і їх вплив на українське селянство“.
Увільнення студентів. Правління університету увільнило 35 студентів, котрі не записалися на лекції в весінньому півріччі і не поприїздили з одпусків, які їм дано ще перед різдвяними святами.
В Комерційному Інституті. Рада „Гуртка українознавства“ студентів українців при Комерційному Інституті подала в раду професорів Інституту прохання, щоб при інститутській бібліотеці заведено було одділ „українознавства“.
Ревизія сенатора Нейдгардта. Вчора в канцелярії сенатора Нейдгардта допитували представника фірми Гущо—-Лозинського і інженера київської путейської округи Прокофьева. 
В канцелярію надійшла справа про будову мостів на півд.-зах. залізниці. З нею знайомиться д. Гріневич.
Заборона української декламації Т-во „распространенія обравованія въ народ?", уряджуючи 27 марта в Комерційному зібранні загально-доступний концерт, включало в програму де-кілька номерів української декламації. п. Поліціймейстер не дав на це дозволу. Заборонено деклямувати такі вірші Т. Г. Шевченка: „Козачковському“, „До Основ'яненка“, „Ми в-осени...“, „Чернець“, „Не вернувся із походу“, „Чигирин“ і „Як би ви знали, паничі“.
Засідання городської думи. 29 марта починається чергова сесія городської думи. На обговорення вноситься 75 питань, між иншим: справа з влаштуванням у Київі с.-г. виставки (перебалотировка питання, чи одвести під виставку Царський сад), доклад про „Историческій путь“ у Київі, приходо-росходний обрахунок на 1911 р., вибори членів комісій і инш.
Жертва. В касу т-ва швидкої допомоги учням вищих шкіл од особи, яка хоче бути невідомою, надійшло 3000 карб, для внесення плати за право вчення незаможніх студентів і курсисток.
Дитячі садки. Закінчується вироблення плану дитячих садків при залізнодорожніх школах. Завідувати ними буде залізнодорожній педагогичний персонал.
В управлінні п.-з. залізниць. 3 міністерства доріг надійшла бомага, в якій радиться при прийманні на службу давати перевагу тим особам, що брали участь у російсько-японській війні.
На Дніпрі. Дніпро почав розливатись. За останні два дні води прибуло на 1 1/2 аршини. Почала затоплюватись південна частина Труханового острова до дач Марголіна.
В товаристві журналістів. Загальні збори київського т-ва діячів періодичної печаті і літератури одбудуться сьогодня в 9 год. веч., в помешканні громадського зібрання (В. Володимирська, 45). Предмети засідання: 1) вибори кандидата в члени правління, члена ревизійної комісії і кандидатів в ревизійну комісію; 2) порада правління товариства про субсидію органу з'їзду письменників „В?стнику писателей“; 3) доклад члена правління Балабанова: „Задачи профессіональной организаціи журналистовъ". Зібрання буде вважатись дійсним, як в другий раз скликане, при всякому числі присутніх.
3 Київщини. Пожежа. В селі Пісківці, київського пов., недавно була пожежа. Згоріло десять дворищ. Пожежа сталась через те, що один парубок вистрілив з рушниці горобця, що сидів на даху, і підпалив свою хату, з якої огонь перекинувся ка инші сусідні будинки.
3 Волині. Арешт. Поліція, як сповіщав „Р. Сл.“, арештувала старшого писаря штабу 5-ої піхотної дивізії Скороходова. У нього витрусили документи, в яких видно, що він мав зносини з агентами австрійського шпіонажу.
3 Поділля. Новий вчительський інститут. Наш кореспондент пише, що вінницька городська дума подала прохання до попечителя округи на дозвіл одкрити учительський інститут в готовому вже будинкові, котрий раніше намічався для 4-х класової єврейської школи. Попечитель округи згодився з проханням думи; нещодавно й сам був у Вінниці, між иншим оглядав будинок і найшов його цілком підходящим.
Проти товариської крамниці. В с. Пасинках сельський сход ще в 1910 році віддав безплатно будинок для товариської крамниці та кредітового т-ва. Коли ж в 1911 роді настав новий староста А. Ванський, який вороже ставиться до товариської крамниці, селяне, під впливом цього старости, одібрали будинок назад.
3 Полтавщини. Нова нотаріяльна контора. З дозволу міністра юстиції в містечку Варичавці, кобелякського пов., одкривається нотаріяльна контора.
Рострата грошей. В прилуцькому одділі „Соединеннаго банка“ розтрачено 38.000 карб. грошей.
Збори духовенства. У Полтаві відбулося, як нам пишуть, засідання місцевого духовенства і де-яких громадських діячів на чолі з єпископом Сільвестром. Обговорювали питання, як найкраще узяти участь у святі відкриття мощей єп. Білгородського Іосафа, що був родом з Полтавщини, з г. Прилук, з дворян, сем'ї Горленків і довго був настоятелем лубенського манастиря. Зроблено постанову приняти участь у святі.
Нова газета. У Полтаві 25 марта вийшла нова щоденна газета „Полтавская Р?чь“.
Пам'яти Т. Шевченка. В Лубнях місцевому українському громадянству таки пощастило добуть дозвіл на ювилейний вечір, присвячений пам'яти Т. Шевченка, що буде складатись переважно з співів та деклямування його творів. Дозволено також і продаж ювилейних видань, „Кобзарів", портретів Шевченка то що. Вечір має відбутись в середніх числах апріля. Збор призначається на пам'ятник Шевченкові.
Земля пером. В Лубнях цими днями помер один з діячів відомої лубенської самооборони Лейзер Шіпель. Дожив він віку свого в тяжкій недузі й нужді, бо через свою політичну неблагонадійність постійного заробітку не мав, а ледві перебивався. Лишилася сем'я з 4 душ без копійки за душею. Хворіти небіжчик почав ще пробуваючи в тюрмах, як був підсудним в справі лубенської самооборони.
3 Харківщини. Душогубство. Наш кореспондент з с. Котельви, охтирського пов., дописує, що там ще перед Різдвом зник селянин; а на цьому тижні рибалки знайшли його в річці, де він плавав поверх води. Почалось слідство і виявилось, що його вбили рідні сини. Синів було у нього два. Один пішов на службу, а другий жшв дома. Перед Різдвом батько задумав продати землю того сина, що був на службі. Невістка провідала про це і зараз послала до чоловіка одну за другою дві телеграми. Одержавши їх, син зараз же приїхав додому, а черев день вернувся назад до служби. З ним укупі зник і батько. Сусіди так і казала ще тоді, що його вбито, та отверто сказати цього не могли, поки не ростав лід.
3 Кубанщини Височайше помилування. 19 марта, дописує наш кореспондент,— випущено з катеринодарської тюрми місцевого лікаря І. Мееровича, якого торік військовий суд присудив на заслання. 
Меерович—дуже відомий в Катеринодарі лікарь: він з 1888 року служив за старшого лікаря при катеринодарській міській лікарні, а також 12 років був навчителем гігієни в 1-й хлоп'ячій гімназії; під час минулої війни з японцями д. Меерович стояв на чолі санітарного отряду, посланого на кошти місцевого громадянства. В маї 1909 р. Мееровича арештували за належність до партії анархистів-комунистів і за переховування в лікарні убивців атамана лабинського одділа полковника Кравченка. В августі 1910 р. почався в Катеринодарі суд, що закінчився 18 сентября, коли було прочитано присуд: д. Мееровича по обох згадних обвиноваченнях суд виправдав, але признав винним за те, що він не повідомив адміністрацію про анархиста, який пограбував Купцова; за це д, Мееровича було присужено до заслання без сроку. Намісник Кавказа цей присуд затвердив, не звернувши уваги на прохання про зменшеная кари. 
Тоді д. Меерович подав прохання про зменшення кари на Височайше ім'я. Разом з цим подала до Царя прохання про помилування лікаря його сестра, артистка Чернецька, яка здобула рекомендації для свого брата від кн. Васильчакова, генер. від кавал. Я. Милами, лейб-медика Воткина. лейб-хирургів Вельяминова, Павлова й Отг. 5 марта с. р. Иого Величність звелів замінить призначену Мевровичу судом кару кріпостю на 2 тижні без позбавлення прав.