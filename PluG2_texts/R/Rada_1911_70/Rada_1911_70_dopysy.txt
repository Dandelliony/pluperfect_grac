ДОПИСИ
(Од власн. кореспондентів).
Г. ОХТИРКА (на Харьківщині). Шевченкові дні. 12 марта у нас в Охтирці вперше святкували роковини смерти Тараса Григоровича Шевченка. 
Хата, де впорядковувалось свято, була чудово оздоблена: по стінах висіли два великих в півтора аршини портрети Шевченка, між иншим, один намальований тушом і подарований на користь пам'ятнкка д. Погуляєм, чудовий малюнок могили Шевченка, теж намальований і подарований Черновим, два малюнки до „Гайдамаків" й два малюнки хати, де родивсь Шевченко, намальовані й подаровані В. Зелинським. 
Всі ці малюнки були гарно оздоблені рушвиками й уквітчані сосною. 
Тут можна було зустріть і етнографичні рідкости; два рушники, яким уже більш аіж по 60 років, старинні плахти й скатірки. Вечір почався вступним словом д. Лугового, який в решті своєї короткої, але чулої промови, запрохав вшанувать пам'ять Кобзаря вставанням і при напруженім настрої, громадянство прослухало „Заповіт". За цим роспочався вечір, який складався з деклямації й трьох рефератів („Жаття й значіння Шевченка", „Жіноча доля в творах Шевченка" і „Політичні погляди Шевченка"). На час антракту дуже жваво йшов продаж книжок видання „Час" та творів Шевченка і карток. Як книжки так і картки усі продані. Після перерви одбувся другий відділ вечора, який закінчився „Заповітом". І на цей раз, коли співано „Заповіт", усі стояли. З художнього боку свято пройшло порядно.
Г. МИКОЛАЇВ (на Херсонщині). Заборона. Цими днями наші просвітянські громадяне були здивовані сумною несподіванкою. Жили ми досі з адміністрацією тихо, смирно, ніяких прикростей їй не робили та й вона до нас відносилась начеб то прихильно, вільно друкували ми й наліплювали на усіх перехрестях афиші українською мовою, звичайно з дозволю начальства, і це ніхого досі не зачіпало, не хвилювало. Але все йде, все минає. На тім тижні звернулась „Просвіта" до градоначальника, за дозволом на улаштування вечора, „присвяченого пам'яти Т. Г. Шевченка" з найбезневиннішим рефератом про життя поета; до цього додали ще й афиші і програми уже бувших вечорів на Кубані, в Полтаві та инших містах „для свѣдѣнія". Але це все нам було повернуто для перекладу, як реферата так афиші й програмок на „русскій всѣмъ понятый язнкъ". То було можна, а тепер зась... 
Та воно може і не диво, бо друкує ж антрепренер „извѣстной малороссійской труппи" д. Колесниченко, котра тепер перебуває у нас, свої оповістки та афиші на „русскомъ всѣмъ извѣстномъ языкѣ" — чому ж якійсь там
„Просвіті" відріжняться. Всеж таки це несподіванка...
г. ТАГАНРОГ. Шевченківський вечір. 21 марта в городському театрі одбувся вечір, присвячений нам'яти Т. Г. Шевченка, чистий прибуток з якого мусить піти на пам'ятник поетові у Київі. Вечір пройшов з значним успіхом, досить гарно, дякуючи праці д. Дробязко, який не мало поклав на це діло і сил, і енергії. 
Програма складалась з реферату, деклямування, співів і читання з „Кобзаря". Реферат читав д. Дробязко (російською мовою). 
Невеликий хор під орудою д. Молла виконав: „Заповіт", „Ой, чого ж ти почорніло, зеленеє поле", „Закувала та сива зозуля", „Ой, Дніпре". З значним успіхом пройшли сольові номері: п. Лебедева—„Ой, Дніпре" та д. Котляревського „Заповіт" і „Минають дні".
Деклямували: „Чернець", „Холодний яр“ та инше. Чуло декламував д. Попов та П—ко. З художнього боку вечір мав надзвичайний успіх. Великий бюст Кобзаря, вбраний рушниками та квітками, дивився на повнісіньку авдіторію людей.
г. НІКОЛЬСЬК УСУРІЙСЬКИЙ. Шевченківські дні. Приємно, що і в нас, на далекій чужині, не потухає любов до рідного краю. 15 февраля одбулось святкування ювилею Т. Г. Шевченка у Владивостоці, а 6-го марта воно одбулось і в городі Никольську-Усурійському; до цього тут в соборі була одслужена панахида по Шевченкові. В Никольському було виставлено в Народньому домі „Назара Стодолю", прочитано реферат і виконано хором „Заповіт", „Реве та стогне", „Зозулю". Участниками вистави були: артистка Рудковська і аматорки д. Барабаш, д. Мосіна, артист Українцев, аматори: Яновський, Раденко, Кривоніс, Барабаш, Левкович і инші. Головним керовничим з матеріального боку був д. Ніжинецький. Заслуговує подяки д. Шевченко за зроблені малюнки на свято і за щиру працю на користь вистави. 
Комендант кріпости заборонив салдатам сапьорного баталіону дати на це свято свій гарний український хор. В Никольському сапьорному баталіоні салдати — переважно українці. І от у свята в баталіоні, під керуванням д. Любченка, ставляться українські спектаклі. Недавно ставили „Сто тисяч". 
Никольоькі аматори думають дать ще дві вистави, з котрих прибуток повинен піти на пам'ятник Шевченкові.