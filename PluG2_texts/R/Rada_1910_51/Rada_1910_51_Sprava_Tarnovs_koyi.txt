Справа Тарновськоі.

На засіданні суда 2 марта з самого ранку дає посвідчення Тарновська. Розповідає вона про своє життя дуже спокійно і тілько иноді помітно хвилювання. Говорить вона багато такого, що для суду не має значіння і через те предсідатель попрохав говорити тілько про те, що стосується до її судової відповідальности.

Тарновська запевняє, що Сталь наложив на себе руки через те, що вживав багато кокаїну. Вживав він кокаїну з того часу, як жінка його покинула і не хотіла до нього вертатися, хоч Сталь і бажав помиритися з нею. Тарновська доказує, що вона не вмовляла Прилукова кидати свою сем'ю, а навпаки, радила йому вернутися до своєї сем'ї. Радила вона йому наче-б то ще до того часу, коли він оддав їй ті чужі гроші, що були в нього на схованці, і запевняє, що не знала про те, чи то його власні гроші, чи чужі. Кілько разів тікала вона од нього, але Прилуков посилав їй телеграми й листи і прохав не кидати його. Тарновська запевняє що вона не жила з Золотарьовим, говорячи: „Мене дивує те, що Прилуков назвав Золотарьова моїм любовником. Він же знає, що Золотарьов не гарний на вроду і не мав грошей". Така заява здивовала присутніх, а дехто навіть почав сміятись. Завваживши це, Тарновська почала поясняти, що їй тоді не потрібні були гроші, бо вона й без того жила дуже пишно і мала одинадцять душ прислуги. З Наумовим познайомилася вона тоді, як він був секретарем при губернаторові і міг стати їй в пригоді, бо саме тоді їй потрібен був паспорт для виїзду за кордон. Після посвідчення Тарновської про Наумова читаються листи Наумова до Тарновської і од неї до його. В листах говориться про те, як вони палко кохають один одного. Тарновська говорить, що вона писала Наумову про те, що палко кохає його, аби він перестав п'янствувати. Далі вона доказує, що думку про вбивство Комаровського подала не вона, а Прилуков і він складав і посилав од її ймення всякі телеграми. Вона запевняє, що була під впливом Прилукова і робила все, що він хотів. Про Наумова говорить, що він ніколи не збірався викликати Комаровського на поєдинок, а просто надумався вбити його. Вона хотіла умовить Наумова не робити цього, але Прилуков примусив її не заважати початій справі. Посвідчення Тарновської здаються присутнім не досить певними, а де-хто говорить, що її посвідчення не будуть їй на користь. Дуже неприємно вражає те, що вона в посвідченнях обминає все существенне в справі убивства Комаровського, а тілько розповідає про дрібниці, що мають в судовій справі дуже мале значіння. Так напр., говорячи про те, що Прилуков примушував її виконувати свої заміри, вона зовсім не розповідає про те, як саме він примусив, і не подає фактів, щоб видно було, що він справді держав її в своїх руках. Взагалі в цій справі зосталося ще багато невиясненого, аде що затемнилося ще більше. Думають, що це все буде вияснено на дальших засіданнях