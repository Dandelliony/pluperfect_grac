За кордоном. Загальна забастовка в Філадельфії.

Філядельфія — перше місто в Америці, де відбувається справжня загальна забастовка. В ній бере участь більше 70 тисяч душ робітників. Забастовщики поводяться дуже войовничо. На однім із майданів Філадельфії якось зібралось на мітінг більше 20 тисяч робітників. Тричі військо вимагало, щоб демонстранти розійшлися, але це не помагало. Тоді військо почало силою розганяти робітників, але це не так-то лехко було зробити. Більше години одбивались робітники, чим тільки могли, поки сила військова їх таки не подужала. Забастовщики поперекидали всі трамвайні вагони. Опріч трамвайних і залізнодорожних робітників у забастовці беруть участь головних чином робітники бавовняних фабрик і будівельні та декоративні робітники. Останніми днями до забастовки пристали також слуги з отелів і музики з ресторанів. Наборщики й друкарі, з постанови забастовочного комітету, не повинні бастувати, бо забастовщики хотять знайомити людей з дійсним станом річей. Опріч того, страйковий комітет виключив з забастовки всіх робітників з городських водопроводних і електричних станцій, а також пекарів і рознощиків молока й овочів. Семейним забастовщикам видається з коштів комітету од 15 до ЗО карбованців на тиждень. По всій Америці збіраються жертви для підтримання забастовки.