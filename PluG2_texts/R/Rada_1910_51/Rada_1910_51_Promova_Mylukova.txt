Промова Милюкова.

Милюков критикує політику Ізвольського, він вважає його політику занадто особистою, що не має цілком певної і ясної мети. Міністр не вміє використовувати міжнародні ресурси для оборони національних інтересів. Далі Милюков каже, що багато питаннів, що стосуються справ Ближнього Сходу, зосталось нероз'язаними. На Дальному Сході теж далеко не все з'ясовано. Милюков вважає, що Китай більш потрібний Росії, як Японія, і тому нам не зручно йти з Японією вкупі проти Китаю. Взагалі — каже промовець ,— наша зовнішня політика повинна бути як-раз протилежною тому, чим вона є тепер. (Оплески на лівих, шум на правих). Крупенський вважає, що Милюков не має права говорити про зовнішню політику, бо це в данному разі є нетактовно.
Голова каже, що право припиняти промовців і направляти їхні промови належить голові, а не окремим членам. А як Милюков не робив ніяких пропозиції, то голова висловлює догану не Милюкову, а Крупенському. (Гучні оплески всієї Думи, окрім правих).