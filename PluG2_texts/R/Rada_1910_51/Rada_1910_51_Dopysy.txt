ДОПИСИ.

(Од власних кореспондентів).

СЕЛО СЕРБИ могидівського повіту в (на Поділлю). Позичкове товариство. З - трьох кооперативних товариств нашого села найкраще веде своє діло наше позичкове товариство. Це товариство раз-у-раз контролюється. Члени завше пам'ятають, що вони відповідають за гроші перед банком і це примушуе їх охайно та щиро слідкувать за всіми ділами в товаристві. Ні в одному з других кооперативів так акуратно не збіраються члени правленія, як в позичковому. Друга причина —це гарно підібрані члени правління. Вони багато енергії та праці витратили на заведення товариства. Товариство це істнує рік. За цей строк число членів в ньому зросло до 417-ти. Діяльність товариства поширюеться на 26 сел з 9938 дворами. Видано позичок за минулий рік 36,455 карбованців. При товаристві істнують дуже цікаві інституції. Це —„похоронна каса“ і „тижнева каса“. Суть „похоронної каси“ в тому, що кожен член що року платить 50 коп. і за це після його смерти сем'я його одержує 25 карбованців запомоги. Ця сума видається без повертання. Користь такої каси сама собою ясна. „Тижнева каса“—складається з пайових внесків членів. Пай звичайно 10 карбованців і що року побільшується так, щоб склалося 100 карбованців. Докладає кожен член що року до тих 10 карб, стільки, скільки постановить загальне зібрання всіх членів. Незаможні члени, які не можуть внести 10 карбованців, вносять пай в один карбованець що року. Ці можуть одержувать позику не більше 10 карбованців, а ті, що поклали 10 карб.— 100 карб. Пайщики, що внесли по 10 карб., взяту позичку мусять повертати коли їм призначить правління. Ті ж члени, що можуть позичать тільки 10 карб., вертають свої позички що тижня по 20 коп. Через це то ця каса зветься „тижневою“. Ця каса має на меті допомогу сельській бідноті, що часом не має гроша на борошно, сіль, хліб і т. и. Користуються цією касою більше всього жінки, що ведуть хатні справи. Член „тижневої каси“ може бути членом „похоронної каси“. Ця тижнева каса єсть саме те, чого так треба нашому зубожілому селові. Крім звичайних операцій позичкове товариство дає ще позички й під заклад. Це робиться так: от член позичає гроші, щоб купити корову. Тоді він приводить цю корову в товариство, тут її описують і член доти немає права її продати, доки не виплатить грошей в товариство. Така позичка дається на два роки. При товаристві єсть також склад хліборобських машин та знаряддя і їх теж продають під заклад. Розкладається виплата грошей за машини на 2 роки. Це дає змогу поширювати серед людности гарні машини та знаряддя. Взагалі діяльність нашого позичкового товариства зразкова діяльність, це признав навіть інспектор дрібного кредиту. На проскурівській виставці в минулому році наше позичкове товариство одержало срібну медаль за свою діяльність.

С. ГУТИ (на Харьківщині). Шевченківський вечір . У четверг, 25 февраля, в залі двохкласової школи одбувся Шевченківський вечір. Чистий прибуток з нього має піти на пам'ятник „Кобзареві України". Ставили пьесу „Назар Стодоля“, а по виставі одбувся дівертісмент. Коли по виставі піднялася завіса, то глядачі побачили на сцені Шевченкового портрета, гарно прибраного рушниками та барвінком. Потім вийшов на сцену відомий кобзарь І. Кучеренко. Співав він „Думу на смерть Тараса Шевченка". Коли прозгучав останній акорд бандури і голос співця замовк, то в залі счинилось щось надзвичайне: вітали кобзаря, хто як міг, кричали, плескали в долоні, стукали стільцями і инш. Тричі викликали І. Кучеренка, а на четвертий раз „блюститель порядку" надзиратель почав утихомирювати публіку. Співав ще Кучеренко пісню „Ой не шуми луже" та „Думу на смерть козака-бандурника". Далі були декламації: „Думи мої, думи мої“ прочитав д. Дяченко, „Свято в Чигирині" д. Маліков, та „Русалку" д-ка Чижик. Хор під орудою д. П. Дяченка гарно проспівав отакі пісні: „Заповіт", „Реве та стогне Дніпр широкий", „Гей під горою, під перевозом" та дует „Де ти бродиш, моя доле!" Дует співали д. Дяченко та д-ка Табарчук. Взагалі вечір пройшов дуже гарно, бо й пьесу „Назар Сгодоля" зіграли добре. Велика дяка упорядникові цього вечора вчителеві П. Дяченкові, що багато положив праці, щоб упорядити такий гарний вечір, що дав збору 238 карбованців.