З життя „Просвіт".

У київській „Просвіті", Сьогодня одбудуться збори ради т-ва. На зборах буде читатися звідомлення ради. Прохають голо в усіх комісій прибути на збори. 
Сьогодня, о 8-й годині увечері відбудуться збори бібліотечної комісії.
В подільській „Просвіті" 26 февраля в Олександро-Невському соборі відправлено було панахиду по Т. Г. Шевченкові. На панахиді співав хор „Просвіти" під орудою д. Бетаки. Зійшлося на панахиду багато місцевої української інтелігенції та молоді. 
27 в помешканні „Просвіти" відбулася чергова літературно музично-вокальна вечірка, присвячена пам'яти Т. Шевченка. Програма вечірки складалася так: Реферат про життя і діла Т. Г. Шевченка; Елегія пам'яти Т. Шевченка— Брисовеького (скрипка, альт та рояль); Посланіє до земляків —Т. Шевченка (деклам.); І широкую долину — слова Шевченка, муз. М. Лисенка (дует для співу); На роковини Т. Шевченка — вірш Старицької Черняхівської (деклам.); Ноктюрн Рорра (флейта та рояль); Вітре буйний — слова Т. Шевченка, муз. М. Лисенка (спів, соло); полонез „На смерть Шевченка" Пащенка (квінтет); Тополя—Т. Шевченка (деклямація); За Немань іду —Наруш (дует для співу); концертний дует — Мюлера (два корнети); Нащо мені чорні брови —сл. Шевченка, муз. Заремби (спів, соло); Попурі з українських пісень Присовського № 1 (тріо з акомп. рояля). Особливо вподобалась слухачам елегія памяти Шевченка та співи. З особливим хистом співали д. Андрусевич, д. Загорняк та д. Драгомирецька; дуже гарно було прочйтаво „Тополю". Людей на вечірці було повно.