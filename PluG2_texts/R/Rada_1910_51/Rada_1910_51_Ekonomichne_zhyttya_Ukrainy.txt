Економичне життя України.

Гірнича промисловість України. З опублікованих відомостей про вивіз ріжних гірничих і гірно-заводських продуктів з України за січень 1910 р. видно, що вивіз мінерального палива зменшився в порівнанні з попереднім роком, а вивіз руди, чавуна й флюсів збільшився. Так, мінерального палива сього січня вивезено 63,1 м, п. проти 72,1 м. п. попереднього року, отже маємо зменшення на 9 м. п. або на 12,4 проц. Що до руди, то вивіз збільшився на 2,7 м. п. або на 17,1 проц. (18,6 м. п. проти 15,9 м. п.), вивіз чавуна збільшився на 0,8 м. п. або на 26,5 проц. (3,7 м. п. проти 2,9 м. п.), а вивіз флюсів збільшився на 0,1 м.п. або на 2,2 проц. (4,3 м. п. проти 4,2 м. п.).

Вугільний крізіс. У Мокієвських рудниках штати робітників усе зменшуються. Добування вугілля зводиться до мінімума. Почувається загальна скрута. Є багато банкротств.

3‘їзд українських шахтярів. Депутат Державної Думи од Катеринославщини Кузнецов одержав од робітників Благовіщенського рудника листа, в якім робітники пропонують скликати з 4 їзд шахтярів Дінецького басейну. Робітники пишуть, що умови праці шахтярів усе гіршають, що робітників позбавлено навіть тих небагатьох прав, які признає за ними закон, що зростає число нещасливих випадків у шахтах і т. д. Гадаючи, що до певної міри становище робітників так погіршало через те, що шахтярі не мають ніяких професійних чи культурно - просвітних організацій, автори листа тим то й вважають слушним скликати тепер з'їзд, на якому робітники могли б порадитись про своє життя й про умови своєї праці, про законодатну охрану шахтарів і про инші питання, звязані з життям шахтярів. Депутат Кузнєцов щиро заходився клопотатись у цій справі, але щось не віриться, щоб уряд дозволив зібратися такому з'їздові.

Професійний рух. Робітники Дінецько-Юрьївського металургичного заводу звернулись до катеринославського присутствія в справах товариств і спілок, щоб воно їм дозволило одкрити нове професійне товариство на місце закритого. Робітники зазначають, що їх перше товариство закрито за провокацію, бо виявилось, що членові товариської ради Боборикінові бомбу підкинув провокатор. Присутствіє на ці законні резони не звернуло уваги й нового товариства не зарегіструвало.

Харьківське професійне товариство робітників-друкарів мало за 1909 р. прибутків 2449 карб., а видатків 1972 карб. 
— Робітнича кооперація. До закриття „Работника“ . 20 лютого з наказу міністерства внутрішніх справ у Катеринославі закрито робітниче потреб, т-во „Работникъ", як сказано, за „ недодержання статуту“. Більшість членів товариства — православні робітники, що мали по 1 паєві в 10 карб. Т-во має три крамниці, пекарню, де є багато краму. Для ліквідації товариству дано три місяці.