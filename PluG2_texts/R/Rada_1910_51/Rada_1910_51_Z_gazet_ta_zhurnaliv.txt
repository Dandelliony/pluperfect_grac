З газет та журналів.

Тяжку картину економичного занепаду українського селянського господарства в Галичині малює львівська „самопоміч" в ч. 2. 
Земля—то єдиний наш скарб, каже газета, єдине джерело істнування нашого народу. Не багато ми маємо землі—бо більшу часть її загарбали собі пани. Але й та земля, яку посідає наш хлібороб, усувається йому з під ніг, а сам він покидає рідний край, шукає щастя за морем або йде працювати на німця. 
Хтож загарбує наші остатні кавалки землі? Всякі п'явки, лихварі, що висмоктують з нашого хлібороба останню кров, а передовсім лихварі-євреї. 
За 18 літ, від року 1874 до 1892, в Галичині перейшло у власність євреїв 43.000 малих селянських господарств. Кожного року на публичиій ліцитації продається около 2600 селянських господарств. Причиною цього страшного явища є переважно єврейські банки, котрі так обмотують хлібороба лихварськими позичками, що він позбувається останнього свого майна і йде світ за очі. 
Тільки за роки 1894—1897 єврейські лихварі продали 2856 селянських господарств; а ще 1547 господарств єврейські банки були призначили до ліцитації. 
Чи треба говорити про те, що ця лихва найбільше дошкуляє нашому селянинові, що місцем земельної спекуляції для єврейських і всяких инших лихварів є східна Галичина? 
Не краще — коли не гірше — стоїть справа і з великою земельною власністю. 
Від року 1868, коли то євреям дозволено набувати землю, і до року 1899 в руках євреїв опинилося аж і 80 великих маєтків польської шляхти. Рахують, що тепер в єврейських руках знаходиться більше як одна третина (35 проц.) великої земельної осілости, набутої у власність і стілько-ж взятої в посесію. На 2.000 великих земельних маєтків в Галичині 1.100 знаходиться в руках єврейських, а по містах і містечках євреї посідають половину всіх ґрунтів. 
Та нас мало обходить, хто володіє великими двірськими обшарами, чи родовитий польський шляхтич, чи ,поляк мойсеєвого визнання, чи посесор-еврей.Всі вони однаково визискують українського селянина. 
Важнійшим для нас є зазначити, що крім євреїв набувають польську землю також селяне. За останні 20 років перейшло до селян в усій Галичині 300.000 моргів панської землі. Але чи купує ту землю наш селянин? 
Польські обшарники в східній Галичині навмисне не продають землі українським селянам. Припадково трапиться, що якийсь двір перейде до наших селян, але переважна часть спроданих двірських, обшарів, в східній Галичині, коли не попадають в жидівські руки, перетворюються в польські колонії, дробляться між мазурами. 
Для сього істнує для східної Галичини скілька польських інституцій, котрі ставлять собі задачею рятувати від руїни дідичів, а їх землі перепродувати лиш польським селянам, як наприклад банк для дідичів в Копичинцях. В Ланцуті істнує польський галицький земський банк, котрий переводить продаж двірських обшарів також в східній Галичині. За 4 роки банк сей розпродав 10.000 моргів, з того більше як 3.000 моргів в східній Галичині. 
Коли найбільша польська інституція парцеляційна- так званий банк парцеляційний- пішов в ліквідацію завдяки рабунковій, злодійській господарці управи банку, то це дало привід полякам подумати над тим, як найліпше поставити справу видирання з під ніг нашого народу його прадідної землі, омитої в протягу віків потом і сльозами українського робітника-хлібороба. 
В цій цілі відбулася в місяці лютім б. р. конференція польських політиків, дідичів і фінансистів, на якій рішено ні за яку ціну не допустити, щоб хоч пядь землі збанкрутованих польських дідичів в східній Галичині досталася русинам. Для цього наміряються поляки перенести до Львова галицький земський банк в Ланпуті, злучити його з банком для дідичів в Коничинцях, зібрати серед суспільности польської силу грошей на уділи і при помочи инших фінансових інституцій в краю занятися продажем двірських обшарів в східній Галичині польським селянам. 
Яка ж рада на це? Як нашим хліборобам вдержатись на своїх ґрунтах, як спинити грабіжницьку роботу лихварів, як спинити колонізацію нашого краю мазурами? Про це газета обіцяє написати в другому числі.

В „Черноморскомъ ПобережьЕ" (№ 758), що виходить у Новоросійському, з нагоди Шевченкових роковин умістив тепло написану статю про Шевченка п. А. Лютниченко.
З смертю Шевченка українці стільки втеряли — каже автор,— що й пів століття не можуть загладити прикрости цеї потері. 
В його особі ми утеряли свого учителя і пророка і „страстнаго обличителя людей жестокихъ". 
Його могутній голос будив сонних, надавав бадьорости й сили стомленим. Та чи й могло ж бути инакше? Чи могло инакше бути, коли його устами промовляли сама любов і страждання. Життя його було — суцільне страждання, його слова були — любов. 
До появлення його поезій, написаних в початку сорокових років, в славянських літературах нічого подібного не було. Це був суцільний крик протесту проти кріпацтва, грізний поклик опам'ятатися, стати людьми. 
Після коротенького нарису головних мотивів Шевченкової поезії, автор закликає громадянство до матеріяльннх жертв на памятник поетові.

Д-й Л. П. в ч. 37 „Р. К.“ пригадує українським будівничим їх обовязок розвивати й ширити український будівельний стіль. Найкращий зразок цього стілю маємо ми тепер будинок полтавського земства. Багато вклали сюди праці Є. Саранчов, яко керовничий будівничого відділу полт. губерської управи, художники — Сластьон, Васильківський та Кричевський. 
І от тепер земський будинок велично стоїть посеред старої Полтави, приваблюючи до себе очі і самих полтавців, і багатьох приїзжих людей, що любуються ним, та проймаються пошаною до скарбів народної творчости, взятих з минулого, а почасти й сучасного побуту українського народу. Можна щиро сказати, що будинком цим по праву пишається Полтава. Він єсть величне з'явище в історії українського культурного відродження. Честь і слава тим, що його задумали й виконали! 
Отже сучасне життя — каже д. Л. П. —дає тепер нове поле задля ширення українського стилю в будівництві;—на завдання це треба б звернуть найпильнішу увагу всім, хто проймається духовними інтересами українського народу. Виникає те завдання в звязкові з споруженням залізної дороги, що має незабаром пройти по землі українській. Єсть два нариси цієї дороги. По одному з нарисів залізна дорога має звязати Херсон з Харьковом, а цю дорогу має пересікати нова линія залізниці між Лозовою та Конотопом. По другому нарису нова линія залізної дороги має простягтися од Катеринославу аж до Орші. Чи той, чи другий нарис буде ствержено, — нова линія залізниці пройде на великому обсягові стародавньої української землі. Все це доводиться до відому, щоб зазначити нагоду для збудування вакзалів на новій линії залізниць —в українському стилю. Залізниця проводиться коштами опрічного товариства концесіонерів, що мав змогу оздоблювати цю дорогу станціонними будинками по своїй уподобі. От і з'являється нагода подбати про те, щоб для тих будинків завчасно було виготовлено будівничі нариси в українському стилю. Не кому, як не архітекторам та артистам-українцям перш за всіх приходиться подбати про таку важливу справу й попрацювати для неї. По тих відомостях, що єсть про цю справу, треба, щоб було спроектовано фасади вакзалів II та V розрядів і фасади станціонних будинків на роз'їздах, та й будинків для сторожів по залізничій лінії. Подробиці таких проектів —на дальшій черзі, по-первах же потрібні лиш загальні начерти (схеми) фасадів. 
Великий буде жаль, як це діло не буде зроблене завчасно. Діло не дуже вже таке й зложисте, —(для його треба виготувати лише 3 —4 ескізи фасадів), але яке важливе та корисне діло по своїх наслідках! Линія залізнича, оздоблена станціонними будинками й сторожками, збудованими в українському народньому стилю, —це ж була б більше ніж цікава річ. Це був би виразний приклад української творчости в будівничому мистецтві. І мистецтво це одразу вийшло б на широкий світ, стало б перед очима великої сили людей, що їздитимуть по тій линії залізної дороги і з близьких, і з далеких сторін. Коли де будівниче завдання буде здійснено, то ознаки українського будівничого мистецтва нагадуватимуть і про инщі ознаки народньої культури, витворені в довгому історичному житті. Всі ці ознаки залягають в глибині народнього побуту. Життя виносить їх на світ Божий. Слід сподіватися, що нагода об'явитися українському будівничому мистецтву на тій поважній залізниці не буде занедбана артистами-українцями. А зносини в цій справі найзручніше вести з д-м Є. Саранчовим, членом полтавської губерської земської управи.