Всякі звістки.
Еволюція села . З села Підлипного, конотопського повіту, пишуть, що там шириться серед молоді роспуста, піяцтво, бійка. Хлібороби селяне, відколи пройшла залізниця, почали кидати своє хліборобство і шукать „легчої праці" на залізниці. Стає це через безземелля і недороди. Взагалі помічається зубожіння села. ( Власн , кор ).
Зьізд . На зьїзді холмського братства ухвалено злучить всі парафіяльні братства в одну організацію, щоб всім разом працювати в руському дусі. Ухвалено також скликати загальний зьїзд всіх братств і послать на канікули по селах семинаристів для організації селян.
Священик-шахрай. Із Ровно до газети „В. П.“ пишуть: 3 села Ставок, ровенського повіту: 12 років тому поікав в Америку селянин, який що-місяця присилав звідти своїй семьї карб. 15 —2О. Гроші та листи він надсилав священикові села, який передавав їх жінці селянина. Через який час священик сказав жінці, що од її чоловіка нема ні грошей ні листів, і що він, майбуть, умер. Жінка повірила, і 1 Зароків гірко працювала, щоб прохарчувати семью, а в цей час священик брав гроші собі. Коли селянин прислав листа і прохав, щоб жінка прислала йому фотографичну картку семьї, священик написав йому, що семья вимерла. Селянин приїхав з Америки додому і шахрайство священика викрилось. Селянин взяв револьвера і пішов до священика за грошима, яких там назбіралось тисяч коло трьох. Священик хотів було повіситься, та селянин його одчепив. Священика поліція арештувала і посадила в ровенську тюрму.
