Політичний огляд.
Війна на Балканах на протязі останніх днів знов почалась. 
І почалась вона, як наперед про це оповіщали телеграми, в призначений день і годину. Це почалось в 7 год. 21 января. Події ширяться надзвичайно швидким темпом, успіх зброї ворогів Турції вияснився вже в перші дні. Але, на щастя, події ширяться в тісно обмеженному колі, бо війну вдалось локалізувати. І нова війна робить навіть вражіння якогось місцевого епізоду в сучасній величезній масі політичних групіровок і суперечок великих держав. 
Скидаючи загальним поглядом росташовання супротивників на театрі війни, ми помічаємо три центральних пункти: Адріанополь, Чорлу-Родосто і Галіполійський півострів. 
В цих трьох пунктах балканські спільники мають трьохсот-тисячну армію і коло 700 гармат. Проти цих сил турки мають 40-тисячяий корпус в Адріанополі, 150-тисячну армію коло Чаталджі і 30-40 тисяч, що обороняють Дарданельські форти і лінію Булаїрдських кріпостей, які захищають дарданельські позиції від атаки з тилу.
 Операції греків під Яніною і чорногорців та сербів під Скутарі затягнулись і тепер вже не мають такого стратегичного значіння. Словом, війна скінчиться коло Адріанополя, Родосто і Галіполі. І тут вже в останні дні Адріанополь почав грати другу ролю, бо доля його це—питання часу. Висовується наперед Родосто, спражній пункт болгарських бажань. 3 цього пункту Болгарія дістане вихід до Мармурового моря. 
Тут турки, коли ці змагання Болгарії цілком їй вдадуться, пожаліють дуже, що не схотіли підчас переговорів обмежитись тільки Адріанополем. Тепер же, після нової війни, коли Болгарія стане міцно на Мармуровому морі, зміняється і все питання за проливи. Хто з великих держав виграє від цього, вгадати не трудно. Але розвивання цього питання не таке вже легке і підчас нових мирних переговорів воно безумовно викличе змагання між державами, що й не воювали. Настане питання про перегляд справи з проливами. І тоді, балканська справа, заміспь того, щоб розвязатись з кінцем сучасної війни, викличе нові і нові непорозуміння і незгоди. Тоді може не одна держава пожаліє, що не примусила Турцію до згоди в відповідний час і не спинила Болгарію на Адріанополі. Бо коли вся теріторія до самого Костянтинополя опиниться в руках болгарів, греків і сербів —це буде кінець Турції. А перспективи від цього для європейського миру дуже небезпечні, не кажучи вже й про майбутній спір сучасних балканських спільників при поділі завойованого. Такі пункти як Салоніки, східна Македонія і Дарданели ще багато викличуть суперечок між болгарами, грека' ми і сербами. 
Друга стадія балканськоі війни буде безумовно недовгочасною; за це — всі сімптоми —і останні успіхи спільників і відсутність фінансів у Турції і взагалі лихе становище турецької армії. 
Крім того, як повідомляють останні телеграми, Руминія залишає свої вимоги до Болгарії на після війни і руминський уряд офіціально повідомив Порту, щоб вона не сподівалась на поміч Руминії в сучасній війні. 
Та і взагалі сучасне становище справи на війні різниться дуже від становища, що було ще так недавно. В офіціальних російсько-австрійських стосунках настає наче новий момент. В європейській пресі недурно стільки гомонять про приїзд принця Гогенлое до Царського Села з власним листом від австрійського імператора. 
Перший ступінь ніби йде з Відня. Але безумовно його підготовляли і в Петербурзі. Наслідки подорожі принца Гогенлое вже потроху виявляються. Скутарі очевидно не лишиться в руках чорногорців, а в самій Австрії почнеться демобілізація, що впала таким важким тягарем і на всю державу і особливо на Галичину. Полагодження загострених австро-російських стосунків дасть якусь більш-менш певну рівновагу європейському концертові.
Цікаво зазначити, що разом з поліпшенням австро-російських стосунків германський морський міністр заявив в бюджетній комісії рейхстагу, що він особисто був-би душе радий англо-германській згоді в справі взаємного обмеження будівлі воєнних флотів обох держав, що спричиняється до ворожнечі між ними. Такі заяви і в політичних стосунках мають величезне значіння. І треба сподіватись,що і в Англії незабаром дадуть якусь приємну відповідь Германії на цю заяву її міністра.
 На Далекому Сході назрівають свіжі і мабуть великі події.
 Переговори між президентом китайської республіки і монгольським хутухтою перервались; і з наказу китайського уряду почався вже похід китайців на Монголію. Коли це звязати з наслідками переговорів монгольської місії, яка просила всесторонньої піддержки в Росії і остання обіцяла їй матеріальну й моральну піддержку, то ясно буде, що з монгольського вузлика може вирости нова грандіозна подія на Далекому Сході. 
Кінчаючи наш огляд, вернемось ще на хвилину до питання, що в останні дні цікавить і пресу і громадянство. Мова йде про звірства болгарів в завойованих ними турецьких областях. З приводу цього в англійській палаті общин міністр Грей на запитання депутатів одповів так: „Я можу тільки додати до моїх колишніх заяв, що болгарський міністр-президент повідомив мене, що регулярне військо ніяких звірств з турками не робило, а можливо, що коли й було що, то це — діло болгарських банд, і не більше як відповідь на турецькі торішні звірства в Македонії.
