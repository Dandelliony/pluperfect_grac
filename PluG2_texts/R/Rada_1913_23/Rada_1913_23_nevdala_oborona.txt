Невдала оборона.
Запитання про арешти серед учнів петербурзької гімназії Вітмера дало привод членам Державної Думи вперше познайомитись особисто з міністром народньої освіти Кассо. Ця знайомість поки що не принесла особливої приємности ні тій, ні другій стороні. Промова Кассо більше нагадує нотацію розгніваного ментора, ніж відповідь конституційного міністра, а досі виголошені промови депутатів настільки переповнені жовчю й оцтом, що вони ледве чи могли дуже втішити міністра хоч він їх особисто й не чув. Одначе, знайомість одбулась, і коли міністр ще не може знати, з ким має діло, бо формула переходу ще не ухвалена, то Дума винесла з нової знайомости цілком певне вражіння.
 Треба мати на увазі, що запитаная про арешти гімназистів у даннім разі виходить далеко за межи своїх формальних рямців. Дума, запитуючи міністра про цей поодинокий випадок, мала на увазі цілу сістему міністерства народньої освіти у всіх Її проявленнях. Так саме коли міністр одповідав на запитання, він добре розумів, що пояснення треба давати не тільки про цей дрібний випадок, а загалом І про свою освітну й педагогичну політику. З цього погляду промова Кассо представляється ще більш цікавою, й тим повніше могла нова Дума познайомитися з постатями двох наших міністрів. Кажемо „двох", бо на засідання прибув і новий міністр внутрішніх справ Маклаков—як він сам сказав, спеціально для того, щоб підкреслити свою повну солідарність з Кассо, який і виступав од імени уряду. Останні слова дають навіть право сказати, що Дума познайомилася з цілою радою міністрів. Словом, промова Кассо зо  всякого погляду мала для Думи велике значіння, як причинок до пізнання і цілої нашої урядової політики й тих принципів, що лежать в її основі.
 Яке ж вражіння винесла нова Дума з своєї першої знайомости з представником уряду? Це вражіння добре ізформулував депутат Шингарьов у кількох словах. „Виступ Кассо, — сказав він, —з надзвичайною ясністю й і яскравістю потвердив, що у нас давно на місці міністра народньої освіти сидить агент міністерства внутрішніх справ". Ця формула грішить хіба тим, що вона занадто вузька: в дійсности не тільки на міністерство народньої освіти, а й на всі инші міністерства міністерство внутрішніх справ має більший вплив. Та після промови Кассо й пояснення Шингарьова депутатам вже самим нетрудно буде зробити цей ширший висновок.
 Що ж, одначе, сказав Кассо? У цілій його промові не знайти ні слова про поширення науки, про кращі способи піднесення культурного рівеня людности, нарешті—про елементарну шкільну педагогію. Зате про „охорону державного ладу" в школі тут говорено й говорено, тим почато й тим скінчено, наче справді найбільша небезпека істнуючому ладові загрожує не те що од вищої, а від середньої школи. Людина, незнайома з нашим життям, могла б винести з промови Кассо таке вражіння, що наші середні школи — вогнища революції, наші школярі —все запеклі анархисти, батьки школярів — їх помічники, а учителі на чолі з самим міністром — пильні вартові, що не дають тому морю злочинности розійтися по всій державі й запалити незгасиму пожежу. 
Як це далеко від дійсности! 
Що скаже Дума в відповідь на промову Кассо — невідомо. Опозіція, розуміється, дасть їй належну оцінку. Октябристи, як видно, теж незадоволені з виступу Кассо. Націоналисти й праві, звичайно, задоволені над уся ку міру, бо в тім їх служба, щоб бути з усього задоволеними. Але яку б відповідь Дума в цілому не дала на виступ Кассо — віщо не зітре того сумного вражіння, яке зробив цей виступ на громадянство й на саму Думу.
