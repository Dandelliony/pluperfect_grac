Державна Дума.
Засідання 25 января
За предсідателя — Волконський 
Одкриваючи засідання Волконський висловлює жаль що не припинив у свій час о. Митрицького на минулому засіданні, як того вимагає 120 ст. наказу. (Оплески). На черзі— пояснення міністра народньої освіти Кассо про зібрання в декабрі, в приватній гімназії в Петербурзі учнів середніх шкіл і про їх арешт. В ложі міністрів Кассо й Маклаков. Предсідатель — Родзинко. Кассо повідомляє, що 9 декабря поліція застала в помешканні гімназії зібрання із 34 юнаків. Було знайдено статут шкільного союз а. Було зроблено труси в гімназії і в кватирах присутніх. 12 учнів випустили із гімназії тоді ж, а останні 22 одведено в поліцію. Звідтіль їх незабаром теж випустили. Тільки трьох, більш дорослих, держали більше 24 годин. 11 декабря всих учнів випустили. Учні призналися, що організація істнувала. Знайдено прокламації, в яких закликають протестувати проти шюльних утисків і всього державного ладу. Таким чином, каже міністр, не ствержуються слова депутата Ковалевського, який казав, що влада сама приєднує дітей до злочинної діяльности. Міністр вважає за доведене, що тут не було помилки уряду або поліції і що організація істнувала давно. Половину гімназистів Вітмера, після розгляду їх вини педагогичними радами, цими днями мають повернути до учення, а частині надано буде права держати екзамени в кінці року, або переходити в инші школи петербурзької шкільної округи. З приводу заяв, що тільки комітети батьків можуть утворити нормальне життя, міністр заявляє, що питання треба поставити в иншій формі й запитати, чи можуть батьківські комітети допомогами урядові в боротьбі з нелегальними організаціями та сходками. Далі він доводить, що вони допомогають в цьому мало. Любов батьків до своїх дітей, — закінчує міністр, повинна їх запевнити, що немає незгоди між сімьєю та школою і що немає порізнення між сімьєю та державою. (Оплески правих та націоналистів. Вигуки зліва: в одставку!). Після своєї промови Кассо виходить разом із Маклаковим. Одповідае першим на промову Кассо Шітарьов. Виступ Кассо, — каже він, —це надзвичайно яскраве стверження того, що на місці міністра народньої освіти у нас давно про буває агент міністерства внутрішніх справ. Євгеній Трубецький схарактеризував російського міністра освіти так: „це людина, яка гірше за свого передмістника“. Чи моше ж тепер після Кассо знайтись людина, яка б виправдала таку репутацію. (Оплески лівих). Далі оратор нагадує про діяльність Кассо: У вищій школі зьявилися нові типи професорів-плагіаторів. В московському університеті на кафедрі, де читали Столітов, Лебедєв, зьявився одставний земський начальник, який читає фізіку по Краевичу. Учнів увільняють без суда. Всі памьятають про оддання під суд Пассека, але всі ще сподіваємося, коли оддадуть під суд Левашова; приватні школи зруйновані, робився замір притиснути академію, закривалися народні бібліотеки. Не може жити держава, — каже далі оратор, —в якій за певний елемент вважають тільки поліцію та охрану. Куди далі поведе Кассо—невідомо. Може він почне шукати людей, що порушують основи, в дитячих садах. | Наші діти —це надія бідної країни.! Ми не дамо вбивати й калічити їх души й не понесемо їх в офіру чиновничій карьєрі. (Оплески лівих і центра). Ковалевський од октябристів рішуче висловлюється проти того, щоб до учнів вживали поліцейських заходів замість педагогичних. Варишніков (прог.) радить рішуче і осудити політику міністерства й прийняти формулу октябристів. Проф. Іванов (ден. од Київа). Російське громадянство почуває сум і жах після всих нових роспорядженнів Кассо і його спроб загальмувати певний розвиток середньої школи. Доля наших дітей в дуже сумному становищі Міністр каже, що не можна дозволити самодіяльносте учнів. Коли б він передплачував англійську літературу, то побачив би, що там піклуються про розвиток самодіяльносте учнів та про підготовку до майбутньої політичної діяльносте. Треба вітати, а не давити політичну освіту молоді. Міністр не міг би сказати слів, які сказав Пирогов студентам у Київі: „Я не мав змоги зробити вас щасливими, але принаймні, я не зробив вас і нещасними “. Кассо зробив багато людей нещасними. (Оплески лівих). Коли нас, дітей, посилали до школи, нам надівали іконки Козьми та Демьяна, щоб розмьягчити злі серця, — доводиться й тепер пригадувати про це й побажати, щоб І лихі серця подобрішали (Оплески| лівих). Іванов радить висловити догану теперішній політиці міністерства народньої освіти. Ягодинсьний (окт., бувший учитель). Діти в школі більш мучаться, ніж навчаються. В школі вони перевтомляються. Із 80 душ, що поступає у 2-й клас, четверо кінчає. Примушують робити дітей 10 годин. Підчас мого вчителювання міністерство народньої освіти називали відомством „умопомраченія". Таким воно лишилося й досі.(Оплески лівих. Суперечки перериваються). Оголошують запитання предсідателеві ради міністрів та військовому міністрові з приводу вибухів на Охтенському заводі 16 декабря 1912 року, та 3 января 1918 року.
