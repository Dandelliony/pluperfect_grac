Відгуки життя. ІІ. Хорольська аргументація.
Не раз уже доводилося нам писати про „разъясненіе" нашими приятелями нашої мови й доводити теоретично й на відповідних прикладах не переможність їхньої аргументації од наймички.
Либонь і про великорозумного хорольського редактора „В. X. О-ва Сельскаго Хозяйства” , про якого згадує в своїм листі д. Некраха, ми вже мали нагоду говорити— і іменно про ту його хорольську аргументацію од наймички.
Цікаве становище української мови на українській землі!.. Коли балачка почнеться про якусь там німецьку, французьку, болгарську, навіть про церковно-славянську мову, то кожному, хто й в університеті вчився, „не возбраняется“ їх не знати.
Зверніться, напр., до д. хорольського сельсько-господарського редактора по-французькому, й він вам відповість, не почервонівши: Вибачте... я дуже люблю французьку мову, як мову великого народу, але... далебі, крім мерсі й пардону, нічого не розумію.
Само собою, що про якусь критику цієї улюбленої мови він навіть і помислити побої: вся.
Зовсім инша річ українська мова. Тут уже не тільки хорольський редактор, а всякий невіглас, що й таблиці помножіння не вельми добре тямить, вважає себе великим знавцем і критиком.
Накопичить таку силу всяких аргументів і доказів, що тільки слухай. ІІідопре свої „твердження" і Квіткою, бо читав його „Салдацький патрет" та брав участь аматором у „Сватанні на Гончарівці" в ролі Йосипа Скорина й дивував глядачів чудовою скориковою мовою; згадає й Котляревського, навівши зразки „малороссійскаго языка", яким промовляє його москальчарівник; наведе приклад з „На Кожумяках” Левицького, взявши за зразок близькі й зрозумілі йому міркування Свирида Голохвостого; читав і зрозумів критик і стороженкові „Вусп" і „много смьялся" з дурного хахла.
Оце мова! Боки порвеш, а то... А проте... і Шевченка він розуміє, хоч гаразд не розбірається досі в нім і плутає його з Тарасом Бульбою.
Отже й не диво, що такі майстрі сучасного українського слова, як Коцюбинський, Виннпченко, Леся Українка та инші для нього не авторітет, а мова їхня—тільки „писательство". Виховавшись на Скориках та Свирядах Голохвостих, він, звичайно; дивиться на перли сучасного нашого письменства, як теля на нові ворота, а не второпавши там анічогісенько, „пущає критику":— Що це! можна сказать, єрунда і больше нічево! Он у Свирида Голохвостого настоящая, правильная мова, і всякий пойме, потому малоросійська, а не якась українська!.. Головним же, так мовити, убійчим аргументом супроти сучасної української мови у таких добродіїв, як хорольський редактор Вишемирський, є все-таки — авторітет наймички.
Та небезпечний це аргумент.. Відомо, що наймички бувають „образовані" й такі що не скоштували ще хорольської цівілізації.
Не знаю, яку саме мав на увазі д Вишемирський, коли важився підперти свою „критику". Як що одну з перших, то „критика" її, як і „критика" самого „барина", варті „образованности" Свирида Голохвостого.
Як що-ж просту селянську дівку, і то... нехай нам вибачить учений редактор,- ми не ймемо йому віри, коли він каже, що вона не розуміла того „будь ласка" чи як там ще, та дума ла про своїх українських панів, ніби вони німці.
А проте .. можливо, що таких делікатнощів вона й не зрозуміла, неї звикши до них.
Чудні!.. Будь ласка, зроби оте...Будь ласка, принеси оте!. От як ви, і барин, нагукаєте на мене під сердиту І руку по московському, то я одразу так і метнусь.
Хто ж не знає, що в кожнім селі є або урядник, або стражник, або про-1 сто собі союзник, —є в кого навчитись і розуміти уважисту московську мову.
І Розводився ще д, Вишемирський: про орфографію, стилистику та термінологію, а також про те, що в українській мові нема підходящих слів для „культиватора", „селекцій", „шредера‘, але про це краще помовчати.
Шановний читачу! а справді,—-як буде по нашому оті суто-московські терміни?.. Черкасенко.
