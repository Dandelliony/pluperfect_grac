Мирні переговори в Лондоні.
        ЛОНДОН, 2. По відомостям агенства Рейтера, балканські делегати на нараді у вівторок постановили одночасно з поданням Порті ноти великих держав подать Порті і ноту союзників про припинення мирної конференції. Постановлено також повідомити воєначальників, що перемиріє скінчилось і знову починається війна. Але — додає агентство Рейтера — ноту складено так, що вона вступає в силу тільки тоді, коли Турція не послухає поради великих держав. По відомостям кореспондента С. Т. А., балканські делегати і справді постановили порадить своїм урядам повідомити отоманський уряд, що коли Турція не послухає поради великих держав, союзники припинять переговори про мир і знову почнуть війну. Балканські делегати виробили проект відповідної ноти, але це не означає, що мирні переговори припинено буде негайно, бо розрив поставлено в пряму залежність од одповіді Порти на ноту держав, а також од дальніших постанов європейського концерту. Цей новий ступінь балканських делегатів не має трівожного характеру і не означає, що вони не будуть слухати порад Європи.
        Балканські делегати одвідали Ольдершотський лагерь. При їх зроблено було двобічні маневри війська з участю військових авіаторів.
        БЕРЛИН, 2. Кореспондента п. т. а. з певних джерел повідомляють, що в передачі ноти послів Порті сталась задержка через те, що деякі держави порадили змінити текст, змякшивши формальний бік її.
        В тутешніх політичних колах тієї думки, що старання держав зберегти мир матимуть успіх. Найголовніше — це здержати супротивників, щоб вони знову не роспочали війни.
        КОСТЯНТИНОПОЛЬ, 2. Руминський міністр Філіпеску виїхав у Бухарест. Він заявив перед одьїздом, що інтереси Руминії й Турції однакові, але в спеціальній конвенції потреби немає.
