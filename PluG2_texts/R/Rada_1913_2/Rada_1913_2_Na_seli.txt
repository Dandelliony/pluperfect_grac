На селі.
        Зміни в землеволодонні. Років 15 ? 20 тому в переяславськім повіті, на Полтавщині, дворянам належала майже третя частина всеї землі. Тепер більшу її частину продано селянам. Землю охоче купують і козаки й колишні поміщицькі селяне. Що до тих дворянських маєтків, які ще зостались у дворянських руках, то вони здебільшого здаються в оренду. 
        Аграрні розрухи. „Одеським Новостям“ пишуть з Вінниці: Цікава справа про „аграрні розрухи“ розглядалась в окружнім суді при участи сословних представників. На лаві підсудних ? 27 селян села Кривошиї, вінницького повіту. Всіх обвинувачувано за те, що вони верховодили юрбою під час сутички з поліцією 30 августа минулого року. Селяне дуже часто вигонили свою худобу на поміщицький пастівник. У ніч проти 30 августа селяне в числі 50 душ вигнали коло 100 коней на поміщицьку землю, засіяну вівсом і клєвером. Двірські наймити негайно дали знати поліції. Прибули стражники. Селяне, побачивши стражників, зігнали до купи коней і оточили їх тісним кругом. Пристав звелів селянам кинути кийки й назвати себе, але селяне гукнули: „ми тоді кинемо свої кийки й назовемо себе, коли поміщик кине свою землю“. Пристава ж вони лаяли „розбійником", „хабарником" і т. и. Справа розглядалась цілий день. Суд виправдав 5 підсудних, а 22 підсудних присудив до арештанських рот од 1 ? років до 6 місяців і до тюрми.

     
