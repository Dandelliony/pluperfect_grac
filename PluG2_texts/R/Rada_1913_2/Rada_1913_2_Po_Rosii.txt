По Росіі.
        Законопроект про присяжних бухгалтерів. Організація біржевої торгівлі виробила по ініціятиві де-якех б ржевих комітетів законопроект про інститут присяжних бухгалтерів. У записці, яку з цього приводу було подано в черговий біржевий зьїзд, зазначено, що бухгалтерам доводиться вести дуже відповідальну справу вироблення торговельного баланса, проте для них немає іще професійного стажа, необхідного для поліпшення всієї бухгалтерської справи. В новий інститут присяжних бухгалтерів прийматимуть особ з середньою освітою; протягом перших 10 років істнування нового інститута в нього прийматимуть також особ, що скінчили городські школи. В присяжні маклері прийматимуть особ обох полів, які будуть мати право практики по всих місцевостях. Загальне керовництво справами цього інститута буде покладено на вибрану раду — губернську, окружну. (День).
        Всеросійський  зьїзд по родинному вихованню. 29 декабря в дівочій гімназії Макарової, в Петербурзі, одбувалась товариська зустріч членів зьїзду по родинному вихованню. На зьїзд прибуло більше 1000 душ з різних країв Росії. Організатори з'їзда вітали членів і висловили побажання, щоб праця зьїзда мала успіх і допомогла обьєднанню батьків та учителів на користь молодого покоління. Після промов одбувався концертний одділ. До зьїзду подано до 250 докладів по різним питанням родинного виховання; в тім числі такі доклади: А. Ф. Коні — „Ідеали морального виховання", проф Каптирева — „Завдання родинного виховання", проф. Шкаріна — „Значіння наукового дослідування дитини в боротьбі з дитячою смертністю". С. А. Золотарева — „Вплив прислуги", С, Ф. Русової — „Націоналізація  дошкільного виховання", доклади Бехтерева, Нечаєва, Чехова, Зоргенфея і инших. (Рѣчь).
        Реформа духовної школи. Особлива комісія виробила проект реформи середньої духовної школи з поділенням її на шестикласову духовну школу й 4 х класову пастирську семинарію. Тепер вироблено контр-проект на таких основах: школа має бути єдиною і не повинна поділятися на духовну школу й пастирську семинарію. Буде засновано особливий інститут класних наставників й поліпшено матеріяльний стан всього учительського персоналу. Загальний план шкільної науки має бути аналогичним планові гімназій міністерства народньої освіти.Вважається за необхідне — одкрити широкий доступ скінчившим духовні школи у школи вищі. Необхідно виробити шкільні підручники, які б давали широкий розумовий розвиток.
        Єпископ Гермоген надіслав одному з своїх друзів у Петербург листа, в якому висловлює свій жаль з приводу позбавлення Іліодора сану. Єпископ думає, що Іліодор повернеться в лоно церкви. Все, що робив Іліодор останніми  часами — це тільки наслідки „злости і неделікатного поводження з його ніжною душою". Єпископ сподівається, що коли Іліодора пустять в його манастирь, то він одмовиться од свого одречення од церкви і знову стане за її служителя. В тому листі Гермоген спростовує чутки, ніби вім предав Іліодора анафемі. Єпископ прохає своїх петербурзьких друзів допомагати йому в тому, щоб влада не чинила утисків Іліодорові і не доводила його до гострих випадів. (Рѣчь).
        Бійка земського начальника з візником. До земського начальника Ліванського в с. Дідове, оренбурзького повіту, після полювання приїхали гості, між якими було кілька душ земських начальників. Гості грали в карти, піячили до третіх півнів. Візник, що дожидався панів з кіньми на морозі, врешті не витерпів, увійшов у кватирю й став прохати, щоб йому заплатили гроші за підводу. Вийшов до нього земський начальник Ліванський. „Тобі гроші? — Ось тобі гроші! " — нагримав він і почав бити візника кулаком по обличчю. З лиця у візника потекла кров. Проте „мужик" не виявив при цьому звичайного „смирення" — розмахнувшись добре, він хвиснув батогом Ліванського по лицю. Знялася буча. Прибігли гості й кинулись до візника. Врешті посадовили в буцюгарню. Довідавшись про це, жінка візника того ж дня телеграфувала прокуророві окружного суду й губернаторові, прохаючи випустити незаконно арештованого чоловіка. На чому має справа закінчитись — невідомо. В губернських сферах ця подія викликала багато розмов. (День).
        Прибутки губерній. Касове справоздання міністерства фінансів за 1911 рік дає можливість виявити, які райони в Росії найбільш дають прибутків і в яких видатки перевищують прибутки. Найбільш дають прибутків губернії південні, південно-західні, українські (+149,6 милійонів карб.), привіслянські (+99,6 карб.) середні промислові (+80 мил. карб.) середні чорноземні (+56 мил. карб.) й прибалтійські +46 мил. карб.). Найбільш дає прибутку московська губ. (62,3 мил. карб.). За дефіцітну треба вважати найперше губернію петербурзьку, в якій видатки перевищують прибутки на 323 милійони карб.; це поясняють тим, що в Петербурзі скупчені всі центральні інституції. Далі треба одзначити Сібір ( —187,1 мил. карб.), північно-західний й східний райони (по 30,1 мил. карб.), закавказькі губ. ( —24,6 мил. карб.) середнє-азіятські ( —16,4 мил. карб.) й північні ( —1,1 мил. карб.). (Руль).
