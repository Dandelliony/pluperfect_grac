„Незручне питання”.
„Московскія Вѣдомости”  здавна додержують твердо поради одного літературного провокатора —  тиснути до  стіни політичних супротивників „неудобными вопросами“. Ще й досі може памьятає дехто, як свого часу газета з Страстного бульвара „тиснула до стіни“ редакцію  „Русскихъ Вѣдомостей“, вимагаючи від неї спеціяльно присяги на вірність  „престолъ -отечеїству“, і як відповіли на це „Русскія Вѣдомости". Наївна рептилія, вигадуючи свої „незручні питання”, здебільшого навіть незугарна зміркувати, що цим способом дуже трудно справді притиснути до стіни людей, які власне не мають з чим критися, що замах з підморгуванням розлітається заразі же, як тільки підійдемо до його з фактами та логикою. І скільки вже учено публіцистів з „Московських Вѣдомостей” та инших таких виданнів, а проте й досі не навчено. Очевидно, такі безнадійні вже це люде ...
„Незручне питання“ ставить московська газета устами „спеціяліста" на українство, д. Волкова, українцям. Колись „Neue Freie Presse” була подала сенсаційну і явно брехливу звістку, ніби то на случай війни Росії з Австрією усі українці, як австрійські так і російські, тягтимуть руку за Австрією. А як звістка ця спіралася ніби то на відомостях, узятих од посла Цегельського, то останній зараз же запротестував і заявив у тій же таки газеті, що про українців з Росії не було жадної мови.
Здавалося б, що цим самим справу скінчено, „инцидентъ исчерпанъ ", як люблять говорити газетні кореспонденти. Отже на думку мудрого д. Волкова — ні, і саме з цієї покінченої й зданої до архиву справи він і виходить, ставлючи своє ,незручне питання" українцям. „Г. Цегольскій, — пише він, — австрійскій подданный, а почему молчаъ русскіе „украинцы” и не протестуютъ противъ той редакціи, въ которой резолюція была напечатана въ „Neue Freie Presse”? Завдав чоловік це питання і так зрадів, що знайшов стіну, до якої можна приперти українців, що не здержався й ще раз проказав своє „они молчатъ“, а значить... 

Значить власне тільки одно, а саме — що д. Волкову треба напружувати свій мозок і добре впрівати, щоб вигадувати зручніше  „незручні питання". Чому справді „вони мовчать"? Як би хоч трохи поміркував д. Волков,то може б і сам, здоров, догадався. „Не до тебе пьють — не кажи: здоров" — навчає народна мудрість, а тим часом з поправки д. Цегельського для кожного ясно, що пьють не до тих, хто тепер мовчить, і що говорити чи протестувати їм таки нема чого. Ясно й те, що „незручне питання" д. Волкова для його самого тільки й незручне, бо зрадницьким чином показує деякий специфичний дефект у його голові. Українцям же нема чого робити ні з заявою віденської газети, ні з підморгуванням московської, і вимагати од їх ще раз „присяги на вірність" та голосних заяв про свою лойяльність ледві чи має хто право, хоча б то був і найлойяльніший у світі д. Волков.

А взагалі більш ніж чудні оці лойяльні люде з своїми настирливими питаннями, з своїми заходами залізти в чужу душу й підглянути, що там робиться, з своїми спробами відповідати на свої ж таки придуркуваті запитання. І чудні вони найбільше з погляду тієї самої лойяльности, яка видимо їх роспірає й самохить виливається з переповненого серця. Вона лойяльні — і це добре. Але австрійські українці теж лояльні — і це вже зле, це вже зворушує гнів і злість, і лойяльність „Московскихъ, Вѣдомостей" не видержує чужої лойяльности, шумує й збігає мов окріп на жару... І не розумі наївна лойяльність за своїми „незручними питаннями , що вони просто нерозумні, оті питання, і нікого ними притиснути до стіни не можна. Можна тільки виявити своє власне убожество, та й по всьому.
