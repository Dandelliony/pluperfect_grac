Література, наука, умілість і техніка.
        Товариство дослідників Волині дістало від Академії Наук допомогу в сумі 400 карб. для дальшого друкування етнографичних праць В. Г. Кравченка. Як відомо, товариство вже надрукувало один том цих праць, але дальше їх друкування припинилося за браком коштів. Академія Наук, признавши високу вартість етнографичних праць В. Г. Кравченка, прийшла тепер на поміч товариству, щоб ті праці були надруковані повністю.
     
