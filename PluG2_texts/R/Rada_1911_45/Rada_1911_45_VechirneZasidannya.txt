ВЕЧІРНЄ ЗАСІДАННЯ.
Запитання про вищу школу. Предсідатель— Гучковь. Публіки в ложах повно. В ложі міністрів — нікого. Гегечкорі:"Студентський рух становить краєві запитання, наскільки добре управління теперішнього уряду. Джерела „приватних" дослідів Тенішева не певні. Інтерпелянти посилаються на приговор суда по справі фондової комісії горного інстітуту. Але хіба теперішні судові інстітуції можуть відогравати роль об‘ективних інстітуцій? Коли такі люде, як Пурішкевич та Замисловський, що живуть на кошти субсідій і темних грошей, починають говорити за чесність, приходиться сказати, що справді велика нахабність цієї теплої компанії." 
Замисловський:(кричить)"Сволочі Не сміть так говорить!" 
Виголоси зліва: "виключить Замисловського!" 
Замисловський не перестає кричати. Гучков двічі закликав його до порядку. 
Пурішкевич:"Гучков, закличте Гегечкорі до порядку." 
Гучков закликав до порядку Пурішкевича.
Замисловський: "Не дозволю говорити про себе „Темна Компанія"! Сволоч!" 
Голоси зліва: "Вони розписуються, що одержали!" 
Гучков: "Гегечкорі сказав,що „тепла компанія", — коли хто зрозумів це слово, як „темна", то означає, що він сам дивиться так на себе."
Гегечкорі (говорить далі): "Передове студенство — завше чуткий барометр громадянського настрою. Уряд зробив студенству політичний екзамен. Молодь здала цей екзамен блискуче. Студентська забастовка демонструвала банкротство системи управління, яка ведеться обладнаним дворянством і вірним його слугою Столипіним. Студентський рух — логічний наслідок ходу громадянського розвитку. Росія визволиться од всіх путів, або загине. Ми маємо надію, що скоро прийде кінець панованню реакційної вакханалії."
Капустін:"З почуттям горя виступаю я по університетському питанню. В вищих школах—будучина Росії, бо в вищих школах — майбутні депутати, адміністратори, міністри, техники, лікарі, судді. Університети —це наші національні скарби, і не слід їх рострачувати. Скажуть, що по вищих школах багато негарного, що туди заходить зло революції, грубость, знесилля. Коли вам треба зробить порядок на „письменном" столі, ви не пошлете для цього дворника, що добре вимітає мітлою вулицю..."
Закінчуючи промову, Капустін закликає молодь шанувати вищу школу. Суперечки по запитанню правих про вищу школу перериваються.