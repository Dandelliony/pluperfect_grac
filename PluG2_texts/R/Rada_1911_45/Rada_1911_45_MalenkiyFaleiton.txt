Маленький фельєтон. 
„Баронські фантазії".
„У всякого барона своя фантазія"... Отже, як собі хочете, а я не вірю, щоб фантазії були виключним привілеєм баронського стану, бо бувають барони зовсім без фантазії і простісенькі люде, що мають „баронські фантазії".

Пригадується мені одна баєчка, що любив оповідать небіжчик Карпенко-Карий —„Збудував собі чоловік хату —на славу: і етояеи, і бантини і крокви, все з доброго дуба, гарною глиною обшпаровану, чепурненько побілену, з призьбою, міцно второваною, з дахом високим і димарем цегляним... А що  вже піч була, то й не сказати — велика, простора і з припічком і з запічком, глиною підведена, квітками розмальована, немов та писанка! Приходить приятель, подивився:
„Все в тебе,-каже-,гаразд, тільки піч не на місці, пересунь ти її на передній куток у ліво, краще буде". Послухав чоловік, розвалив піч, поставив у другому кутку. Коли приходить ще один приятель —„Ні, каже, як робить по модньому, то вже краще поставити піч у переднім кутку та тільки з правого боку", Послухав чоловік, зробив як цей порадив. Згодом зайшов у хату третій приятель і порадив пересунути піч у задній куток в права —і цього послухав. Тільки що скінчив роботу, суне в хату четвертий приятель і знов починає радити: «А, хай ваш враг з вашими порадами! гукнув тоді а серця чоловік, —як же на вас потрапити, хіба що піч на коліщатах зро бить, тай перевозити з кутка в куток, як кому до вподоби?». Плюнув на всі поради та й поставив піч на тім самім місці, дей раніш стояла". От же, бачите, не барони, а прості оіньки люде, оці порадники, а в кожного своя фантазія і певно „баронська", бо дурна. І добре зробив чоловік, що зрештою свого власного розуму послухав, поставив піч там, де й слід їй стояти, як звичай велить. Ця баєчка спала мені на думку, коли я прочитав в газетах звістку, що якийсь барон... Чи то пак, якийсь „археолог" Хребтов обіцяє дати Об'єднаному комітетові 5000 руб. на пам'ятник Шевченкові з умовою, щоб пам'ятника поставили на Подолі проти Брацтва або на березі Дніпра... Ну чим не „баронська фантазія"? На пам'ятник великому національному генію робиться вселюдська підписка: зібрано близько 80000 руб, складених з великих жертв і євангельських лепт і цілком зрозуміло, що хотять той пам'ятник поставити в центрі України, серці нації і звичайно в центрі міста. Аж ось являється добродій з своїми 5 тисячами і каже: „А я хочу, щоб поставили на краю міста"... Ну, хіба ж така претензія не „баронська фантазія", хіба ж це не смішно! Хочете, добродію, на Подолі, добувайте дозвіл і ставте за свої власні гроші хоч у власній садибі. Це буде і послідовно і справедливо: може б так і поступив би справжній барон, але в кожнім разі він не став би руйнувати діло чи шкодити великій національній справі, бо добре знав би, що то єсть честь і слава нації. Нагадаю тут два не цілком, але подібні випадки. Коли на пам'ятник Шевченкові не було ще дозволу,-то одна особа, одушевлена, пошаною і любов'ю до поета, замовила за скілька тисяч мармуровий бюст пам'ятник Шевченків у відомого скульптора і поставила його у власній садибі в саду в одному великому місті на Україні. Коли обурення німецьких філістерів проти Гейне стало перешкодою для поставлення йому пам'ятника в Германії і Австрії, то покійна австрійська імператриця Єлизавета  (дружина Франца-Іосифа) поставила йому розкішний  пам'ятник на острові Корфу за власні гроші. Але люде тільки з „баронськими фантазіями" ні жертволюбністю баронів, ні їх розумінням чести нації, як відомо, не відзначаються... Та в даннім разі пахне ще чимсь иншим... Пам'ятник Шевченкові став сіллю „де кому" в оці, і от починається  проти нього ціла атака: виникає проект „історичної путі", як раз через те місце, яке призначила Дума для пам'ятника Шевченкові з тим, щоб відібрати це місце для пам'ятника Ользі, а чорна сотня починав обливати помиями ясну як сонце пам'ять поета... Я не хочу припускати думки, щоб чоловіка науки, „археолога" могла звабити чорна зграя на недостойний вчинок кидання колод під ноги людям, що хотять вшанувати поета найвідповіднішим способом.І коли це фантазія, хай і є „баронська", а проста, то її слід кинути, як непотрібну, шкодливу. Ну, що справді буде, коли якийсь добродій під такою ж умовою зажадав прикрасити пам'ятником Деміївку, а другий Солом'янку і т. д. Вже ж була пропозіція поставити пам'ятника на Синній площі... Зрозумійте ж, панове, що це профанація пам'ятки поета! Чи не ставите ж ви нашу думу в становище чоловіка, що збудував хату і почав слухати порадників. Адже ж і їй, справді, лишається так само сказати: „А, хай вам враг, з вашими порадами! Як же на вас потрапити, хіба пам'ятника на колесах зробити та й перевозити з Подолу на Деміевку, а з Деміевки на Солом'янку?"... Та й поставити його таки на тому ж місці, яке вже раз призначила.
