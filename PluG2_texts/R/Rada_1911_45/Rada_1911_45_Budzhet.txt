Бюджет.
Загальні суперечки по бюджету закінчені. Почалося обмірковування окремих росписів. При обміркуванні роспису ради міністрів Годнев (октябрист) звертав увагу на занесення в свод законів, поруч із статтями закону, Височайших приказів і "положеній" ради міністрів. Докладчик визнає, що така кодіфікація призводить до того, що виходить не свод законів, а простий збірник статтей, і визнав за необхідне додержувати чистоти законів. (Оплески лівих і частини центру). Роспис, приймається без суперечок. 
По роспису св. синоду цікаві промови виголосили граф Уваров і священик Титов. Уваров підкреслює, що авторітет духовенства принизився, і доводить на прикладах, що це приниження залежить виключно од помилок духовенства. Далі Уваров наводить, що православне відомство витрачає гроші, не рахуючись з Думою. Прикладом цього можуть служить часті подорожі на казенні кошти д. Восторгова. При синоді існує одна комісія, кошти котрої йдуть на побільшення жалування чиновників. Протоієрей Соколов, що до тієї комісії ніяких відносин не має, одержує із її коштів 7.000 карб. 
Уваров робить несподіване одкриття: виходить, що „Колоколь" Скворцова видається на милійон франків, що пожертвував в 1899 роді барон Гірш Побідоносцеву з метою добути згоду на скасування межі єврейської осілости. О. Тітов (прогресіст) доводить, що роз'єднання духовенства, селян, робітників та інтелігенції все збільшується, причину цьому він вбачав в тому, що церкви іще петровським регламентом були поставлені на ступінь простої державної інституції. Це „начало", по малу розвиваючись, довело церков до підлеглости державі. (Оплески лівих). Духовенство, що виховувалось в закритих стінах, живе під страхом жорстоких репресій світської власти.
 Оратор визнає, що було потрачено багато сили, щоб роз'єдаати інтелігенцію в її роботі на користь народові од духовенства, яке вийшло із народа і повинно працювати на користь йому. Освітний рівень духовенства нарошне був принижений, 20 років тому назад од духовенства одняли муніципальне виборче право, а тепер уряд закликає його до законодавчої роботи, щоб підняти увагу духовенства в громадянстві і щоб зіпертися на покірну і порівняючи інтелігентну масу. Релігія зробилася для наших законодателів засобом, а духовенство знаряддям для осягнення політичної цілі. Духовенство втеряло довірря в широких колах громадянства. Першою од нього одкинулася інтелігенція. Євангельські істини перемішали з політичними програмами партій. Далі оратор порівнює позицію, на якій стоїть духовенство, з позицією французького духовенства часів Наполеона третього і вважає, що французькі клерікали, з'єднавши свою волю з реакцією, виготовили ґрунт для одокромлення церкви од держави. Про це завчасно треба згадати, поки більшість духовенства ще не стоїть в лавах союзу руського народу. (Оплески лівих). Щоб підняти преетіж духовенства, треба скликати церковний собор, який один тільки зможе зруйнувати стіну між мирянами та духовенством.