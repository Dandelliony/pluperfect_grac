Українська література і кріпацтво
Під кінець Квітчиної діяльності, в 40-ві роки, громадянство загальноросійське почало все уважніше ставитися до кріпацтва, і виникає вже й боротьба на цьому ґрунті: знаходяться такі, що почувають, що настрій проти кріпацтва робиться все більш виразним і загрожує віковій сістемі. Таким побитом, хоч і не в великому числі, з’являютьея апологети кріпацтва, але поступові елементи беруться до серйозної праці, аби звалити або хоч розхитати міцні підвалини кріпацького права. Нове покоління, якому повісті Квітки давали яскраву картину життя народнього, вже цілком свідомо вимагає скасування кріпацтва во ім'я рівности всіх людей, і воно вірить, що громадянство досить підготовлене до цієї ідеї, що воно прийме протест проти кріпацтва не тільки в формі художнього твору, а ладне прийняти його просто, як один з пунктів програми суспільного добра. Кирило Мефодієвське братство так і зробило: серед членів його не було двох думок про кріпацтво, вони внесли протест проти нього до своєї програми, вони так твердо перейнялися думкою й бажанням боротися проти селянської неволі, що де-які з них спромоглися передати заповіти братства і иншим. Кращим здійсненням замірів братства і треба вважати літературну діяльність Марка Вовчка. Про Шевченка нічого й казати: він кріпак  і його огненне слово про крі пацтво могло вихопитися і незалежно від ідей Кирило-Мефодіевців. Діяльність  Марка Вовчка треба поставити, з нашого погляду,їв безпосередніший зв'язок з працею попередніх часів: Котляревський, Артемовський-Гудак і Квітка-Основ'яненко виготували відповідний ґрунт для Марка Вовчка: твори їх повинні були впливати на громадянство в тому напрямкові, щоб воно прийняло нову проповідь волі народу, вже переконане в тому, що найсамперед, кріпацтво —це явище ганебне, а вдруге, що простий народ нічим не гірший, не нижчий за вищі вестви громадські, — перше зробили Котляревський і Артемовський, а друге — Квітка. Опанас Маркевич, що міцно тримався ідей братства, зумів відповідно виховати і свою дружину, Марка Вовчка і, як каже С. Єфремов в своїй статті про Марка Вовчка: «традиція боротьби з кріпацтвом не завмерла і зараз виявилась, скоро обставини дали тому змогу». А що кожне з’явище громадського й державного життя мав велику силу інерції і його при потребі трудно зовсім усунути, бо навіть сухе дерево ще міцно держиться в землі, то кріпацтву, що ослабіло під впливом економичного процесу, але ще сяк-так трималося, треба було дати ще скілька сильних ударів, щоб воно впало зовсім. Треба було ще сильніше і твердіше в псіхику людську вбити переконання, що тільки спільна й активна громадська праця звалить сухе дерево, тим більше, що простягалися де-які руки, щоб підтримати трухлявий стовбур. Коли можна ще припустити, що Артемовеький-Гулак своїм „Паном та собакою - міг промовляти до панів, вказуючи їм на велику небезпечність їхнього поводження що до кріпаків і в творах Квітки, а особливо в «Листах до любезних земляків» автор хоче знайти хоч деякий паліятив проти нелюдського становища поневолених, то вже Марко Вовчок не дає жадного виходу для оправдання кріпацтва, яскраво показує, що ні місцеві, ні особисті умовини не змягшують пекучого питаная. Вся система кріпацтва, не виключаючи навіть ніби людяних відносин панів до мужиків, завше і обов'язково падає великим тягарем па кріпака, бо необмежене панування одоих над другими мусить привести і, за довгий час іетнування кріпацької неволі, така привело до повної деморалізації панів, до атрофії почуття людскоети і до себе, і до підвладних. А що ці підвладні—люде, то це Марко Вовчок показала яскраво, художньо і вміло. Найбільша сила оповіданнів Марка Вовчка в тому й полягав, що прямого протесту проти кріпацтва там майже немає. Вражіння від них нема такого, що ось автор завзявся провести думку, яка то шкода людям від кріпацтва буває. Автор просто розповідав про життя українського селянства, про горе і радощі його, уміло і художньо малює духовну красу народа, побут, звичаї, мову...
А читач, переживши разом з дієвими особами їхнє життя й замислившись над долею селян, сам не помічає, як у нього складається висновок з фактів оповідання, як нанизується матеріал для останньої асоціації, яка запалює в ньому гарячий протест проти рабства людини. Ми й тепер можемо залюбки читати оповідання Марка Вовчка, бо художня вартість їх так і лишилася в них дорогим самоцвітом, але для нас уже наполовину пропала та "злоба дня сего", що повинна була кинутися в вічі тогочасному читачеві: для нього той висновок про кріпацтво був категоричним імперативом щодо визволення народа, в ньому закипало живе чуття огиди до вікової сістеми панування над душами й тілом людей,—той настрій тогочасна людина носила з собою, збільшуючи таким побитом атмосферу, в якій мусіло сконати кріпацтво. Отже, поруч із тим, як ми бачим — наочно, просто вже без доказів, живих людей-кріпакіз чуємо їх мову, панство до такої міри нехтує людською природою своїх підвладних, що може спокійно розмовляти про кріпаків, як про само настояща бидло, худобу („Інститутка“), що може спокійно в останні хвилини свого життя завважити, щоб покарали різками людину за дрібну провину, може відривати дитину від матері, може єдиним словом розбити найбільше щастя людини, —і тим гірше, що кріпацтво так попсувало природу пануючих, що все зле вони роблять або несвідомо, або напівсвідомо і майже ніколи не бувають і сами людьми. Щоб зрозуміти, який доступ уявляє діяльність Марка Вовчка в порівнянні з тим, що було зроблено раніше для того, щоб підняти народ в очах суспільства і зняти з нього ярмо панщини, треба звернути увагу на одну рису „Народнії оповіданнів" Вовчкових. На тодішнє громадянство, що так прагло громадянської воді, так хотіло легко зітхнути після важкої реакції і хоч уявити себе особисто вільними, ця риса повинна була справити велике вражіння. В оповіданнях „Ледащиця", „Інститутка“, "Викуп", „Максим Тримач", „Козачка" авторка зуміла показати, яке дороге для селянина почуття особистої волі, як у йому воно б'ється з непереможною силою, як присутність його дає змогу витримати всякі матеріальні злидні, —аби тільки знати, що ти вільний, що не залежиш од чиєїсь волі, що не висить над тобою страшне ярмо,— бути річчю в руках чужих істот! Певна річ, і селяне, і свідоміша тодішня інтелігенція мало вірили, що з скасуванням кріпацтва прийде і матеріальний добробут бувших кріпаків. Але брак особистої волі, власної ініціятиви, праці для якоїсь, хоч і далекої мети, в о ім'я майбутнього добробуту матеріяльного і духового —ось що робило для селян

панське ярмо найбільш нетерпучим. Ось як на волі кажуть нічим ще не забезпечені селяне:
„Хоч і з біцою, і з лихом, а таке ж то любе (життя), таке благодатне! Легко зітхнути, весело глянути й думати: що зароблю, то все на себе, що й посижу і поговорю — нікого не боюся; робитиму ,чи ні- мене не присилює,ніхто не займе".

Людина знає, що вона вільна і, хоч її копійка кров'ю обкипіла, почував себе щасливою від одної думки: аби схотіла — зараз і покинути ту службу вільно... Якось розважить мене, підможе та думка, що вільно мені , що не звязані руки мої („Інститутка").Або ось: „Воля! Та на волі—і лихо, і напасть—ніщо не страшне! На волі я гори потоплю!" Ще Артемовський-Гулак сказав, що з ледачим все біда, а Марко Вовчок яскраво показала, що всяке „добро на лихо стане" кріпакові, бо ж то такий порядок річей, така суть кріпацьких відносин, які виховують багато ледачих паразитів. І ніякими паліативами не заспокоїти цієї болячки, бо ніщо не загасить вічного незадоволення кріпаків: вони, як справжні люде, жадатимуть волі, особистої волі, і ніякі матеріальні вигоди чи з милоети кинуті недогризки їх не заспокоять. Разом із „Записками охотника" Тургенева, який переклав на російську мову оповідання Марка Вовчка, вони були свого часу тим дужим знаряддам, що в психіці громадянства до краю зруйнували кріпацтво. Таким побитом, українське письменство відіграло велику ролю в моральному осудові кріпацтва, так воно несло цю серйозну громадську справу і за уст народа, через Тараса Шевченка, вже тоді прийняло слово подяки і признання.
Шевченко признав, що в творах Котляревського пригріто того сироту нещасного — народ, що там „люде, як люде", що Квітка робив все, щоб возвеличить отих „рабів німих", казав слово правда, що Марко Вовчок був „обличителем жестоких, людей неситих"... Сам же він, що зробив чи не найбільше для визволення своїх братів з неволі, завершив діяльність своїх попередників огненним словом. Сама тільки біографія поетова зробила багато: інтелігенція побачила, що зпоміж кріпаків виходять генії, що треба розчистити путь для нових творчих сил, які гинуть у рабстві, що ланцюги кріпацтва міцно тримають великі скарби духові. А Шевченко про кріпацтво не писав, а криком, повним болю, страждання і гніву великого, кричав! У нього вже не було слів, щоб умовляти, доводити, переконувати —це робилося до нього, це робилося інтелігенцією, Марком Вовчком, а він при самій думці про своїх поневолених братів і сестер знаходив тільки слова гніву, слова кари за нелюдську кривду, за гріх смертельних — поневолення народу, ім'я якого було для нього святе. Для Шевченка визволення селян з кріпацької неводі було справою такою пекучою й невідкладною, що самих чуток про волю він не міг слухати спокійно і останні дні генія українського народа пройшли в гарячому ожиданні сподіваного маніфести, він все наспівував про себе „Зоре моя, вечоровая" і... так і вмер, не дочекавшись, бо оповіщено було „акт 19 лютого" тільки в марті. Не зазнав за життя Тарас Шевченко повного щастя, бо й на волі гірко йому жилося, але оте почуття особистої волі він ставив, як найкращу ознаку людини і, як і Марко Вовчок, за нього найбільше обстоював. Не спиняємось довше на творах Шевченка про кріпацтво, —про це говорилося, говориться і, певна річ, навіть тоді, коли ми десь в ирийдешности зовсім винищимо останки кріпацтва, все ще будемо вичитувати з деяких творів Шевченка не тільки протест проти кріпацтва, але приймати в чистоті ті ідеали, ради осягнення яких Шевченко озброївся проти тогочасної невільної форми життя народнього. Все, що тільки назрівало, жило й розвивалося в нашому житті і письменстві, знайшло собі в Шевченкові найяскравішого виразника, що зародилося з несмілого і неокресленого українства вилилося у нього так повно і так багато, що могло годувати й дальші аж до нашого покоління... А день 19-го лютого, 50-ліття визволення селян з кріпацької неволі, ми можемо так близько ставити до 26 лютого, 50-ліття смерти Тараса Шевченка, бо його все своє життя чекав геніальний кріпак і для скасування кріпацтва він зробив дуже багато; він став на чолі нашого письменства, сказав найбільш рішуче слово про кріпацтво, для чого ґрунт приготувала попередня українська література. Вона голубила й розвивала ідею скасування кріпацтва і ця ідея та її розвиток свідчать, що ми маємо свою літературу, як суспільний організм, який жив і розвивався разом з народом і має свою історію. 
Ан. Василько.