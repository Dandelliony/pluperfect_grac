Всякі звістки.
ПЕТЕРБУРГ. У міністра закордонних справ Сазонова гостра ангіна. У хворого температура 40°.
Власника сінематографа в Бологому, який згорів цими днями, причому загинуло біля ста душ, не розшукано. Кажуть, що він, збожеволівши, вискочив з театра і упав в ополонку. Київські праві організації прислали П. А. Столипіну телеграму, в якій гаряче вітають його за твердість в боротьбі з професорами і студентами.
З бердянського повіту виселено 10 єврейських семейств. Де-які з євреїв, боячись розорення, приймають православіе.
Застрелився студент інститути доріг Племянніков.
МОСКВА. „Рус. Ол.“ повідомляють з Риги: В дворі майстра знайдено пакунок з десятьма бомбами великої сили.
В Кишинові арештовано двох невідомих, які підбивали натовп на базарі зробити погром євреїв. Архимандріт Макарій влаштовує курси для монахів.
ОДЕСА. Вияснилось, що дворник заразився чумою од тхора, який ловив пацюків. Бактеріологичним дослідом у тхора знайдено чумні бактерії. 
Студента Ельява, що одсидів три місяці за участь в обструкції, висилають з Одеси. 
ВАРШАВА. Присланий в Варшаву чиновник Тяжельников веде пильне слідство, через що стався розлом серед маріавитів. 
В окружному суді розглянуто декілька політичних справ. Двох робітників за приналежність до с.-д. партії засужено на поселення. Двох за принад. до бунту засужено на рік у кріпость, одного за це саме на два роки і три місяці.