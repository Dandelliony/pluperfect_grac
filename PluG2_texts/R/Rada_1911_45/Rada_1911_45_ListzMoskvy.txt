Листи з Москви.
І. Біля Толстого.

Не зважаючи на те, що з того часу, як "помер великий писатель русской земли" минуло вже більше трьох місяців, не зважаючи й на те, що сучасне громадянство захоплене напруженою боротьбою десятків тисяч молоді та її провідників за академичну волю, цікавість до усього, що торкається Толстого, не зменшується серед московського громадянства. Поясняється це насамперед тою близкістю, тими інтімними ниточками, що довгі роки звязували його з Москвою, а потім ще й тим сумним фактом, що Москва ще й досі не перестає бути ареною, де відбувається неприпинена й самою смертію трагедія останніх десятків літ життя Толстого. Мені особисто здається, що знаменитий вираз Тзфгенева:"помер великий писатель русской земли"  , давно вже став анахронизмом, бо Толстой за останні роки був уже безперечно письменником всесвітнім. До того|ж деякими елементами своєї філософії й проповіді він просто таки був ближчий і зрозуміліший по за межами своєї країни, ніж серед своїх прихильників—росіян. В Росії ще й досі є чимало людей, і люди ці не завжди бувають нерозумні та неосвітні, котрі не розуміють дійсного значення Толстого, як вчителя життя, і обмежують це значення до мінімума; тоді як в Америці, Японії і навіть в Китаю думки Толстого приймаються, як живе одкровення, що воскресило і заповнило давно забуті або омертвілі істини величезного значення. Окрім того, думав я, Толстой має особливе право на тітул всесвітнього письменника що й через те, як він ставився до всяких перегородок у великій людській сім'ї: чи то будуть перегородки сословні, класові, національні, чи які инші. Можна, розуміється, всяко ставитися до цих поглядів великого письменника, але факт лишається безперечним: палко протестуючи проти гноблення слабих національностей, Толстой не менш палко протестував і проти змагання національних груп до відокремлення, до протиставлення себе иншим національним колективам. Лиш за декілька місяців до смерти він дуже ясно висловив цей свій погляд в телеграфній відповіді на привітання славянського з'їзду в Софії. При таких обставинах, розуміється, не може бути двох відповідів на запитання, що почував би покійний письменник і вчитель життя, коли б йому сказали, що його особу після смерти буде звязано з проявленням національного егоїзму та особливого розрізнення народностей. Не можна також сумніватися що до того душевного задоволення, якого він зазнав би, коли б міг бути певним, що біля скромної могили на краю яснополянського лісу зійдуться, як біля могили рідного і всім близького батька „еллін та іудей, варвар та скіф“. Думки ці мимоволі у мене виникали і хвилювали мене, коли я бував на вечорах, присвячених тут, у Москві, памяти Л. Толстого, На двох з цих вечорів виступав член Державної Ради М. А. Стахович, один з основателіз Толстовеького музея, людина, що близько стояла до Л. Т. за його життя. І ось ця близька Толстому людина, перейнята побожною до нього пошаною, з пафосом закликала свою аудіторію — напружити всі свої сили на те, щоб могила великого письменника не стала міжнародньою власністю; вона повинна належати тільки „русским»  і нікому іншому, з ясою б пошаною не ставилися ці інші до Толстого. І аудіторія, що слухала цю промову і складалася на половину з цвіту столичної інтелігенції — професорів, літераторів, артистів — громом оплесків вітала ці слова промовця... 

Після того, що писав я вище, не стану вже поясняти, на скільки ці промови й оплески відповідали вшануванню пам'яти найбільшого письменника і сучасного гуманіста. Додам тільки, що утворило їх насамперед як раз те почуття любови й побожности, якими визначається відношення до покійного письменника кращої частини московської інтелігенції, і про які я казав зпочатку цього листа... От така гірка іронія життя!.. Іронія ця ще збільшується ще таким 'явищем. Той же Стахович, котрий так палко домагався, щоб Ясна Поляна і могила великого Толстого були виключною і неподільною власністю Росії, повідомив далі своїх слухачів, що уряд (котрий —до речі згадати — висловив удові Толстого бажання купити Ясну Поляну), не дозволив і не дозволяє назвати іменем Толстого заснований в пам'ять його літературний музей... Здавалося б, що після цього факта, який являється лиш крихіткою серед маси подібних же фактів, що труїли життя великому письменникові на протязі довгих років, мусило б само по собі з'явитися питання: в якій мірі національно„русское" володіння Ясною Поляною і могилою Л. Толстого забезпечує цій могилі і тому місцеві, де жив письменник, відповідну пошану й увагу? Яка може бути забезпека тому, що будинок Л. Т., де він, одлучений од церкви, утворив стільки безсмертних художественних образів і могутніх покликів до людяності й любови, не буде повернено... Ну, хоча й би на „образцовую церковно - приходскую школу", а біля його могили не буде поставлено „полицейскій пость"?.. Це далеко не ера фантазії і не пусті питання; це послідовний вивод з посилок російської дійсности... Адже ж до цієї могили послано було з Тули на сороковини після смерти великого письменника цілий отряд поліції. Адже ж заведено і ретельно працює цілі роки пильний поліцейський догляд за такою ж поетичною могилою другого славяяеького генія... Нехай вибачать мені мої милі земляки, але коли я з товаришами журналістами завітав 1909 року на могилу великого співця нашої України і коли слідом за нами до тої ж могили шшбув і пан канівський справник з своїми прибічниками, то я не міг не пошкодувати в душі, що це святе місце не має міжнародньої екстерріторіальаости. На мою думку така екетерріторіальніеть як найкраще відповідала б великому духові ясноподянського учителя та його всесвітньому значінню, а разом з тим і найбільше забезпечувала б його могилі без хреста достойне її становище. І не до речі згадувати тут про „обиду первороднаго сьша“ (вираз М. Сгаховича). Не образу, а радість та гордість повинний би почувати цей „первородньїй еннь", коли б священний для нього ясноподянський коточок і справді став власністю і святощами всієї людкості. Москва. А. Саліковсьний.