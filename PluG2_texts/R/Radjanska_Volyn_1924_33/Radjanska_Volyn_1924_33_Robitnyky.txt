Ще одна жертва.

 В ніч на ХІХ невідомими злочинцями з рушниці через вікно забито лісника Ігнатпольського л-ва Івана Нестеровича Наду. І. Н. Наду малописьменний, батрак до 1914 року по панських сільсько-господарських роботах, з 1914 по 1919 рік—армія і з 1922 р. невтомна праця в лісництві, спочатку І. Н. був новою людиною, він зразу віддавсь праці охорони лісу, а одночасово з тим вчив професійну працю і, після річної практики, його за щирість, справедливість робітники обрали головою робіткому. Тут тов. Наду показав, що памятає утиски старих експлоататорів поміщиків і почав завзято працювати. Охорона лісу і професійна праця не лякали його, він бадьорий, повний ініціативи і енергії невтомно віддійсь цій роботі і на цьому шляху його забито.
 За що забито? За те, що тов. Наду зрозумів що охорона народнього господарства покладена на нього, що він несе за його цілість повну відповідальність.
 Зрозумів т. Наду, що тільки пильною охороною його і культурним відродженням населення можна знищити лісокрадство, котрого особливо в Ігнатпольськім л-ві є дуже багато, де тов. Наду день і ніч по темних кутках свого обходу, до околицях лісу не один десяток злочинців повертав без добичі назад до села, а за це від несвідомості, яку залишила нам буржуазія, злочинці вибухом через вікно відняли життя від робітника і щирого товариша Наду.
 Відпочивай, дорогий товаришу! Ми, робітники землі та лісу, в тіснім звязку з селом, розсіємо темряву серед несвідомого населення і докончимо роспочату нами роботу відбудови зруйнованого сільського та лісового господарства.
 Робітники.