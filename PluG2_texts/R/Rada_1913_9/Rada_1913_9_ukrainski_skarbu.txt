Украінські скарби.
Тепер в петербурській археологичній комісії зібрано на короткий час всі скарби, добуті минулого літа підчас археологичних роскопок переважно на Україні і в Криму. Всі ці скарби, як по своїй археологичній коштовности, так і по ціні надзвичайно цікаві. 
Звичайно, на першому плані стоїть перещепинський скарб, що складається майже з 400 надзвичайно рідких знахідок від IV -VII віків по Р. X. Найкоштовніщі знахідки цього скарбу: золота сасанидська миска з вирізаним портретом царя Сапора II від IV століття, і велика срібна позолчена миска з монограмою Іісуса Христа, на другому боці якої єсть напис, що відновлено її з старої, а також напис про сплав, з якого виготовлено цю миску. Археолог Н Макаренко встановив, що миску цю оновив єпископ Патерн з міста Томі, бувшої Констанци в Руминії. Тепер д. Макаренко працює над дослідами коло решти написів. В свій час ми вже давали докладний опис перещепинського скарбу. 
Варто зазначити, що весь перещепинський скарб добре зберігся в неттрях землі і важить до 3 пудів (1 1l2 пуди золота і 1 1l9  пуди срібла). Частину перещепинського скарбу вдалось купити д. В. Ханенкові, що збірає коштовні мистецькі і археологичні речі. Археологична комісія хоче одкупити в д. Ханенка ці знахідки. 
Роскопки проф. Б. Фармаковського в Ольвії, на Херсонщині, дали теж цілу низку чудових знахідок: золоті сережки великого розміру і гарної грецької роботи  ІІ -l століття до Р. X, дві вирізних архаїчного стилю алебастрових вази V віку до Р. X., піддержують зігнуті постаті людей. Треба зазначити, що ці речі єдині по формі, а вази у перше знайдено в межах Росії. Потім йдуть: чорнолакова ваза, на якій вирізано танки коло IV століття до Р. X., кругла золота фібула і инш. 
      Гр. А. А. Бобринський при роскопках на Київщині, в околицах Сміли знайшов скифо-сарматські казани, що стосуються до часів від II століття до Р. X. до ІІІ по Р. X.     
      Уперше на Кубанщині при роскопках проф. Н. Веселовського знайдено золоті риби і крила, якими прикрашали гриви коней.
      Роскопки Саханева коло Геленджика одкрили нову культуру в археологичних знахідках. Добуто силу дрібних побутових річей зовсім нового зразку, вироблених з срібла, бронзи, міді та иншого металу. Тут єсть каблучки, сережки VI-VIII століття.
      Керченська старовина, добута при роскопках на Митридатовій горі, складається з срібного посуду з позолоченим орнаментом II - ІІІ століття по Р.X. Такого посуду знайдено до 10-ти штук. Варто ще зазначити золотий медальон, деревяний саркофаг, бронзовий канделябр і инш., що стосуються до того ж часу. 
       Дуже цікаві і важні знахідки з могилі під Воронежом: срібна скифська ваза (третя у всьому світі з знайдених на роскопках), каблучки, піки і т. инш. 
       З аккерманеького повіту, на Бесабії, надійшли в археологичну комісію нефритові молотки доісторичних часів, дуже мистецької роботи, та багато срібних і золотих знахідок. 
       На Кубанщині знайдено ще деревяні форми для виготовлення золотих і срібних прикрас Це для археології - дуже цікава знахідка. 
       Варто з свіже-знайдених археологичних річей зазначити ще й знайдені не на теріторії України-це знахідки на Кавказі. Особливо 40 монет Лізімаха (361-281 р.р. до Р. X.) полководця Олександра Великого. 
       Крім всих цих коштовних знахідок, в археологичну комісію надійшло багато дрібніших старовинних річей. 
       Тепер, як нас повідомляють, почалось роспреділення усих знахідок по музея. Перший має право вибірати все необхідне для себе Імператорський Ермітаж, а за цим Історичний музей у Москві. Решта знахідок піде по провінціальних музеях, і тут перше місце за музеями, в районі яких знайдено археологичні скарби. Таким чином можна сподіватись, що може й перепаде дещо з наших кращих скарбів у київський, полтавський, катеринославський, та херсонський музеї. Треба їм тілько завчасу про це подбати.

