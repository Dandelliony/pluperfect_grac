З газет та журналів.
В "Кіевлянинѣ" (ч.10) В. Шульгін, в статті "Медвѣжья услуга " викладає свої міркування з приводу чуток про амністію. Торкнувшись єврейського і польського питання, автор мимохідь висловлюється й про "мазепинство".
"Що до самостійної ролі так званого мазепинського руху", - пише він, -то нам здається, що він, звичайно, може бути джерелом дужо великого клопоту. Але грізним цей рух стане в ту хвилину, коли мазепинцям вдасться заснувати свою мазепинську культуру. Коли Бог судив, щоб українська мова в руках це панів Грушевських, а їх спадкоємців виросла в дійснолітературну і культурну мову, то питання вирішиться само-собою.. І питання вирішиться не філологичними і історичними суперечками, а просто живою культурною енергією, яку виставлять обидві сторони. Звичайно, поки проти всеї російської література виставляють одного Шевченка, хоча й безумовно талановитого, але всетаки напівграмотного алкоголіка, підправленого Кулішем, коли проти всеї російської науки виставляють одного Грушевського, всеї музики - Лисенка, - мазепинці мають мало шансів на перемогу.
 Але хто знає, що принесе будучина. Коли мазепинських сил стане для засновання власної української культури, то репресії цього діла не спинять.
Так, "мазепинське" питання вирішиться само собою... І репресіями його не спинити. Тільки дарма п. Шульгін так дуже зменшує сучасні культурні сили українства. Поруч з Шевченком в нас стоять такі сили, як Ів. Франко, Коцюбинський, Винниченко і багато инших, переклади яких збагатили не тільки російську літературу, а й багато європейських. Українство має цілу низку блискучих наукових
імен і не мало талановитих артистів, та инших діячів, у яких не меньші заслуги, ніж у російських
