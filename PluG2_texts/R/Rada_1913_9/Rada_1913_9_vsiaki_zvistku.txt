Всякі звістки.
Агрономичні курси. 8 января у Чернігові одкрито тимчасові агрономичні курси, улаштовані головним управлінням хліборобства виключно для сельських господарів-хуторян. На курси прибуло з різних повітів Чернігівщини більш 20 душ молодих хлопців.
Щедрий дар В маєткові Вербці- Волошській, ольгопольського повіту, помер поміщик Василь Булатов 80 років. Він одписав 117,000 карб, на будівлю в одному з його маєтків сельсько господарської школи. Селяне села Вербки-Волошської, де завше жив Булатов, клопочуться про одкриття цієї школи в їх селі.
Музей. При подільській єпархіяльній шкільній раді з дозволу єпархіяльного начальства одкривається церковно-шкільний музей.
Батьки та діти На хуторі Канавах, зіньківського повіту, рідний син селянина II. Котенка, Олександр, незадоволений тим, що батько довго живе на світі, вночі задушив свого батька, і пішов піячить. Душогуба арештували.
Трупи. На дорозі недалеко од села В. Олександрівки, херсонського повіту, з колодязя селяне витягли три трупи: селянина Малої Олександрівки Ф. Танчика, його 10-літньої дочки Ярини та селянки Лікері Некряч. Селянин Танчик продав своє майно і хотів переселятися в Сібір. Виявилось, що душогубство вчинили два цигани, брати Шуслиці. Циган арештували. 
Робітничий посілок. Одеські робітники великого заводу Гена на Пересипі склали проект робітничого посілка. Посілок мають улаштувати так: на 50 душ робітників куплять 4 десятини землі на Пересипі і розділять їх по 200 кв сажнів на робітника, де будуть будувати для кожної семьї окрему хатку. Кожний член посілка повинен внести вступний пай 50 карб. і потім щороку вносити по 3 карб. на потреби посілка. На кожного робітника прийдеться витрати 600 карб. Ці гроші треба буде повернути на протязі 23 років, виплачуючи що місяця по 2 карб.
Експропріація. В Бердичеві 6-го января, увечері, вломилось в кватирю Чудновських 4 озброєних злочинці і почали шукати грошей Вони забрали на 50 карб. срібних річей та 80 коп. грошей і хотіли втікать. Сестра Чудновської, дівчина 22 років хотіла одібрать од злочинців речі та один з злочинців тяжко її поранив вистрілом. Злочинці втікли. Становище підстреленої безнадійне.
3 Катеринославщини повідомляють, що на Маріїнській копальні робітник Кісільов запер двері і позачиняв вікна, позвязував своїм 4 м дітям та жінці руки і приказав молиться. Він хотів їх порізать Під цей час позбігались люде і вирятували нещасних. Виявилось, що Кісільов збожеволів, бо нігде не міг найти праці.
