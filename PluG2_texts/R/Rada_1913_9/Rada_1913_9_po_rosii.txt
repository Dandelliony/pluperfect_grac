По Росіі.
- Перший ціркуляр Н. А. Маклакова. Новий міністр внутрішніх справ Н. А. Маклаков розіслав цими днями губернаторам ціркуляр, що торкається поліції. В своєму ціркулярові новий міністр внутрішніх справ радить губернаторам зробити ревізії всих поліцейських управлінь. В ціркулярові виявляється загальне відношення міністра до поліції. Міністр підкреслює, що ці ревізії він визнає за необхідні для поліпшення справи. Ревізії поліцейських управлінь міністр радить робити що-року.                                                               (Рѣчь).
- Справа Курлова й инших. Генерал Курлов, полковник Спиридович та Веригін, справи про яких Височайше припинені на завжди, тепер одержуть оклади жалування цілком за ввесь час слідства над ними. Підполковник Кулябко одержить за той же час жалування на половину. Веригін та Спиридович лишяться й на-далі на своїх посадах по дворцовому відомству. Про справу генерала Курлова із компетентних джерел єсть такі подробиці: Височайша резолюція про цю справу одбулася 4-го января. Журнал із зазначеною резолюцією було передано предсідателеві першого департамента Державної Ради А. А. Сабурову 7-го января. Ніяких офіціяльних відомостів через "Освѣдомительное бюро" по справі Курлова не сподіваються через те, що ця справа цілком судова і про її ліквідацію повідомлено міністра юстіції й зацікавлених особ.                                                                          (Р. Сл.).
- Доля членів другої Державної Думи. Член Державної Думи Чхенкелі одержав од бувшого члена другої Держ. Думи Ломтатідзе, який одбуває кару в Тифлісі, в Метхеському замці, листа із тюрми. Строк кари вийшов йому ще 1-го декабря 1912 року: "Буду я краще - пише він, - жити в Сібірові, в чужому для мене климаті, але я буду там, принаймні, дихати вільним чистим не отруєним тюремною атмосферою, повітрям". Бувший депутат хворіє на туберкулез легенів і потрібує для себе ліків. Із инших кавказьких депутатів грузінів, яких засуджено разом із Ломтатідзе, Церетеллі мають одіслати із миколаївської каторжної тюрми на поселення; Джегуллі й Джапарідзе померли, а Махарідзе пробуває в псіхіатричній лікарні у Вільні. Член Державної Думи Чхенкелі думає звернутися за поясненням непорозуміння із Ломтатідзе в головне тюремне управління і до міністра внутрішніх справ; разом із тим він буде клопотатись про оддання Ломтатідзе в який-небудь дім громадського піклування, або про найскоріше, в крайнім разі, одіслання його на поселення.
(Рѣчь).
- Закриття монополій. З 1 января цього року в городі Павловську закрито монополії. Сталося це незвичайне зьявище по ініціятиві місцевого товариства піклування про народню тверезість, прохання якого про це піддержав управляющий городом Павловським генерал Герінг. Здійснилось це бажання товариства не без де-якої боротьби із міністерством фінансів. Міністерство спершу протестувало з чималою енергією, але врешті мусило піти на уступки. Справа стояла так: в Павловську було до цього часу три казенних
монополії, які продавали в середньому підрахункові 40.000 відер горілки на рік. Купували горілку виключно жителі Павловського та сумежних сел. Таким чином, рахуючи ціну відра горілки в середньому 10 карбованців, міністерство фінансів мало од місцевого продажу 400.000 карбованців на рік.
- Перше вживання ціркуляра. В звязкові із справою генерала Курлова, по распорядженню державного секретаря С. Є. Крижановського, прокурорський догляд робить попереднє слідство про те, яким чином попали в пресу відомости попереднього слідства й міркування першого департамента сената в справі убивства П. А. Столипіна в Київі. Коли слідство викриє, що вміщені в де-яких органах періодичної преси відомости є уривки із офіціяльних актів попереднього слідства, то газети, які надрукували ці відомости, будуть потягнені до уголовної відповідальности по статті, яка карає за оповіщення відомостів попереднього слідства. Коли-ж прокурорський догляд визнає, що відомости в справі Курлова попали в пресу із приватних джерел, тоді редакторів газет од всякої одповідальности мають увільнити.
 (Р. Сл.).

