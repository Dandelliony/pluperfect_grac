Всякі звістки.
  ПЕТЕРБУРГ, 10. Воєнне міністерство спростовує звістку руминської газети про те. ніби 130 козаків дезертірувало з Росії в Галичину, де козаки оддались австрійцям і в них було конфісковано зброю. 
  Новий товариш міністра внутрішніх справ, бувший московський губернатор Джунковський буде завідувати поліцією і корпусом жандармів. 
  Зьявились чутки, що бувшого депутата, а тепер полтавсьього віце губернатора, Гололобова, призначають губернатором в Сібір. 
   Арештовані в ісправительній тюрмі скаржаться на зловживання там карами на тіло. 
  Ректора полтавської семинарії Варлаама призначено єпископом гомельським.
  Після екзаменів в медичному інституті з 175 студенток випущено лікарками 110.
  Товариство сахарозаводчиків клопочеться про збільшення цін на сахар на 20 коп. на пуді. Тімашев спочуває цьому. 
  ВАРШАВА, 10. Поляки закордоном шанують ювилей пьятидесятиліття 186З року. 
  ПЕТЕРБУРГ, 10. Повідомляють, що буде помилувано коло 6.000 робітників і студентів, останніх приймуть знов у вищі школи. Буде помилувано й тих, що переховуються від кари.
 ПЕТЕРБУРГ, 10. Саблер вносить законопроект про передачу справ про шлюбні розлуки світському судові. "Осв. бюро" спростовує чутки про одставку міністра Двору.

