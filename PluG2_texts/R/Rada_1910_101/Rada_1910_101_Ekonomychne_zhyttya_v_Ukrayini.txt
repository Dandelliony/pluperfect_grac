Економичне життя України. 
Кооперативний рух.
	Можна сказати, що з усіх потреб, т-в України найжвавішою діяльностю визначаються товариства на Поділлі. Тут і число товариств досягло вже дуже значної цифри, а діяльність їх майже не лишає бажати нічого кращого. 
	Візьмім для прикладу Краснопільське т-во, гайсинського повіту. З минулого року товариство заходилося скуповувати й продавати селянський хліб. Ці операції мали значний успіх: скуплено й продано кілька вагонів вівса й пшениці. До того ж, ці операції мали ще й другий наслідок: у Краснопілці зовсім не стало маклярів-скупщиків, і майже зникла експлоатація селян на цім ґрунті. На прибутках т-ва ці операції відбились дуже добре: т-во закінчило минулий 1909 р. з чистим прибутком в сумі ІООО карб. 
	Инші товариства також не можуть пожалітись, що в них справа йде погано. Ось, напр., Багринівське т-во закінчило минулий рік з чистим прибутком в 751 карб. Якубівське товариство також мало за минулий рік чистого прибутку 211 карб. Друге Дунаєвецьке потребительське товариство закінчило 1909—10 операційний рік з чистим прибутком в сумі 543 карб., який поділено так: 54 карб, або 10 проц. видано завідуючому крамницею; з решти 10 проц. або 49 карб, відкладено в основний капітал, пайщикам видано 113 карб, або 7 проц. на пай, а також 190 карб, або 3 проц. видано премії на закуплений крам, а решту 137 карб, зачислено в оборотний капітал. Обороту т-во мало за рік на суму 27.342 карб. Завадівське потреб, т-во мало за 1908—9 операційний рік 409 карб, чистого прибутку. Медвіжевське т-во також мало за 1909 р. чист. прибутку 105 карб., його поділено так: дівіденду на паї видано 12 карб., премії на куплений крам 18 карб., знижка з продажних цін 38 карб., секретареві ради 25 карб., у запасний капітал 12 карб, і в оборотний капітал 5 карб. 
	Як бачимо, ні одне з згаданих потреб. товариств не мало втрати на своїх операціях, а навпаки, кожне з них мало більшу або меншу суму чистого прибутку. Правда, в де-яких випадках сума чистого прибутку аж занадто мізерна, але це залежить не від самої справи, а від того, що в справу вкладено занадто малий оборотний капітал. Тут ще дивуватись треба, як то при таких незначних оборотних капіталах товариські крамниці все таки дають чистий прибуток.

