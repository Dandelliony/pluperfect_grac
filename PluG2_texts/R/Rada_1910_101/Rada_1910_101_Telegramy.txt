Телеграми
(та останні вісти з газет)

											Відгуки парламентського життя.
	ПЕТЕРБУРГ, 4. Єсть чутка, що поляк Ржонд зрікається бути членом Державної Думи. 
	Питання про відокремлення Холмщини піде в Думі на осінній сесії.

											Заява Н. А. Хомякова.
	ПЕТЕРБУРГ, 4. Бувший голова Державної Думи Н. А. Хомяков заявив політичним діячам, що коли Дума ухвалить фінляндський законопроект і законопроект про земства в західних губернях, то він одмовиться бути депутатом, вважаючи неможливим для себе лишатись в такій Думі.

											Земство в західних губернях.
	ПЕТЕРБУРГ, 4. До Гучкова приїздила депутація мінського комітету по земських справах в складі—4 чиновників і 2 поміщиків, які явились з протестом проти проекту земства в західних губернях, ухваленого комісією. Поміщики скаржилися на пониження цензу, чиновники—на допущення поляків на земську службу. Депутація вимагала, щоб цей проект не було пристосовано до мінської губернії.
	Октябристи вимагатимуть розгляду проекту в редакції комісії. Праві—проти цього.

											Справа „Речи" і „Совр. Міръ".
	ПЕТЕРБУРГ, 4. Суд чести в справі „Речі," —„Соврем. Міръ" оповістив сьогодня своє вирішення: „Соврем. Міръ" нічим не погрішив. Замітка Чуковського недобросовістна. „Речь" поводилась в цій справі нетактовно.

											Гучна справа.
	ПЕТЕРБУРГ, 4. Вчора в окружному суді розглядалась гучна справа про вбивство вдови підпоручика Довнарович. Підсудні—робітник Пушкін і агент охранки Румянцев. Суд засудив Пушкіна на 10 літ до каторги, а Румянцева на шість. Постановлено просити про помилування Румянцева.

											Запомога виставці.
	ОДЕСА, 4. Зібрання уповноважених городського позичкового товариства асігнувало 10.000 рублів на запомогу виставці.

											Городські вибори.
	ХАРЬКІВ, 4. Вчора одбулись вибори гласних городської думи. Февральські вибори, на яких одержали побіду поступовці, було касіровано. Тепер знов взяли гору поступовці.

											Ревизія союзу р. н.
	ОДЕСА, 4. Генерал Толмачов призначив комісію для ревизії справ одеського союзу руського народу. 
	Вчорашні збори союзників були дуже гучні. Чиновник градоначальника закрив їх.

											Літання.
	ОДЕСА, 4. Літання в Одесі не вдалось в понеділок. 
	Найдовше держався в повітрі Катанео—6 хвилин на висоті ЗО метрів. 
	МОСКВА, 4. Вітер перешкоджав Уточкіну літати. Пасажирам не дозволено було летіти. Уточкін підіймався пять разів не вище 10 метрів. Найдовше держався в повітрі 2 хвилини.

											Фальшиві гроші.
	ЧЕРНИГІВ, 4. У містечку Козарах, козелецького повіту, під стріхою однієї з клунь, найдено багато згорнутих до купи фальшивих грошей. Бумажки були в 3, 25 та 50 карбованців. Власника клуні арештовано.

											Холєра
	ПЕТЕРБУРГ, 4. В Полоцьку 29 апр. помер один; в верхнедніпровському повіті 29 апр. заслаб і помер один; в маріупольському повіті ЗО апр. захворів один; в куп'янскому-29 і ЗО апріля заслабло 10, померло 3. Вітебську губерню оповіщено небезпешною по холері.

											Пожежа.
	ГРОДНА, 4. В Кайшановичах, слонимського повіту, згоріло 26 садиб, В огні згоріли жінка, троє дітей і багато худоби.

											Всякі звістки.
	ОДЕСА, 4. Воєнно-окружний суд, розглянувши справу 13-и, яких обвинувачували в належности до хотинської групи анархистів-комунистів, присудив до каторги 3-х на чотирі роки, 3-х на два роки вісім місяців. Решту виправдано. 
	ПЕТЕРБУРГ, 4. В селі Медвідь, новгородської губ. юрба п'яних напала на патруль. Салдати стріляли і одного вбили, другого ранили. 
	З Троїцького мосту кинувся в Неву студент і втопився. 
	Попов почав учити офіцерів літанню.
	Військове міністерство купило в Христианса апарат Фармана. 
	Горький написав нову п'єсу, поки що вона без назви; видано її буде в Берліні. 
	В Боровичах арештовано потайну друкарню петербурзьких соціал-демократів. 
	Адвокат Пасовер лишив після себе півтора милійони рублів; спадщина дісталась двом його незамужнім сестрам.

											За кордоном.
	УРМІЯ, 4. Турецькі кавалеристи проїздять без дозволу Персії через Урмію з одної округи до другої. 
	З Хої сповіщають, що страйк проти податів на сіль та опіум скінчився нічим. Податі вже збірають. 
	ТЕГЕРАН, 4. Судові заклади, наперікір наказові регента і меджилісу, засідають і по цей день. Духовенство і народ вимагає, щоб їх було закрито. Міністр юстіції подав в одставку. Виходить з уряду і Рукн-Од-Доуле. 
	Уряд доручив шахському банкові доставку 50,000 рушниць найновіших зразків та десять миллійонів патронів. 
	СОФІЯ, 4. Голова організаційного комітету славянського конгресу заявив, що конгрес почнеться 6 іюля і буде тягтись чотирі дні. Польський гурток Дмовського не бере участи в цьому конгресі. 
	ЛОНДОН, 4. Прибув Рузвельт з сем'єю. Його вшановано королевськими почестями.