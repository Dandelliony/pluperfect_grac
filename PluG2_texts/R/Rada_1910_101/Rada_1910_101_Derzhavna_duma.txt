ДЕРЖАВНА ДУМА. 
(Засідання 3-го мая).
	Головою засідання Гучков. Принято майже без дебатів кілька невеликих законопроектів; в тім числі про додаткове асігнування з державного казначейства 340.000 карб, на жалування вчителям за час до 1 января 1910 року.
	Далі Дума переходить до продовження дебатів з приводу законопроекта про
											Відпочинок прикащиків.
	Головою кн. Волконський. 
	Найбільше дебатів викликає питання про святкування прикащиками певного дня в тижні. 
	Юрашкевич обстоюв за неділю й радить заборонити торг в цей день також і инородцям. 
	Годнев пропонує—навпаки — дозволити инородцям торг в неділі і православні свята, як те ведеться з давних давен в Казані і не викликає ніяких непорозуміннів між християнами та магометанами. (Оплески на лівих). 
	Кузнецов гадає, що пролетаріят сам повинен визначити, який день він буде святкувати. 
	Гулькин вважає, що в данному законопроекті більшість комісії була апостолами не вільної а каторжної праці. Промовець протестує проти примусу инородців святкувати не свої свята. 
	Товариш міністру торга Міллер говорить проти повного відпочинку торговельних служащих протягом цілого дня неділі чи свята. Промовець каже, що законодатні інстітуції повинні однаково дбати як про інтереси служащих, так і про інтереси самої торгівлі. Тому він пропонує на дати місцевим інстітуціям самоврядування право визначати строк для торгу в свята та неділі, але не довше 5 годин. Коли ж дозволити инородцям торгувати в неділі, то це недобре відіб'ється на інтересах православних купців. 
	Єнікеєв, вітаючи встановлення обов'язкового відпочинку торговельних служащих, тим часом висловлює свій жаль з приводу величезної несправедливости відносно инородців, яким законопроект забороняє визнавати свята своєї віри. Промовець підтримує поправку мусульманської фракції. (Оалески на лівих). 
	Ухвалено припинити дебати з приводу 9 та 10 статей.
	Докладчик комісії по городських справах Томашевич підтримує поправки цієї комісії і обстоює за повний недільний та святковий відпочинок прикащиків і за дозвіл инородцям празнувати свої свята. 
	Докладчик робітничої комісії Крюденер-Струве, від імени комісії, пропонує всі поправки, зроблені до статей 9 та 10,— одкинути. 
	Замисловський заявляє, що фракція правих голосуватиме за повний недільний відпочинок і для христіян, і для инородців. 
	Димша — проти поправки еп. Євлогія. Загальні, безпідставні обвинувачення,— каже він,— ніби в Польщі поляки завважають православним служащим празнувати свої свята-неправда. 
(Шум на правих; вигуки: „Правда! Нахабний лях!"). 
	Димша. Так, я—поляк і радію з цього. Але в Думі треба наводити певні факти, а не висловлювати загальні обвинувачення!
	Олексієв заявляє, що підтримує еп. Євлогія.
											Балотировка
	Більшістю, відповідно до поправки трудовиків, ухвалено призначити повний відпочинок у всі неділі, дванадесяті свята, два дні Різдва й Великодня, Новий Рік та день увільнення селян з кріпацтва. 
	Більшістю всіх проти соц.-демократів та трудовиків виключено з числа свят свято праці 1 мая. 
	Одкинуто пропозіцію про право місцевих самоврядуваннів переносити відпочинок на инші дні неділі. 
	Більшістю 194 проти 101 одкинуто пропозіцію к.-д. про дозвіл євреям та мусульманам святкувати замісць неділі—суботу та п'ятницю. 
	Одкинуто поправку Парчевського про святкування в Польщі свят по грегоріанському календарю. 
	Одкинуто право самоврядуваннів робити одміни ухваленим вище нормам відпочинку прикащиків.
	Єп. Євлогій в особистій справі прохає слова й відповідає Димші, при чому знову обстоює за сказане раніш. 
	Ухвалено далі ст. 11, що дозволяє призначати шляхом обов'язкових постанов забороняти торг в инші дні, окрім визначених в ст. 9-ій. 
	З приводу ст. 12, що зазначає, на який торг поширюються постанови попередньої статі, зроблено поправки бар. Тізенгаузеном, свящ. Машкевичем, фракцією к.-д. і городоькою комісією. 9 пунктів ст. 12 з цими поправками принято Думою.
											Протест мусульманів
	Сиртланов заявляє, що одкинувши поправки мусульманської фракції про дозвіл мусульманам святкувати замісць неділі-п'ятницю, а замість християнських свят—свята мусульманські—думська більшість зламала релігійні та національні інтереси мусульманів. З огляду на це мусульманська фракція, протестуючи проти насильства над волею віри, зоетавляє залу засіданнів. (На правих —шум і вигуки).




