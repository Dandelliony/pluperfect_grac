Верхи ради англійських профспілок проти єдності профруху в Англії. 
Рада відмовилась взяти участь на конференції меншості англійських профспілок. Буржуазія задоволена. — Заява тов. Гарі Політа. 
ЛОНДОН (Роста). У зв'язку з відмовою генеральної ради англійських тред-юніонів відрядити своїх офіційних представників на конференцію, котра скликається з ініціативи профспілкової меншості, Політ подав таку заяву:  
Відмова генеральної ради конгресу тред-юніонів відрядити офіційних представників на організовану рухом меншості конференцію для об'єднання профруху, не є несподіваною. Ще тоді, коли англійська профспілкова делегація повернулась з Москви, з'ясувалось, що ентузіазм, котрий члени делегації знайшли в Росії, зараз же прохолонув, як но тільки вони повернулись до Англії. Російські робітники не повинні дивуватись з поведінки членів делегації, через те, що  до генеральної ради входять деякі найбільш реакційні проводарі британського профруху і кожна спроба зв'язати себе з революційними робітниками зустріне з їх боку впертий опір. 
 Вирішення генеральної ради не прибути на конференцію в питанні створення єдности ще не свідчить про те, що генеральна рада відхилить пропозицію про створення англо-російського комітету єдності. Це вирішення свідчить тільки про те, що англійські лідери змагатимуться за єдність профруху в будь-якій країні, за винятком своєї власної. Воно справить глибоке враження на робітничі маси, котрі зрозуміють різницю між промовами на користь єдиного фронту та діянням у цьому напрямку. 
 Одначе, — додав наприкінці Політ, — нема жадного сумніву побоюватись, що січнева конференція не відбудеться. Заяви про видання делегатських мандатів надсилаються в великій кількості й до майбутньої конференції ми продемонструємо не тільки справжню силу руху меншості, але також і щире зволення до об'єднання з боку багатьох робітничих організацій, котрі офіційно не зв'язані з нами. 
 * * * Ліберальна й консервативна преса роздмухують відмову генеральної ради тред-юніонів взяти участь у конференції меншості, рахуючи цю відмову великим ударом для Профінтерну та лівого врила англійського профруху. 
