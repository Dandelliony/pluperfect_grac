Перед другим конкурсом. Окрім проектів-ескізів і рисунків, про які у нас у свій час повідомлялось, в об’єднаний комітет надійшло ще 5 рисунків і проектів під девізами: "Думи" (4 фотографії), "Перебендя" (1 фотографія), "Дума про волю" (рисунок), „Пѣвцу Украины милой” (проект) і проект "А. Н." Окрім цього в комітеті є 5 нерозпакованих проектів і коло 10 відомостей про те, що проекти находяться в дорозі, але ці проекти підуть по-за конкурсом.
Всього розпакованих проектів в київській городській управі є 38. Усі проекти стоять в залі київської городської думи.
Засідання жюрі і об'єднаного комітету. Об'єднаним комітетом вислані оповістки учасниикам жюрі, щоб вони прибули 15 февраля в 12 год. дня в київську городську управу на засідання.
Окрім цього об'єднаним комітетом розсилаються усім членам комітету і членам з дорадчим голосом оповістки з проханням прибути на засідання об’єднаного комітету, яке одбудеться 16 го февраля в 7 1/2 годин увечері. На цьому засіданні будуть розглядати протоколи засідання жюрі по розгляду представлених на другий конкурс проектів пам'ятника, а також біжучі справи.
В жюрі. Д-ій Балавенський сповістив об'єднаний комітет, що він зрікається взяти участь в жюрі другого конкурсу.
Жертви. Як у нас сповіщалось, на 1 февраля в касі київської городської управи було жертв на пам’ятник 41.878 карб 46 коп. Цими днями полтавська губернська земська управа сповістила об'єднаний комітет, що на 1 января 1911 р. в управі було жертв 32.443 карб. 99 коп. В золотоношсьому земстві числиться 4.500 карб. на пам’ятник. Разом, по відомостям комітету, фонд на пам’ятник має 78.821 карб. 83 коп.
Жертва від управи. Очаківська городоска управа прислала в об’єднаний комітет 25 карб., як асігновку на пам’ятник.
Преса і комітет. Ще з августа 1909 р. об'єднаний комітет звертався до де-яких редакцій газет з проханням одкрити підписку для збірання жертв на пам’ятник, але й досі комітет не одержує ніяких відповідів на своє прохання.
3 цього приводу тепер комітет звернувся до редакцій газет з проханням нагадати своїм читачам про жертви на пам’ятник. Прохання комітету послано таким газетам:
„Кіевская Мысль”, „Кіевскія Вѣсти”, „Одескія Новости”, "Одескій Листокъ", „Южное Обозрѣніе”, „Южная Заря”, „Приднѣпровскій Край", "Голосъ Юга", „Николаевскій Курьеръ”, "Пріазовскій Край", „Кубанскій Курьеръ“, „Сѣверо-Кавказская Газета”, „Терекъ”, „Южный Край”, „Утро“, "Полтавскій Голосъ", „Русскія Вѣдомости”, „Русское Слово”, „Новое Время”, „Бѣчь”, "Новая Русь", „Харбинъ”, „Далекая Окраина”, „Волынь“, „Подолія” і "Царицынская Мысль".