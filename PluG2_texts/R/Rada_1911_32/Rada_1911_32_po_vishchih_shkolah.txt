ПЕТЕРБУРГ. В технологичному інституті одбулась сходка, на якій було 250 душ. Студент в чорній масці, піднятий на руках, прочитав резолюцію про забастовку. Забастовку принято.
На бестужевських курсах зірвано сім лекцій. Професора одмовились читати під охороною городових.
В інституті доріг почався референдум про забастовку.
На рождественських фершальських курсах професор одмовився читати двом слухачкам. Ті вимагали лекції, бо вони, мовляв, заплатили гроші. Професор вищитав, що за лекцію з кожної слухачки бере 3 коп., виняв і положив 6 коп., а сам пішов.
В Дорпаті проти 4 февраля трусили багатьох студентів. Арештовано 25 душ. Інтернат доглядає поліція. Студенти обідають під доглядом поліцейських.
В томському політехнікумі на лекціях мало студентів.
В університеті була хімична обструкція.
В Ново-Олександрії на лекції ходить 7 студентів.
МОСКВА. Подалися в одставку ще 4 професори. Факультети передали одставки попечителеві округа.
ОДЕСА. В університеті і на жіночих курсах слухачів було більше, ніж в ті дні.
ХАРЬКІВ. По вищих школах без змін.
В технологичному і-ті вивішено оголошення, що студентів, які не ходять на лекції, буде позбавлено стіпендій.
КАТЕРИНОСЛАВ. В гірничій школі лекцій не було, бо не було слухачів.
ВАРШАВА. В у-ті спокійно. Лекції одвідує біля 40 відсотків. 76 студентів висилають, з них 47 ідуть по етапу. В тюрмі сидить 80 універсантів і де-кілька політехників.
Государь Імператор видав 5000 карб. на допомогу найбільш достойним незаможним русским студентам варшавського у-та.