Концерт студентського хору під орудою 0. А. Кошиця. Кияне мають тепер змогу чути справді артистичне виконання хорових співів. Приємність, цю доставляв нашому громадянству хор судентів-універсантів, під орудою д. Кошиця.
Давно вже істнуе при київському університеті студентський світський хор. Багато змінилося за ввесь час його істнувавня діріжорів. Але з певністю можна сказати, що такої висоти артизму виконання, яку хор цей має тепер, йому оце уперше пощастило досягнути.
І справді, теперішній діріжор хору О. А. Кошиц щасливо сполучає в собі всі данні потрібні для його діла: теоретичну підготовку, чималу практику, прекрасний художній смак, розуміння кожної пьєси, за виконання якої береться, а головне — має він потрібні для діріжора темперамент і уміння тримати в руках хор так міцно, що кожної хвилини кожний з хористів почуває себе зв'язаним з діріжором мов якимсь невидимими нитками, а кожна зміна в настрої діріжора моментально передається всім участникам співу.
В хорі до сотні молодих, свіжих, дужих голосів. При своїх діріжорських здібностях д. Кошиц може орудувати цею масою люду так, як йому забажається. Отже й не диво, що він досягає самих тонких нюансів співу, самих чарівних ефектів.
Пересвідчитися в цьому міг кожний, хто побував, напр., на концерті хору 5 февраля в купецькому зібранні.
Репертуар хору дуже ріжноманітний, солідний та інтересний. Програма концерту 5 февраля складалася як з річей старих класіків так і з нових творів переважно російських авторів.
Насамперед мусимо зазначити чудове виконаная "дуже складного хору бранців" з "Фіделіо" (Бетховен). Далі — треба одмітити норвезьку баладу Рейсігера "Олаф Трігвасон". Виконання цеї п'єси переносило слухача на дикі береги Норвегії, в ушах його ясно звучав прибій морських хвиль...
Еффектна річ "Черная туча" — муз. самого Кошіца.
З инших річей найбільше сподобалась нам „Шѣснь убогаго странничка“ з поеми "Коробейники" — Некрасова (муз. Маникіна-Невструєва) — хор з солістом артистом М. К. Карлашовим. Композітор дуже влучно ілюстрував некрасовський текст. В словах, напр. "холодно, странничекъ, холодно"!“ так і чути було тремтіння змерзлої людини.
Українська частина концерту складалася з двох номерів:
"Рано вранці новобранці"... муз. К. Стеценка, та "Іван Підкова" — муз. М. Лисенка. Останню річ виконано було цілком артистично. Зате пьєса д. Стеценка не справила на нас великого вражіння. Може бути, що причина цього — переутомлення виконавців великою дуже програмою концерту.
З солістів брали участь в концерті, окрім добре відомого в нас д. Карлашова та п. Шихуцьвої-Мінченко ще й молоди артистки з прекрасним сопрано п. Гребенетська та молодий співець сімпатичний хоч і невеличкий тенор д. Коноваленко.
Театр „Соловцовъ".
"Нора" Г. Ібсена. Театр забуває проповідника-драматурга Ібсена. І рідко випадає втіха бачити його пьєси на сцені. А тимчасом — як потрібна Ібсенова проповідь сучасному театрові...
Бенефіціянтка В. Юренєва іменно з боку проповіді підійшла до заглавної ролі. Тут було багато зверхньої гри, наче навмисне одірваної од драми душі Нори, багато теоретики, і так мало лірики, мало драми живої душі, шо збунтувалась в пташиній клітці нориного "кукольного дома". Тимчасом в трудній ролі Нори життя й теорія сплетені в одно ціле і тільки в фіналі пьєси, коли Нора кидає серед ночі улюблених дітей, во ім'я авторової проповіді — гола теорія.
Через те, що Нора п. Юренєвої так одірвана од живої душі, пропадають, не хвилюють драматичні моменти пьєси (фінал пьєси, сцена з листом, укинутим Крокстадом у скриньку і тарантела) знамените місце — танець тарантели п. Юренєва, напр., веде дуже ритмично, ефектно, а Гельмер (по тексту) каже, що Нора забула танцювати, збивається. І нема трагичности цього танку. Инші моменти, де Нора "маленька пташка", ар-ка веде чудово. Шкодить тільки дуже "красивий жестъ", характерний для п. Юренєвої.
За те прекрасно відограні всі инші ролі пьєси. Арт. Рудницький талановито відтіняє дрібязковість Торвальда Гельмера. Особливо гарно виходить це в 8 акті. Доктор Ранк у д. Павленкова — лірична акварель. Сцена з признанням Норі (2 акт) і з "огонькомъ" (3) відограні артистом в м'ягких драм. тонах. Душу замученої людини добре показав п. Мурський в Крокстаді, якого артисти так часто грають "злодѣемъ". Щиро, хоч занадто молодо і темпераментно, веде роль Лінде п. Федорова.
Театр М. К. Садовського. Спектакль 8 февраля на користь "Київського товариства діячів періодичної літератури" в театрі д. Садовського пройшов, завдяки участи в ньому кращих сил труппи, з великим художнім успіхом. Щирі і заслужені овації випали на долю д-ки Ліницької, д. Садовського, д-ки Петляш, д. Чорноморця, д. Захарчука, д. Мироненка та инших виконавців.
Спектаклі пам'яті В. Комміссаржевської. 10 февраля в театрі "Соловцовъ" і 11-го в театрі "Бергоньє" — спектаклі на спомин артистки В. Комміссаржевської. В першому театрі йде "Нора" Ібсена, в другому "Бой бабочекъ" Зудермана, — п‘еси, в яких грала покійна артистка.
Городський театр. Сьогодня, 10 февраля, в бенефіс артиста Ф. Г. Орішкевича виставлено буде в перший раз музичну драму в 2 актах з прологом Є. Д‘Альбера — "Долина". Партії в опері поділено так: Педро співає — д. Орішкевич, Себастьяно — д. Каміонський, Томазо — д. Тіхонов, Маручіо — д. Горленко, Нандо — д. Внуковський, пастора — д. Дісненко, Марту — д-ка Брун, Пепу — д-ка Урбанова, Нурі — д-ка Лєонтович. Оперу поставлено, як у Віденськім Великім театрі. Діріґує оперою д. Штейнберг.