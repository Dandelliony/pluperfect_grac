Южно-руський сельсько-хазяйственний календарь "Хлиборобъ" на 1911 рік. Безплатний додаток журнала "Хлиборобъ". Харьків, 1911, стор. 140. — Календарь "Хуторянинъ" на 1911 годъ (третій сборникъ сельско-хозяйственныхъ статей). Годъ изданія третій. Полтава, 1910, стор. 306 мапа Росії, ціна 25 коп.
Гарне і, разом з тим, трохи незвичайне вражіння справляє календарь „Хлиборобъ. Коли хто схотів би судити про зміст календаря по його обкладинці, то сказав би, що то календарь великоросійський. Сторінки І—XVI оповісток наче потвержують це. Але на внутрішнім заглавнім листку титул календаря надруковано якоюсь мовою, що дуже близько нагадує українську. Далі йдуть оповістки російською мовою, а потім написано — "Змист календаря". Читаємо цей „змист“: "Показчик чисел, святці"... Це ніби по українському. А поруч — "Россійскій Императорскій Домъ, Пасхалія, Дни, въ которые воспрещается совершеніе браковъ" і т. д. Через скілька назв — знов "Страхованье прибутків і капиталів через посередництво Державних зберігательних кас" і поруч — "Борьба съ сорными травами, Лущеніе стерни" то що. І так у "Показчику" російські назви чергуються з "южнорусськими" до самого кінця.
На першій сторінці тексту знаходимо „Табель-календарь“, цілком російський, але назви місяців друковано по українському, й тільки в скобках поставлено скорочені російські назви. Зате на сторінках 2 — 13 надруковано святці, знов таки по-російському, причім вже українські назви місяців поставлено в скобках. Першу "українську" статтю знаходимо аж на ст. 30—33 (про страхування). Але що за мова, що за правопис! Можемо запевнити, що ні один український хлібороб не зрозуміє з тої статті, що то за страхування й що саме треба зробити, щоб застрахувати свої "прибутки і капитали". Далі йде ряд статей російською мовою — розуміється чисто-книжною, — а там знов скілька статей каліченою українською мовою: Про луки, про городину. І така мішанина панує в цілім календарі.
Ми сказали вище, що календарь справляє гарне, але, разом з тим, трохи незвичайне вражіння. Тепер читач знає, чому це так. Упорядчики календаря, очевидно, мали найкращі наміри, вони ввесь час пам'ятали, що "южно-руський хлібороб" то власне хлібороб український. Але брак досвіду й твердих переконань що до українства не дав їм змоги виконати свої заміри як-слід. Ввесь час вони не знають, на яку ступити, й виходить, що календарь не може задовольнити нікого — ні українців, ні великоросів.
А все ж добре, що харьківське товариство сельського хазяйства рахується з потребами місцевої людности. Шкода тільки, що воно йде шляхом компромісовим, причім палиця раз-у-раз перегинається в бік російський. Час би вже товариству вияснити остаточно своє становище й залишити свої вагання.
Більш цільне вражіння справляє календарь „Хуторянинъ“. Тут нема ніяких вагань: календарь має характер чисто російський, тільки зміст його пристосовано до умов місцевого сельського господарства. Укладений систематично й розумно, календарь імпонує як іменами авторів статей — усе відомих спеціалістів, — так і приступним викладом трактованих тем. Є в календарі й ukrainica. На самім кінці уміщено дві статті Гр. Коваленка: „Тарас Шевченко" і „Могила Тараса Шевченка". Статті написано приступно, чисто українською мовою й загальновживаним правописом. До статей додано два малюнки: портрет Шевченка й малюнок Шевченкової могили.
Входити в докладний розгляд змісту обох згаданих календарів не маємо змоги. Проводимо тільки паралель між ними. Календарь "Хлиборобъ" ставить собі досить широкі національні завдання, але фактично він ледве чи досягне хоч найменших наслідків. Навпаки, календарь „Хуторянинъ“ ставить собі вузчі завдання, але досягає він наслідків досить поважних. Усе діло в тім, що упорядчики „Хлибороба“ сами собі добре не вияснили, чого вони хотять, тоді як редакція "Хуторянина" йде певним шляхом і твердо знає, чого хоче. Побажаймо ж першій більшої витриманости й твердости, а останній — де-якого поширення її теперішніх цілів і завдань.
С. Русова. Початкова географія. Спб. 1911 Ціна 35 коп.
З почуттям цілковитого задовольнений скінчили ми розгляд цієї нової вкладки, цієї нової цеглини в будівлі майбутньої української школи. Нещодавно побачила світ перша частина географії професора Рудницького, присвяченої виключно Україні. Відомостей з географії загальної досі бракувало, коли не рахувати окремих статей, роскиданих по всяких підручниках та книгах до позашкільного читання. Отже тепер й цю прогалину заповнено й заповнено, як на нашу думку, досить добре. Загальну географію п. С. Русової складено на зразок кращих початкових географій — підручників російських (Иванова, Кружка преподавателей та инш.), і це вийшло тільки на користь цій першій спробі, бо, щоб там не казати, а в росіян добрих підручників, упорядкованих і додержаних у згоді з вимогами педагогики, не бракує, й ми, навіть тоді, коли матимемо рідну школу, ще довго учитимемося у росіян справі народньої освіти.
Починається географія гарно написаним вступом, в котрім росповідається про завдання такої науки, як географія, про потребу її для кожної людини. Далі маємо такі відділи, сістематизовані досить добре: І. Напрямок і далечінь. II. Маштаб, план, карта. III. Вода на землі. IV. Море і океан. V. Ґрунт землі. — VI. Гори й низини. — VII. Земна куля. — VIII. Звідки взялися гори й вулкани. — IX. Воздух. — X. Денний і роковий оборот землі. — XI. Місяць і зорі — XII. Климат. — XIII. Рослини й звірі на землі. — XIV. Люде. — XV. Російська держава. — XVI. Межі української землі й її поверх. — XVII. Українські моря: Чорне й Азовське. — XVIII. Українські річки. Дніпро. — XIX. Дністер та другі (инші?) українські річки. — XX. Люд на Україні. — XXI. З чого живе український люд. — XXII. Уряд. Міста на Україні. — Навмисне наводимо до відому читачів усі відділи, що містить в собі підручник п. С. Русової, бо навіть з самого росположення відділів бачимо, що упорядкування книжки додержано не на манір старих офіціальних підручників (отсе тобі, мовляв, географія математична, а отсе фізична, — вчи "отсюда до сюда"), а так, як того вимагає наука про навчання дітей. Термінологія цілком наукова й популярна за невеличким винятком ("русло" — корито або стрижень; на нашу думку, перший термін можна було б зовсім усунути, як невідповідний, а, замісць "стрижень", — фарватер, вжити дуже гарний термін — "річище"). Трапляються зрідка й недогляди: поміж часописьми, що виходять у Київі, бачимо — "Український Учитель"; такої, як відомо, нема, а є видавництво з цим назвиськом; на стор. III, замісць "чистою козацькою кровью", стоїть „юнацькою". Що до зовнішніх хиб, то їх майже нема, коли не зважати на надмірну стислість друку й на те, що в книжці рідко дуже т. з. "красних" рядків (діти страшенно не люблять читати друку суцільного, без тих "красних" рядків).
В книжці багато добре підобраних странно виконаних малюнків і карт (мап), а наприкінці додано величеньку мапу розселення українців.
З великою вдячністю повинні вітати цю першу загальну географію, українською мовою написану; сподіваємося, що ні педагоги, ні видавництва наші на цім не зупиняться, а провадитимуть і надалі велику й дуже користну працю видання гарних підручників, щоб нарешті заціпило ворогам, котрі кажуть: "навіщо їм школа, коли у них і підручників відповідних біг дасть".
Кіевскй Земскій календарь и справочная книжка на 1911 годъ. Изданіе Кіевскаго Губернскаго Управленія по дѣламъ земскаго хозяйства. Київ. Ст. 284, ц. 25 к.
За прикладом минулого року, і в біжучому редакція земської "Газети" коштом київського губернського земства видала книжку під вишенаведеним заголовком. Таким способом, Київський земський календарь, очевидно, має стати щорічним періодичним органом.
Нема чого говорити, що подібний орган бажаний, коли б тільки він держався певного шляху і приняв би певний позітивний напрямок. Але ж, поки що вимальовується, головним чином, його послідовність хіба тільки з боку негативного. Головніша його негативна риса в тім, що, видаючись на вкраїнській території, і, очевидно, для української — людности, — цей календарь-справочник вже другий рік має цілком щире "общерусское" обличчя. І це видко не тільки в тому, що календарь не дає нічого спеціяльно українського, хоча б навіть в тих мікроскопичних розмірах, як календарь "Хуторянина", але ж він і зовсім не визнає істнування українського елементу на Київщині. Тамже, де доводиться volens-nolens зачепити національне питання, він знає тільки казенну "малоросійську" людність та малоруські звичаї ("Крѣпостное право и отмѣна его въ кіевской губерніи").
З огляду на такий характер видання, вважаємо зайвим розглядати його більш докладно. Ми певні, що користь цього календаря для місцевої людности більш як проблематична; навіть де-які практичні статті — досить популярні як на росіян — не будуть зрозумілими нашим селянам, бо й автори й редактори дуже мало подбали хоча б про такий паліатив, як "мѣстныя" пояснення спеціальних московських або тамбовських терминів ("снадобья", "время поросенія", "водоемы", "молочные скопы" (?), "пастьба на жнивью", "барщинные дни", "травостой", "личинки майскаго жучка" — очевидно — хруща, а не майки (?)" і т. и. Чимало ж статей написано й зовсім мовою "отношеній" (напр.: "лица, подвергшіеся укушенію бѣшенними живстными" — замість звичайного — "укушенные..."), яка, певне, не зовсім задовольнить і справжніх кацапів.
Та й взагалі на всьому календареві, починаючи з його зовнішнього вигляду (типовий "отчетъ" по якій-небудь "части" земського хазяйства), в значній мірі лежить тавро казенщини і "узаконеннаго образца".