Зразок патріотичноі науки.
Першим і самим елементарним домаганням од усякої, а тим більш наукової праці мусить бути добросовістність і знання її автора, - добросовістність для того, 
щоб оцінювати до ладу й об'єктивно факти, і знання, щоб не плутатись серед їх, як серед лісу, не вигадувати небувалого, не перекручувати того, що було. 
І в кожній сфері наукової діяльности ці елементарні домагання звичайно й прикладаються, — природник знає свою науку і, не знаючи її, певне не зважиться 
виступити прилюдно; математик не буде вигадувати власних теорем і формул, що не в'яжуться з загальним станом науки, інженер не будуватиме моста, не тямлючи,
 як йому до діла прикласти наукові відомости. Бувають, певна річ, помилки, може бути, що данний суб'єкт перецінить свої знання й візьметься за таке діло, яке 
 по-над його сили стоїть, але це тільки помилка, виняток, і в науковій сфері добросовістність та знання становлять неминучу умову кожної праці. Але єсть одна
 сфера, де кожний охочий чоловік почуває себе як дома, де забувають про найперші й найелементарніші вимагання від усякої праці. Сфера ця українське питання.
 Кожен, що знає десяток — два українських слів — має себе вже за филолога і згорда творить суд і росправу над українською мовою і працями українських діячів,
 що ціле життя своє віддають цьому питанню. Кожен, хто чув щось з десятих уст про становище української справи, а сам ні одної книжки української не прочитав,
 може легко зійти за спеціяліста справи, аби трохи сміливости було. Кожен, кому охота, може з легкою совістю і ще лекшим багажем фактичного знання взятись за
 порішення всяких справ, звязаних з українством. Ми маємо цілу низку учених, що категорично орудують українськими справами, не маючи про них у голові 
 анічогісенько; ми знаємо силу політиків, що не менш категорично розв'язують практичні питання, зовсім не знаючи ні народа нашого, ні його мови, 
 звичаїв та потреб. Знання та добросовістність вони надолужують патріотичним або централістичним завзяттям поглядів і з цим багажем виступають на прилюдну 
 трибуну —в пресі, в „наукових" творах, на кафедрах... І що найдивніш — знаходять і читачів, і слухачів, що їм віри ймуть і плещуть в долоні, слухаючи їхніх 
 безсоромних вигадок та перекручування, Недавно в Петербурзі виступив з публічною лекцією про закордонну Україну один з таких „спеціялістів" по українству, 
 д. Філевич. Вже не вперше цей сміливий добродій виявляє свій багаж і свою добросовістність з приводу українського питання і читаючи його праці, повні злости,
 незнання та навмисного фактів, просто дивуєшся, як хоч трохи розумна людина може вигадувати такі нісенітниці, як — що там не кажіть, а професор — може не знати
 того, що повинен знати всякий, хто справді хоче освітити питання, а не затемнити його ще дужче. Тільки надія на те, що слухачі й читачі ще менше знають і не
 зможуть оцінити до ладу сміливости таких оригинальних учених, і може мабуть окриляти їх на такі просто ганебні вчинки. В звідомленні про лекцію проф. Філевича
 читаємо, що він „представила вт. продольномч. разр'Ьз'Ь (?!) главньїе фазисьі галицко-русской исторіи". Як виглядає та історія в такому „разр'Ьз'Ь", покажуть 
 нам оці відомости „тямущого" професора. Українців чи русинів у Галичині вигадали німці — це ми давно вже чули од польських учених типа Філевич; але їхній
 російський товариш додає тепер одну, невеличку, правда, рисочку, яка проте цілком перевертає польські ламентації й  переводить їх в „истинно-русскій" табор.
 Українців вигадано „по польському совтпу и — каже д. Філевич, пошивши тим у дурні всіх отих польських публіцистів, що початок українського питання в Галичині 
 вважали за згубу Польщі, за німецьку та московську інтригу. Історикові закордонної України, за якого має себе претензію уважати д. Філевич, мусить бути певне 
 відома заява „Головної руської ради", що р. 1848-го виступила з пам'ятними словами: „ми, русини галицькі, належимо до великого руського (українського тоб.то) 
 народа, котрий одним говорить язиком і 15 милійонів виносить". Але д. Філевич того не знає, він просто заставляє галицьких українців раз-по-раз заявляти про 
 своє „культурнеє единство" з великоруським народом, проминаючи все, що проти такої єдности говорить. Мало того, навіть фонетичний правопис, що від імени свого 
 творця зветься часто „кулішівкою", д. Філевич накидає на кошт німцям, звучи її австрійською вигадкою!.. Звичайно, що з такими знаннями і добросовістністю дуже 
 вже легко було цьому ученому перескочити до „українського сепаратизму", що находить собі допомогу серед поляків, у Відні й навіть у Берліні... Це вже 
 звичайний шлях таких „учених" і, до сепаратизму йдучи, їм ніяк не минути Берліна: він по дорозі, хоч наші „учені" й ховають пильно, як саме туди дісталися.
 А раз вилізши на свого звичайного коника прудко несуться на йому, наші „учені", згадуючи не до речі навіть таких людей, що ні в якому разі не були товаришами 
 й помішниками усяким Філевичам. Цим разом д. Філевич всуе поминає Бєлінського, Добролюбова та Щедрина, що ніби-то глузували з „українського сепаратизма". 
 Коли ще прізвище Бєлінського ми можемо зрозуміти в ряду супротивників українського письменства (а не сепаратизма, про який за часів Бєлінського ще й мови не 
 було), то як  попали до д. Філевича прізвища Добролюбова, цього виразного прихильника українського, або Щедріна, що глузував не з сепаратизма, а з тих, хто 
 той сепаратизм вигадує (тоб.то з д. Філевича) — ми вже зрозуміти НІЯКИМ чином не можемо. Очевидно, на цьому пункті д. Філевича спіткало якесь спеціяльне 
 запаморочення і він перестав бачити те, що було у його перед очима, і не туди поткнувся, куди хотів, вишукуючи собі прихильників.
На початку своєї лекції д, Філевич, кажуть, гірко плакав і нарікав на те, що у нас мало знають і мало цікавляться галицькими справами й історією. Це правда — 
знають мало і цікавляться теж мало. Але насамперед д. Філевичеві треба було б посипати попелом власну голову і признатись, що він сам зовсім не знає тієї 
справи, про яку взявся балакати, а ті обривки фактів, що випадком залетіли в його голову, прибрав у таке вбрання, так  перекрутив і посипав такою 
„истинно-русскою" сіллю, що вони й зовсім усяку ціну втратили. І не одному д. Філевичеві треба це пам'ятати, а й багатьом таким самим „ученим", що 
добросовістність та знання надолужують сміливістю й надією, що нікому їх на незнанні та вигадках піймати.