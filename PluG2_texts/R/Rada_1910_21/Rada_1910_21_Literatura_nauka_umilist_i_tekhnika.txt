Європейська преса про польсько-українські відносини. На підставі інформаційних статей „Ukrainische Rudschau" про українсько-польські відносини в Галичині 
появляються безупинно в чужій пресі статі і нотатки, що характеризують відповідно польське панування в Галичині. Згадані часописи звернули свою увагу в останнім 
часі на оці справи: 1) польські проекти на „zniszczenie Rusi"; 2) гакатизм львівського магістрату, що визначається нетерпимістю супроти культурних потреб 
українських мешканців, а в останніх часах став викидати русинів з міської служби; 3) статистичні крутійства краєвої ради шкільної в области народнього шкільництва
 і 4) „промислові" проекти Баталії. З окрема належить тут згадати про поважний данський журнал „Detny Aarhundrede“ („Нове століття"), в котрім Аксель Лінвальд 
 подав довгу статю п. з. „Polaker og Ruthenere i Galizien“. Автор росповів на підставі вірних данних і джерел політично-культурне положення русинів під польським 
 пануванням в Галичині і кінчить свої виводи таким уступом: „Коли мені удалось дати образ нещасливого народу, котрого історія знає оповідати майже виключно про 
 національний гніт і лихоліття, але котрий тепер, не зважаючи на всякі перепони, є на дорозі до того, щоб здобути собі світліші умови життя, то моя ціль осягнена. 
 Русини це народ, що вповні заслуговує на сімпатію, яку викликала його справа в останніх часах. Рівночасно доведення поляків виступав в зовсім инакшім світлі, ніж 
 ми досі звикли бачити. Що правда, польський народ придбав собі також сімпатію своїми геройствами в оружних боях за волю, як не менш завдяки насильствам пруської 
 політики, що відбирає йому рідну мову. Але та сімпатія сильно захитана фактом, що народ, котрий сам терпить гніт, не хоче признати національних прав там, де сам 
 держить власть в руках. Тим дає він лиш зброю в руки своїм гнобителям".

