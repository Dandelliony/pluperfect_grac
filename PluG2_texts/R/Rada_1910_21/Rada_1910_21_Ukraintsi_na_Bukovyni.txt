 Пані Фільoveна Лопатинська, що вже здобула собі назву „буковинського соловейка", святкує тепер правдиві тріумфи на німецькій сцені в своїх рідних Чернівцях, де 
 співає разом з відомим тенором Вернером Альберті. Недавно співала пані Лопатинська партію Тоски в опері Пуччіні тої ж назви, і черновецька критика не пожалувала 
 їй гарячих похвал. Ось що пише про нашу артистку черновецький щоденник "Czernowitzer Tablatt"пані Лопатинська уявляє з себе велику артистичну силу. Голосово 
 партія Тоски немов для неї й написана.

Співала з великим чуттям і розвинула свої знамениті голосові засоби велично у всих позиціях. Романс в першім акті („Там на човенці"), а також уступ „З повним 
серцем тут прийшла я" і арія в другім акті були чудово-виконані. Артистку нагороджено через це бурею сердечних оплесків та гарними дарунками. Другий щоденник 
„АІ-g. Cz. Ztg." пише про паню Лопатинську, що вона „була палка в любові, гаряча в ненависти, зворушлива в сцені перед самовбивством і перевела ролю Тоски з 
погляду, співу і гри бездоганно". Ще з більшим вдоволенням зазначуемо це через те, що, не вважаючи на такі успіхи, пані Лопатинська зважилася вернутися на рідну 
сцену і працювати для рідного театру. 