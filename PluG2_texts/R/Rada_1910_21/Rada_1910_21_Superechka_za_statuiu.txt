Недавно в Римі, в садах Салюстія, знайдено при розкопках античну статую — дочку Ніобеї. Земля, на якій знайдено статую, належить італійському комерційному банкові,
 й цей банк, постановивши, що статуя належить йому, послав її до Мілану, де він має свою філію. Рим, одначе, доводив, що статую знайдено на муніціпальній 
 території, отже статуя належить муніціпалітетові. Виникла судова справа, й суд постановив, що статуя справді належить Римові. Тоді римський городський голова 
 Натан з судовим приставом поїхав у Милан, щоб забрати з банку статую. Але миланці дуже розгнівались на постанову римського суду й надумались помститись за це на 
 Натанові. Коли отже Натан під'їхав до палацу Форца, де була статуя, його оточила розлютована юрба, яка з вигуками; „Геть Натана! Геть Рим!“ почала закидати його 
 снігом і повалила його на землю. На превелику силу поліції пощастило визволити Натана з рук розлютованих прихильників античної умілости. Римська преса дуже 
 обурена цим інцідентом.
