ПЕТЕРБУРГ, 26. З Софії повідомляють, що на болгарсько-турецькій границі була сутичка. Болгари стріляли в турецький патруль. В перестрільці поранено декілька 
чоловік. ПЕТЕРБУРГ, 26. В Афинах заарештовано шість критських депутатів, що приїхали до Афин вкупі з лідером критських грекофілів Венізелоосом. ПЕТЕРБУРГ, 26. 
В Афінах вбито двох видатних членів гречеської воєнної ліги: на вулиці вбито генерала Ботчаріса, у власній кватирі вбито полковника Констандініса, бувшого 
воєнного міністра. Гадають, що ці вбивства виконав комітет національної оборони. Вбивцю не затримано. Місцеві газети пишуть про майбутній терор в Афінах. 
ПЕТЕРБУРГ, 26. З Відня повідомляють, що австрійське воєнне міністерство ухвалило побільшити воєнні сили на границі з Турціею. ПЕТЕРБУРГ, 26. З Відня повідомляють, 
що Турція готується захватити Фесалію. Цим актом Турція почне війну з Грецією.

