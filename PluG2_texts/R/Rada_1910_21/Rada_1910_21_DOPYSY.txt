(Од власних кореспондентів).
Г. ТАРАЩА (на Київщині). Залізниця. Років з десяток тому товариство підприємців, з д. Лубенським на чолі, прохало у міністерства дозволу на будування залізниці 
„Ржищев — Христинівка" Вона мала проходити в 6—9 вер. од Таращі, а найближчі станції — Синява та Северинівка — були б в 16 —18 вер. Довідавшись про це, наша міська 
дума послала до Петербургу уповноваженого клопотати, щоб залізницю було проведено через Таращу. Для цього город давав 10 дес. лісу, пісок та землю і брав на свій 
кошт техничні розвідки. Міністерська комісія, що розглядала справу, взяла на увагу прохання нашого города й обовязала підприємців прокласти до Таращі вітку. 
Раділи таращане, сподіваючись залізниці. Чекали довгенько її, та даремно: підприємці чогось свій проект залишили. В цьому році д. Лубенський з спільниками знову 
обернулись до міністерства за дозволом на акціонерне товариство для збудування залізниці „Київ — Балта“. Ця колія, як і попередня, має проходити через таращанський 
повіт, але з 7 промислових пунктів його станція проектується тільки в Ставищах, а повітове місто Тараща зостається геть-геть в боці (в 6—9 вер.). Звичайно, значно
 більшу увагу для людности повіту мала б залізниця тоді, коли б і в Таращі збудовано було станцію і ось через що. Уся кладь з східньої частини повіту тепер прямує 
 через Таращу до ст. Ольшаниці, а коли б була станція в Таращі, то вона б наблизила до людности пункт збування сельсько-господарських продуктів. Про велике ж 
 значіння залізничої станції для Таращі, як в економичнім, так і культурнім житті, що й казати. Од Таращі до залізниці аж 22 вер. і поки то доберешся до неї! 
 Весною ж коли розливається р. Рось, то доводиться або переправлятися на човнах, або ж сидіти й не рипатись. Прочувши про нові заходи д. Лубенського, наші 
 „батьки" знову заворушились: збірались, міркували, і постановили й на цей раз клопотатись, щоб залізницю прокладали таки через Таращу і збудували тут станцію. 
 За уповноваженого обібрали міського голову п. Крупського, асігнувавши і йому на подорож до Петербургу 500 карб. 
 БАГАЧКА, миргородського повіту (Полтавщина). Освіта на селі. Наша волость по числу шкіл стоїть на найпершому місці в повіті; в ній мається 7 земських та 4 
 церковних школи, в котрих вчиться, як це видно з останнього звідомлення земської управи, 850 дітей з 1.526 усих дітей шкільного віку. Всих читачів, що беруть 
 книжки в наших бібліотеках шкільних і громадській, лічилось 1.040, з них дорослих (старіш 17 років) було 276. Це на 15.262 душі всих мешканців виходить читачів 
 тільки біля 7 проц., останні 93 проц, або більше 14 тисяч душ книжок не беруть і можна думать, зовсім не читають нічого, бо в нас небагато таких людей, що мають 
 свої книжки, або газету. Та й ті, хто бере книжки з бібліотеки, читають не так то вже й багато. За цілий рік всі читачі разом прочитали книжок взятих з бібліотек 
 шкільних та громадської 3.596. Це виходить по З 1/2 книжки на кожного читача. Народніх читаннів по школах в останні часи не ведеться, вистав теж ніяких. За те 
 горілку в нас п'ють добре. Вся волость випиває за рік більше, як на 40 тисяч карбованців горілки, або на 2 1 /2 карб, кожна душа.
Г. КОНОТОП (на Чернігівщині). Самогубство та тиф. 19 сього січня в 4 години вечора судебний слідуватель г. Конотопа II уч., д. Кондаракі, добре пообідавши і 
напившись чаю, пішов в хлівець і там пустив собі кулю в рот. На згук вибігла його жінка та инші, але він вже був неживий. На столі знайшли листа, що залишив він 
перед смертю. Лист якогось философського змісту, так що по ньому не можна взнать, через що він погнав себе на той світ. Йому літ під 40, жінці —під 80. У нас 
тепер пошесть тифу. Заслабло за короткий час уже більше 200 душ. Земська лікарня не вміщає більше як 90 чоловіка, а решта зостається дома. Думають оборудувати 
літні помешкання, але поки що нічого не зроблено.
