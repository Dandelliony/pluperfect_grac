Не раз уже писалося в газетах про російського авіатора Єфимова, а оце одержано з Парижу нові звістки про його проби з літанням. 27 декабря м. р. Єфимов у Мурлелоні
 піднявся на аероплані бр. Вуазен в бурю на 150 метрів од землі. 18 января с. р. він визвав на боротьбу авіаторів у Парижі, але ніхто не згодився і він тоді 
 піднявся на 13 метрів вище ніж Орвіль Райт. Тепер про нього пишуть усі газети, а генеральна парижська академія запропонувала йому стати за вчителя офіцерів. 
 Єфимов родився в 1881 році у Смоленську. Науку здобув у одеській залізничій школі і вступив на службу помішником машиниста. Потім Єфимов вступив на должность 
 надсмотрщика одеського телеграфного одділу. На цій службі Єфимов почав цікавитися літанням і вдався до банкирського дому „Ксидіас“ з проханням, щоб його 
 доставили в Париж, але там на нього не зважили. Так само не зважило на його прохання і залізниче начальство. Тоді він якось добув білета „Одесса—Парижа“ і без 
 грошей поїхав у Францію. Там йому пощастило зійтися з авіаторами.
