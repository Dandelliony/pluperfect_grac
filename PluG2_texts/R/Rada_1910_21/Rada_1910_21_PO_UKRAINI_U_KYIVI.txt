В українському клубі сьогодня на черговій літературній вечірці мають бути відчити: 1) „про О. Ф. Кістяковського, як українського наукового діяча і народолюбця", 
д. Ф. П. Матушевського і 2) „про галицькі січі (подорожні вражіння) д. Л. М. Жебуньова. Початок о 8 годині вечора. 
 — Трус. 25 января, з наказу київського охоронного відділу, поліція старокиївської часті зробила трус у кравця Йосипа Залевського (Михайловська, 16). 
 — Лекція про  Т. Г. Шевченка. 24 января в троїцькому народньому домі д. І. М. Стешенко прочитав російською мовою лекцію про Т. Г. Шевченка. Лекцію впорядило 
„общество распространенія образованія в народъ". 
 — Конфіската української газети. З наказу голови київського тимчасового комітету в справах друку сконфісковано № 4 українського тижневика „Село". 
 — На вищих жіночих курсах. Історично-філологичний факультет київських вищих жіночих курсів ухвалив запросити на катедру стародавньої російської літератури проф. 
В. Н. Перетца. Постанову цю має ще затвердити рада професорів вищих жіночих курсів. 
 — Чеховська вечірка. У суботу, ЗО января, має відбутися в народній авдіторії (Бульв.-Кудрявська, 26) літературно-музична вечірка, присвячена памяти Чехова. В 
виконанні програми ласкаво згодилися взяти участь артисти опери й драми і артисти-аматори. Билети продаються що-дня о 6—8 годині вечора в народній авдіторії. 
 — Нарада в справі канала з Риги до Херсону. Цими днями в Київі має відбутися спеціальна нарада міських діячів і представників од купецтва в справі збудування 
великого канала з Риги до Херсону. 
 — Трус по крамницях. З наказу міністерства внутрішніх справ, поліцмейстер запропонував київським приставам зробити трус по всих крамницях, де продаються листовні
 картки, і конфіскувати такі картки, на яких буде кощунственний малюнок св. хреста. 
 — Прибуток з базарів. Року 1906 Київ з своїх базарів мав прибутку 335.354 карб., а року 1909—452,197 карб. 
 — В університеті. Серед студентів київського університету засновується „русскій національний союзъ", що ставить своїм завданням працювати на користь „русской 
 самобытной культури “ і „русской государственвости". 
 — Упертий самовбивець. Цими днями студент київського університету, Олександр Сабаев (Прорізна, 14) зробив вже четвертий замах на самовбивство. 22 января він 
 робив дві спроби позбавите себе життя; 23 января труївся бромом і гіосціаміном, а 25 января —хиною, але завше завчасу його обрятовували. Поки що всі ці замахи
 закінчилися тим, що хазяйка звеліла йому вибратися з кватирі. Причина — нещасне кохання. 
 — Ще про озброєний напад на Дмітрієвській вулиці. Студентів комерційного інституту — Чернова, Іванова і Євенецького 25 января випустили з під арешту через те, що 
 вони довели свою непричасність до озброєного нападу на Дмітрієвській вулиці. 
 — 3 помішників начальника тюрми в злодії. На Стрелецькій вулиці (№ 6) нічний вартовий Павленко заарештував колишнього помішника начальника кишиньовської тюрми 
 — Меркурія Загороднього саме тоді, як він добивався до хижки. 
 --В справі краєвої виставки р. 1911. Організаційна комісія краєвої виставки року 1911 повідомила начальника півдевно-західньої залізниці, що в біжучому році вона 
 захожується ставити павільони і всякі инші потрібні для виставки будівлі проти київської політехнвки та завода „Гретер і Криванек*. З апріля місяця почнеться 
 приставка матеріялу для будівель цих; через те, що матеріялу для виставочних будівель привозитимуть дуже багато, комітет звертається до управління 
 південно-західньої залізниці з проханням зробити на час виставки окрему станцію „Кіевъ-Выставка", де складатимуть потрібний для виставки матеріял. 
 — В справі приватних вищих медичних курсів. Міністерство освіти звернулося було до ради професорів київського університету, пропонуючи висловитися в справі 
 приватних вищих медичних курсів. Рада професорів передала це запитання медичному факультетові, а останній організував для розгляду його спеціяльну комісію, в 
 склад якої увійшли: проф. С. 1. Томашевський, проф. П. А. Морозов та проф. Муратов. Ця комісія висловилася категорично проти того, щоб давати дозволи приватним 
 особам засновувати такі курси і подала з приводу цього відповідний доклад. Головний аргумент цього докладу той, що такі курси будуть звичайними комерційними 
 підприємствами.
 — 3 Київщини. Проти пожеж. Київська губ. земська управа постановила негайно зробити на Київщині 24 земських склади, де продаватиметься селянам по дешевій ціні 
бляха на покрівлі і матер'яли для фарбування її. Склади будуть при бердичівських волостях: самгородській, бердичівського пов., білоцерківській, рокитянській і 
фастівській — Васильківського пов.; лисянеькій і вільшаяській— звенигород. пов.; богуславеькій і козинській—Канів. пов.; бородянській, ряснщевській і 
трипільській — київського пов.; дашівській, манастирищській і цибулівеькій липовецьк, пов.; іванківській, малинській і чернобільській — рад ом. пов.; ружинській
 —сквирськ. пов.; ставищанській —таращанськ пов.; іваньківеькій — уманського пов.; олександрівській, златопольській і теле-пинській—чигиринського пов. і 
 смілянській волості, черкаського пов. 
 — Слабування на Київщині. За останній тиждень на Київщині багато послабло на дифтерит. У Васильківському повіті —137 душ, в чигиринськом —99, в уманському —89
 та в черкаському —86. На шкарлатину, як сповіщає „К. М.“, по всій губернії за тиждень заслабло 3О1 душа. В Васильківському повіті —98, липовецькому — 72, 
 радомисльському —56 іт. д. На тиф заслабло 198 душ. На віспу —28, на кір —20, на сипний тиф —59 душ і на холеру (в е. Барахтах) — двоє. 
 --Лихо. З с. Москаленок, канівського повіту, нам пишуть такого листа: „Рятуйте. Досі у нас не чуть було ніякої хвороби, а тепер то й не перелічиш. Кір давить 
 дітей і дорослих, слабують на тиф. Віспа котить без розбору. Зараз після кору починається віспа і, хто вичухався від кору, той стає жертвою віспи. Уміраяє
 здебільшого поки що голота. Медичної помочі немає ні звідкіля; є земська лікарня десь аж у Стебльові, та їздить туди нема змоги, бо розлилась Рось, а вона но 
 той бік Росі. Рятуйти, бо доведеться усім померти". 
 --І 3 Волині. На селі. З м-ка Януші поля, житомирського повіту, нам пиї шуть, що там люде добре дбають про освіту й господарство. Єсть там гарна і міністерська
 школа двохкласна. Єсть єврейська школа „Талмуд-Тора". і А оце недавно і бібліотеку впорядкували. Молодь там більше освічена, ніж по инших селах. І інтелігенція
 | потроху ворушиться. Виставляли гуртом „Наталку Полтавку". А люде, як великого свята, ждуть тих вистав. Завідующий у школі також часом робить вистави. 
 Українська книжечка почала потроху подекуди появлятися. Читають селяне, читають і робітники з сахарного заводу. Гуртом виписують газети, та, на жаль, не 
 українські. Збіраються виписати „Село". Як не-як, а живуть краще, ніж де инде. 1 до знахара давно перестали ходити, а лічаться в лікаря. Лікарський участок там
 добре впорядкований. 
 — Книжечка єпископа АнЮнія. „Вол" пише, що цими днями виходить в світ книжечка єпископа волинського Антонія на єврейському жарґоні. В ній пишеться про 
 єврейську справу та про св. Библію. Це промови Антонія, казані 1906 року в Житомирі. І Переклав їх на єврейську мову д. Баринштейн. 
 — Нова земська часопясь. Цими днями вийде число перше „Сельско-Хозяйственной Хроники", журналу, який видає агрономичний одділ волинської земської управи. 
 — 3 Поділля. Черепиця з цементу. В с. Остапківцях, проскурівеького повіту, ції весни земство має заснувати школу, де вчитимуть робити черепицю з цементу. 
 Поміщиця пані Заліська дає під школу землю. Це стане селянам у великій пригоді, бо вже дуже далися їм в знаки оті повсякчасні пожежі. Вкривати хати залізом 
 селяне не спроможуться, бо воно дороге. А черепиця з цементу не боїться вогню так само, як залізо, і багато дешевше од його. 
 — Не використані гроші. „Под.“ пише, що з коштів, зібраних на Поділлі підчас минулої війни, на підмогу семьям врачебного персоналу, що потерпів на цій війні, 
 витрачено тільки 800 карб. Зосталося ще мало не 5.000 карб,, бо до товариства подільських лікарів не надходило більше проханнів дати підмогу. Тепер це т-во 
 хоче видавати з цих грошей підмогу усьому узагалі лікарському персоналу підчас сутужности.
 — Покута адвокатові. „Р. Сл.“ пишуть з Могильова-Подільського, що там рада присяжних повіренних заборонила адвокатувати д. Врочинському цілий рік за те, що він 
порострачував гроші, довірені йому клієнтами. Між иншим, цей адвокат рос тратив 14.000 карб., довірених йому цукроварнями Хріновецькою та Вендичанською. 
Врочинський подав апеляцію на цю заборону, та одеська судова палата не уважила тієї апеляції і затвердила постанову ради адвокатів. 
--3 Полтавщини. Злодії. З с. Дуниновки, золотоношського повіту, до нашої газети пишуть, що там життя немає од злодіїв та мошеників. Крадуть, що попадуть: хліб, 
одежу, кури. У дуже бідного чоловіка недавно вкрали 20 пудів жита. 
 — 3 Херсонщини. Новий театр в Одесі. Д-ій Анатра становить новий спеціяльно-драматичний театр на тому місці, де колись був одеський „Русскій" театр. Новий театр
 заарендують на 25 років д.д. Біскер та Ляшенко і платитимуть за його по ЗО тисяч, карб, що-року. Театр обійдеться тисяч 250 300. Буде в йому 1.600 місць. Фасад 
 виходитиме на Грецьку вулицю. План театра робить архитектор Дмитренко. Будівлю роспочнуть на весну. 
 3 Таврії. Лихо „Анатомі". Веселу історію оповідав „Гол. М"Ще коли п'єса Андреева „Анатема" не була заборонена до вистави, то в Бердянську справник загадав
 перед виставою дати йому п'єсу і зовсім викреслив звідтіля роль „Анатеми". Артисти без головної ролі не схотіли грати п'єсу. Тоді справник дозволив говорити 
 слова ції ролі з-за лаштунків, а ні в якому разі не показувати самого „Анатеми" на сцені. „Щоб, додав справник, ніхто ції морди не бачив, хоч би навить і 
 викликали глядачі". 
 — 3 Кубані. Спектаклі для робочих. В Катеринодарі 23 і 24 любителі двічі виставляли безплатно для робочих комедію Карпенка-Карого: „Сто тисяч". Мати. Дівчина 
 — козачка Дарина Куц породила в станиці Старомишатівській дитину. Щоб покрити свій сором, вона нишком однесла вночі дитину на город і там закопала її. Родичі 
 дізнались про це й сказали поліції. Дівчина призналася. 
 Люде мруть. „Куб. К.“ сповіщав, що в станиці Пашківеькій що-божого дня ховають по 5 —6 душ. Слабують на бронхит, плеврит, шкарлатину, на тиф та віспу. Віспа так
 шириться, що довелося прищіплювати її в кожній хаті усім чисто. На двадцять тисяч люду в цій станиці є всього-на-всього три фершали.
