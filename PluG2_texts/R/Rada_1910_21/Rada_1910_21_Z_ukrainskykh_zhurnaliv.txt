( "Українська Хата", кн , VII—ТІЛ IX і X).

Останні книжки „Української Хати" справляють сімпатичне вражіння, особливо як порівняти їх з слабенькими й убогими на зміст першими книжками. Видно значний поступ 
у веденні журнала; ширшає круг тем з поля критики і публіцистики, покращав вибір творів красного письменства, помітно більш—серйозну редакторську працю, і хоча 
можна знайти ще чимало недоглядів і хиб, чимало річей — слабеньких, але в цілому фізіономія журналу прийняла більш солідний характер і з його сторінок уже не віє
 тією безнадійною пусткою, що примусило нас у свій час скласти неприхильну оцінку журналові. Зазначуємо це з тим більшою приємністю, що бачимо в цьому поступ тих 
 молодих літературних сил, які взяли у свої руки новий журнал і ведуть його скоро вже цілий рік. Не вороже упередження, не злісний намір діскредитувати нове 
 українське літературне підприємство кермувало нашою неприхильною оцінкою перших випусків „Укр. Хати" , а гіркий жаль, болючий сором, що журнал, який має претензії
 служити органом нашої молоді, висловлювати її стремління й пориви, показав сумну безсилість і безталааність. І з тим більшою приємністю зазначуємо, що І новий 
 журнал показав за останні часи справжній поступ, що поглибшав його ідейний зміст, покращала художественна його частина. Не претендуючи на певну, ясно закреслену 
 політичну програму, не виявляючи себе прихильницею виключно якого-небудь одного літературного напрямку, "Українська Хата" звертає найбільшу увагу на явища
культурно-просвітного життя і письменницького руху на Вкраїні. І як би молодому журналові удалося стати дійсно зеркалом того життя й руху, обхопити його як 
найповніше, і систематично давати огляди й реєстрацію усіх фактів нашого культурно-національного життя, це було б його немалою заслугою перед українським 
письменством та громадянством. В свойому огляді змісту УП—VIII, IX та X книжок „Української Хати" зазначимо попереду те, що здається нам слабшим, що понижує тільки,
 на нашу думку, вартість цих книжок. Безумовно слабшою стороною журналу являється його публіцистика і літературна критика. Правда, — одділ цей поставлений досить 
 широко, теми зачіпаються дуже цікаві, навіть „пекучі" і саме поставлення цих тем на обміркування свідчить про публістичний „нюх" авторів, що вміють підхопити те,
 що являється найбільш інтересним і сучасним. Та разом із тим видно, що авторі не вміють справитись із своїми темами; замість вияснення справи, вони тільки 
 заплутують її й затемнюють, замість прінціпіяльної суперечки й полеміки сходять на особисті рахунки; хаотичність думки поруч з великою претенціозністю 
 характеризують зміст таких писань, а їх форма дуже часто межує з фельєтонною балаканиною низшого сорту. От візьмемо статю д. Сріблянського „Pro domo sua", з 
 підзаголовком „Наша література". Сама назва статі заінтриговує читача, натякаючи на якийсь спеціальний її інтерес. І дійсно, д. Сріблянський пробує дати в ній 
 свого роду переоцінку вартостей —не тільки літератури —але й усього нашого культурно-національного руху. Результати цієї переоцінки можна предбачати прочитавши 
 першу сторінку: „Убогість української літератури... сучасне
українське літературне безголовья... реакція в українському житті піднімає свою звірину голову. В парі з нею іде страшенний літературний крізіс і загрожує нам 
темною ніччю в сфері української художньої уяви. І траґізм цього збільшується ще й тим, що ця реакція не тільки залежить од крізісу в російському житті, з яким 
звязана орґанічно, псіхологічно, але й тому, що є наслідком безсилья наших внутрішніх імпульсів до відродження, безвиразности нашого світогляду, безсилля тих 
імперативів, які ніби то провадять нас по шляху прогресу..." Різкий осуд д. Сріблянським української літератури, критики, української інтелігенції тоді б тільки 
мав якусь силу, якесь значіння, як би автор фактами довів і вияснив докладно, в чому він власне добачає „утілітаризм", „міщанський душок“ та инші гріхи нашого руху
 й літератури. Всі ці терміни мають занадто важке й певне розуміння, щоб ними можна було так лехко жонглірувати, роскидаючи направо і на-ліво; змішуючи поняття, 
 плутаючи хронологічні періоди, увільнивши себе згори од обовязку покликатись на факт (ст. 416), д. Сріблянський в дійсності зводить свою критику на ту саму 
 „епітелогію", котрою він так докоряє українських публіцистів; недоведені фактами і не з'ясовані, всі категоричні присуди д. Сріблянського над українською 
 літературою висять, як кажуть, у повітрі. 1 в тих рідких випадках, коли д. Сріблянський пробує свої загальні висновки підкрепити якимись конкретними фактами, 
 він показує дуже лехке й поверхове відношення до фактів української літератури. Як би, наприклад, не ставив низько д. Сріблянський твори українських 
 письменників (а він оцінює їх зовсім не звертаючи уваги на історічну перспективу) старої „етноґрафічної" школи,
але сказати так безапеляційно про українські оповідання Д. Мордовця: „нуль їм ціна", —це буде сміливо але не вірно. Або, наприклад, взяти міркування д. 
Сріблянського про „реалізм" в українській літературі. „Де наш реалізм Тургенева, Достоевського, Толстого, або Успенського, Гаршина, Горькюго і т. д.?“ —
питаєть- д. Сріблянський,—„чи не в оповіданнях нашої „Вічер-Стоу" М. Вовчка, Нечуя-Левіцького, Старицького, Мирного і инших?“ Д. Сріблянський, очевидно, не 
уявляє собі, що цих усіх письменників можна рівняти як що тут порівняння до речі по силі таланту, по дарованію, по культурному впливу на своє громадянство і т. д., а як що ставити питання так, як він це робить, тоді з повним правом можна запитати: „де наш романтизм Шіллера, Вайрона, Гюго і т. д.?“ І як що д. Сріблянський вважає, що наш „реалізм* (лапки д. Сріблянського) не в силі піднятись вище од протоколізму і „не може найти людину з її поривами, задумами, гідну своєї особи, непокірну перед жахом життя*, —то прекрасно змальовані постаті таких саме людей можна вказати йому в творах М. Вовчка, Левіцького, Мирного, до котрих він ставиться з такою погордою. Ще й те треба сказати, що коли д. Сріблянський серед російських „реалістів" і згадує Горького, то додержуючись хоча б простої хронології, з українського боку треба згадати не Старицького або Марка-Вовчка, а Винниченка або Стефаника. Инакше це буде зовсім не послідовно. Але чим-чим, а послідовністю д. Срібляну ський грішить дуже мало. От вУ нападається на нашу літературу, називаючи її „виявом міщанської благотворительности* —це, мовляв, тільки „попіл та недогарки з панського жертвенника мужикові®, так само як і демократизм української інтелігенції,
на думку д. Сріблянського, це тільки „рекомендація свого особистого настрою (видуманого переважно), маскування свого особистого еґоїзму“. А на иншому місці він 
готовий уже обвинувачувати в тому, що українська література занадто—простонародня, признає, що вона тільки й оживає, торкаючись народнього ґрунту; це — класова 
література, „яка своїм змістом і формою стоїть на ціле століття позад сучасної передової думки", яка відограє службову роль „в смислі задоволення елементарних потреб
 нерозвитої людини" (ст. 429). Але коли українська література простонародня, коли вона може обслужувати тільки потреби простого люду, то і в тому була б її 
 велика вага, і можна було б тоді й не нападатись так на інтелігенцію за її „благотворительність"  , „еґоїзм" та инші гріхи! І коли вважати разом з д. 
 Сріблянським, що в дійсности Україна це —„30-милійонна аморфна маса, маса обезличена, інертна..., яка не творить ніяких національних цінностей, а тільки 
 провадить вегетативне життя", тоді нема чого й нарікати на те, що „трактування української літератури з погляду інтересів села позбавлюе її національного 
 характеру, хоч вона творилась в національній формі-мові" (ст. 421). Коли д. Сріблянський „випробовує мускули" (Його вираз на адресу української критики) на українському письменстві взагалі, то д. Хоткевич справляє цю операцію над українською критикою спеціяльно. В 10 книзі „Укр. Хати" маємо статю д. іХоткевича „Камні отметаемие", цікаву власне по її заміру звернути увагу читачів і подати характеристику де-яких молодих українських авторів, проминутих або оцінених нашою критикою неприхильно. Це цілком справедливо, що часом нові сили, які з'являються на нашій літературній
ниві, не знаходять собі критичної оцінки; це дуже шкода, і для молодих авторів і для самої публіки, але ледве чи винні в цьому ті, на кого пускає свої отруєні 
стріли д. Хоткевич: він винуватить українських критиків і журналістів, або, як він називав їх з злобною іронією „вре- МЄНВО ИСПОЛНЯЮЩИХ'Ь должноеть зав'&дующих'ь українськими друкарськими станками і українською громадською думкою*: вони, мовляв, самовільно захопили право видавати патенти на талановитість і на признання, вони, ці „самозванні задавателі доброго тону-, або лають нелюбих їм авторів, або навмисне замовчують. І от утворюються „камні отметаемие* в нашому письменстві, — авторі, які мають талан, мають хист, але неприхильно зустрінуті, або замовчані критикою, знеохочуються і гинуть для рідної літератури. В усіх цих думках д. Хоткевича правда лиш одно: у нас вводі буває, що літературні новини не знаходять критичної оцінки. Але це залежить од тої простої причини, що у вас занадто мало розвинута журналістика; число нових авторів, нових творів занадто велике, порівняючи з пресою; ще слабо розвинена діференціяція літературних напрямків, одні і ті авторі пишуть по кількох часопиеях (а инші то й по всіх!), а Це дуже утруднює безсторонню оцінку творів, коли автор являється співробітником того ж видання. Нема де правди діти, — літературна критика у нас розвинена слабо, навіть проста регістрація літературних новин усе не наладиться як слід. Але це менше всього залежить від керманичів сучасної української преси, так само, як ніхто не винен у тому, що д. Хоткевичу подобається, наприклад, лірика Філянського, а д. Коцюбинському ні. Де діло літературного і художнього смаку. Он д. Хоткевичу подобається писання Артима Хомика, він
не знає, яких йому пришукати похвал, але це річ цілком суб'єктивна, і нема чого з цього приводу драпироватись у Чайльд-Гарольдовський плащ, нарікати на все громадянство, на галицьке суспільство. І той самий д. Хоткевич, коли він догледівсь талану Артима Хомика, міг би спокійно повідати про це чесній громаді, не роблячи з цього ніякої мелодрами, обходячи а без крикливого пафосу і нарікань, за якими чується не стільки жаль за тими „камнями отметаемими* (властиво кажучи, ні Філянського ні Хомика ніхто не „отметав*, а що перестав писати Семангок, це напевно залежить од якихсь особистих причин), скільки ремінісценції якогось особистого характеру, — адже ж д. Хоткевич не від сьогодні має зуб на тих, кого він зве „задавателями доброго тону* й иншими кусливими епітетами нагороджує. А тими ремінісценціями попсована, наприклад, гарно і щиро написана характеристика творчости Марка Черемшини. Далеко серйозніший характер мають статі д. К.: „Класова боротьба і національна "солідарність* та „Общеруська інтелігенція на Україні*. В першій автор характеризує відношення соціял-демократії до національного питання, зазначуе прибільшення ; нею ваги економичного фактору й класової боротьби і показує, що це все дуже гарно виглядає в теорії, а на практиці сучасного ідейного життя на Україні проповідь цієї виключности приносить одну тільки шкоду. Розбиваються і так невеликі сили свідомої національно інтелігенції, вноситься різнація в її ряди, зростають сили реакційного елементу. Класова діференціяція українського народу має наступити незалежно од нашої волі, а народження нашої національної буржуазії просто таки неминуче потрібне для успіху українського руху. Український народ в процесі свого
розвитку мусить пройти всі ступіні, які проходили инші народи, і надійде час, коли серед свідомого національно громадянства народяться елементи, які 
ворогуватимуть з демократичними ідеями. Але це все не повинно лякати тих українців, котрі служать ідеї національного відродження —бо це відродження несе з 
собою широке здійснення найбільш поступових і демократичних постулатів. В статі д. К. роскидано чимало вірних уваг та спостережень, які показують в авторові 
певну широту і орігінальність думки; от тільки ніяк не можемо ми погодитись з д. К. в в його погляді на російську культуру: він говорить, що б результаті 
демократично-поступоЕ ; ділльности російської інтелігенції „Росія має власну велику національну культуру, якою може зараз питатися і перед Заходом, і котра в 
недалекій будучині буде загальним добром для всіх росіян, як тільки політичні умови зробляться благопрівмніші і зрівняють усіх людей в правах"... В чому добачає
 автор „велику національну культуру" в росіян, і чим вони Можуть пишатися навіть перед Заходом? Це ще потрібув доказів 1 Та й яка ж це велика культура, коли 
 користування з неї „усіх росіян" залежить ще од політичних умов у будуччині. Дуже цікава й друга статя д. К.—про„общерусску" інтелігенцію на Україні; тут дуже 
 влучно з'ясовано відірваність тої інтелігенції од місцевого фунту, показано, як марно пропадають для місцевої української людности культурні заходи 
 інтелігенції через те, що вона не бере на увагу національні прикмети цієї людности, не рахується з ними і несвідомо служить тільки зміцненню бюрократично-обрусительного
  централізму. (Кінець буде).

 