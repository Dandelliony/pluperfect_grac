Великі замовлення. Охтенські порохові заводи в Петербурзі замовили „Продуголю" приставити протягом наступної навігації 2,6 мил. пуд. Донецького кам'яного вугілля 
по ціні 25 коп. за пуд. Південно-західня залізниця замовкла „Продаметі“ 6.150 пудів ресорної сталі по 1,85 і по 1,75 карб, за пуд. А ще кажуть, що казна ставиться
 вороже до сіндікатів. Нічого подібного! Адже охтенські порохові заводи — казенні, південно-західня залізниц —теж казенна, а замовляють вони все таки не поодиноким 
 підприємствам, а сіндікатам. Словом, д. Вольський може спати спокійно. 
 Скрута. З Єлисаветграду „Од. Лист." пишуть: „Промисловці не пам'ятають такої скрути, як оце стала останніми часами. Всі рожеві надії на урожайний рік загинули. 
 Найкращим показником дійсного стану річей може послужити той факт, що біжучий рахунок (тек. счеть) у банках падає, а вексельний учот зростає. Почались 
 банкротства. Мукомоли особливо заплутались: вони зовсім не мають кому продавати борошно, бо всюди запаси — де-які млини стали... 
 Артільний рух. В августі минулого року в Миколаїві виникла трудова автомобільна артіль. Весною на місцевій конці була забастовка кондукторів і кучерів. Після 
 забастовки 20 душ лишились без роботи. Оці то безробітні й заснували артіль. Підмовивши ще душ з 50 робітників, вони набрали з останнього коло 6000 карб, і взяли 
 в одної берлінської фірми два автомобіля-діліжанса на виплат. Та місцевий брук не був пристосований до автомобільного руху, і артіль раз-у-раз мусіла міняти на 
 своїх автомобілях осі й шини. Довелося перенести діяльність артілі в Херсон, де вулиці краще забруковані. Там артіль з чималим успіхом функціонує й досі. 
 Кооперативний рух. Наводимо де-які відомости про хлібні операції в кількох наших кооперативах. Вільгельмстальське товариство, одеського повіту, продало в 1908 р. 
 ячменю й пшениці більше 80 тисяч пудів. Ново-Михайлівське товариство, на Кубані, продало до 12 тисяч пудів кукурузи. Лохвицьке сельсько-господарське товариство, 
 на Полтавщині, збірало великі партії селянського зерна й продавало його великим покупцям по такій ціні, якої ніколи не дали б місцеві дрібні скупщини. 
 Карліаське сельсько-господарське товариство, на Полтавщині, що складається виключно з селян, надумало „примусити скупщиків платити настоящу ціну". Для цього 
 товариство почало скуповувати на базарах усякий хліб по експортній ціні, скидаючи тільки невеликий процент на приставку до станції, очистку й переховування. За 4
 роки через товариство пройшло 236.910 пудів хліба і товариство заробило 984 карб. Ті селяне, що продавали хліб через полтавське сельсько-господарське товариство, 
 мали на 4 —6 коп. з пуда більше проти миколаївських цін. Нарешті, костянтиноградське сельсько-господарське товариство продавало селянський хліб беспосередно 
 одеському інтендантству.
