Киівські вибори.
Вибори до київської городської думи в повному розгарі. По найголовніших участках вибори вже скінчилися, так що вибори в инших участках дуже значних змін у склад нової думи внести вже не можуть. Та й взагалі характер виборів досі вже цілком вияснився, отже можна поговорити й про їх громадське значіння. 
Як відомо, на цих виборах стоять одна проти другої дві партії: ново думська й націоналістична. Перша складаються з представників цілком ріжних громадських напрямів, починаючи від право-октябристського й кінчаючи щиро-поступовим. Ніяких політичних гасел чи платформ ця партія, одначе, не виставляє, бо це було б цілком не до-речі. Натомісць представники цеї партії обіцяють вести городське хазяйство так, як того вимагають інтереси города і людности. Новодумців людність мало знає з боку їх політичної діяльности, але за те їх знають за чесних і порядних людей, котрим не страшно довірити хоч які відповідальні справи. Цілком инакший характер носить партія націоналістична. Члени цеї партії здебільшого люде неповні: хто опікся на політиці, хто на „перерасходах", хто на бюрократичнім полі. Взагалі це люде „ображені”, викинуті з потопаючого корабля. Про те, як вони порядкуватимуть городським добром, вони політично мовчать, а зате вони з тим більшою енергією наполягають на гасла й платформи. Своїм головним девізом вони вибрали націоналізм і обіцяють виборцям истинноруську національну думу. „Ні жида, ні ляха, ні українця а сами тільки російські патріоти будуть у думі. Відомо, що домовласники, а особливо київські, нічого спільного з яскравим лібералізмом не мають. Навпаки, це здебільшого елемент консервативний. І одначе в даннім випадку домовласники проявили стільки такту й доброго розуму, скільки від них ніхто й сподіватись не мі.Один участок за другим „ провалює “ націоналистів і вибірає новодумців. Коли денебудь і вибірають одного - двох гласних з реестру націоналістів, то таких, що попали в цю кумпанію випадково й по суті ніякого нахилу до „переросходів" не почувають. Одначе, й таких випадків небагато. „Провал" націоналістів на київських виборах дає привод і до висновків иншого характеру. Що представляє в дійсності націоналізм російського патріота з „бувших людей"—це мало хто знав. Широка публіка почуває ще дуже великий пієтизм до всяких голосних слів, і коли помахати перед нею хоча б прапором націоналізму, вона охоче йде назустріч цьому новому слову. Коли ще взяти на увагу пануючу тепер у нас політичну реакцію й прихильність уряду до всяких „благонадежних" течій —то успіх націоналістів можна було вважати забезпеченим. І одначе — на ділі бачимо такий гучний провал! Це дає право думати, що збанкротувались цим не тільки київські націоналісти—-збанкротувалась сама ідея новітнього російського націоналізму. Ведмежу послугу зробили київські стародумці й їх клєврети націоналістичній ідеї, загорнувши в неї свої приватні інтереси. Поступове ж громадянство може тільки дякувати їм за це. Ніхто инший так не здіскредитував би ідеї російського націоналізму, як зробили це своїми власними руками сами київські націоналісти.


