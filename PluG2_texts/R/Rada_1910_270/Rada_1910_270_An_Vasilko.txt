Вічна казка.
(О. Олесь-"По дорозі б Казку"). (Кінець).

  Ніяк не слід легковажити героя „По дорозі в Казку* — ніби він захопився своєю ролею проводиря, ніби він так легко повірив, що годен сам один увести свій народ в царство вічного щастя, ніби, от собі, граючись вів юрбу до мети, яка йому самому не ясно уявлялася. Він добре знає, що справа його не так в осягненні ідеала, як в простуванню до нього, що не так важко увійти разом зо всіма в царство небесне, як збудити бажання йти до нього та підтримати високе поривання, щоб люде не забули про мету свого життя, щоб люде самі жили, а не животіли, горіли, а не жевріли —„Він" прагне інтенсивного руху людскости на одвічнім шляху і підчас подорожі саме в цьому напрямку впливає на юрбу, гартуючи їх душі замісць солодких оповідань про Казку:
 - Згоріть! в житті—єдине щастя! І ми всі горимо, як факели вогняні. Погляньте навкруги! Хіба не бачите, що стало вже ясніше, що ніч страшна боїться нас і гине. То наші душі і серця горять і ніч осяюють собою". (Стор.26)
 Ось чого „Він" хоче — запалити огонь життя в душах братів і цей огонь дасть світло — отже тоді і буде здобуте царство Боже на землі, тоді і прийдуть всі у Казку, бо Казка — день, царство світла. Кожний зокрема може в душі своїй осягнути Казку — щастя. Хай з нас хто небудь догорить і згасне: йому позаздре небо! Бо він згорить щасливий. І хоч погасла іскронька мала 
 — Дарма! Лишивсь від тебе слід... Забьє бенкет колись горою, і на ньому згадає світ Про ніч, осяяну тобою (т. І, ст. 19).
 Досить навіть того, що хтось колись, шукаючи стежки в лісі, знайде хоч труп зотлілий —він скрикне радісно; „О, брате мій! ти йшов на те, щоб у огні згоріти, ти йшов на те, щоб віру влити в мене; сказати, що і ти ішов, що тут, де ти погас, лежить дорога з лісу. О, брате мій, ти не погас —ти і тепер гориш, як стовп вогняний, ти і тепер показуєш дорогу. О, брате мій! прийми-ж уклін від мене!" („По дор. в К.“, ст. 26).
 І він не дурить юрби, віби така легка, така коротка буде подорож у сяйво дня: 
 Великі кручі, і яри і камені нас ждуть. Вітри і віхори літають там і жертв своїх шукають... але ви сміливо підставте груди, відкриті груди: нема міцніш нічого в світі, як вони відкриті" (стор. 28). 
 І юрба вже знає, що будуть жертви, але вона на їх готова і вже повторює слова героя: Гаряча кров в собі відібьє нам проміння казки". (ст. 29).
 Але „підприємство згинуло", як висловився критик Олесевої п'єси через брак організуючої волі проводиря, бо „Він"—„сіренька істота, що жила собі, як Бог дасть, а потім невідомо як, попала в верховоди" (рец. М. Шаповада, Л.-Н. Вістник, кн. IX). Та уважне читання п'єси примушує нас уникати подібних тверджень і подібної ляпідарности стилю. Не так уже поверховно і не глибоко розроблена автором постать героя, коли в ньому не бачити за прикладом вищезгаданого критика ватажка юрби російської революції, якогось сантіментального агітатора, коли, взагалі, на основі докладнішого розгляду, поставити пьесу О. Олеся вище над звичайну політичну байку-алегорію. Вивівши дію і дієвих осіб пьеси по-за певні час і місце, як це прямо вказує нам автор („убрання не мають ознак надії й часу". Ст. 3), уважніше придивившися до пьеси, ми бачимо, що герой „По дорозі в Казку" « взагалі вища індивідуальність, визначна одиниця, що бере на себе проповідь чистої правди, любови до життя та боротьби за високий ідеал; Олесів "Він"— це той пророк, що обраний „вищою силою" для проповіді царства Божого на землі, терпить наругу і зневагу в своїй батьківщині, пророк, якому присвятили свої чудові поезії Пушкін і Лєрмонтов, розуміючи в ньому себе самих, як поетів. Як і багато инших творців, носителів святого незадоволення, співців поривання до ідеалу, наш видатний, раг ехсelleпсе поет, О. Олесь в своїй пьєсі вірним собі лишився—дав поетичний образ долі пророка, а тісніше—долі поета в його відносинах до свого народу, до юрби. Через це нам довелося довше говорити про поетичний образ взагалі, ніж про драму, як рід поетичної творчости, бо „По дорозі в Казку" є поетичний образ найсамперед і переважно, а потім вже прекрасна пьєса. Тому важно попереду звернути пильну увагу на те, від чого занепадає енергія „Його", як людини, як поета, залишивши на другім плані „крах підприємства“-прямування до Казки. 
  Цікава авторська ремарка в початку третьої картини: (Він— сам, іде й спиняється. Гордо піднята голова, почувається сила; але помітно, яв хитається часом його постать. стор. ЗО). 
  Очевидно, що віра в своє діло ще не зламана, що дух ще здатний на боротьбу, але його земна природа, фізичні сили не видержують, — слабе тіло, „земля", якої він так боїться, паралізують поступ духа. Він посилає страшенні вольові імпульси свому слабому тілу, напружує всі душевні сили, щоб воно іще виконувало тяжку роботу — проривати нетрі лісу, але почуває, що та робота робиться надмірною: 
Недавно я боровсь я ведмедем. Єдина мить і я лежав-би на землі, розірваний на шмаття. єдина мить.... Я подолав ведмедя. Але... єдина мить... (ст. ЗО).
 Коли-б ще та юрба, що їй він віддав своє натхнення, викликав у неї релігійний екстаз, могла дати йому промінь надії, що вона вже твердо й сама іде до Казки, то Він вважав би своє завдання скінченим; але байдужість гурту доходить до того, що обов'язок думати він передав проводиреві, а весь цей натовп, як лежав колись в лісі непорушно, так і йде тепер до Казки зовсім інертно, аби тільки „Він" штовхав їх поетичними словами по розчищеній стежці. Бачучи бліде, стомлене обличчя пророка, люде втрачають сили і навіть обіцянка сьогодні бути в Казці не годна зворушити стомлених: огонь „И го" погасає, нема фізичних сил роздмухати іскри енергії в полум'я. „Його" лякає підозріння, що стежку знов утеряно, що вони не йдуть вперед, але кружляють в лісі—якесь дерево здається йому вже знайомим, ніби вони вже раз були на цьому місці. Дівчина з юрби запевняє, що цього дерева не бачила ніколи, але на питання: „Ми далі ідемо?", злякано відповідає: „А ти... а ти... ти думав, що не... далі?" — замісць того, щоб зробити самостійно висновок, що вони дійсно далі йдуть, раз місце незнайоме.

 Страх закрадається в душу його, бо юрба мало чого навчилась від нього; їй все ще треба гучного голосу, величної постави, проявів нелюдської фізичної сили, коли вона стомилася в далекій дорозі. Непорозуміння виростає разом з розчарованням в свойому народі з боку пророка, а в юрбі розвивається зневірря в його найгіршій формі, скептицизмі; з'являється могутній ворог побожного настрою — скептичний сміх. Скажи, коли ми будем в Казці? Він. Принаймні... мені здається, що сьогодні. йому здавалось і раніше... Хе, хе, хе! Він (встає). Хто смів тут зараз засміятисі? Чий голос тут мені над ухом продзвенів? Комар чи що хотів мене злякати сміхом? Я грому не боюсь! Ти чуєш?... {Тиша) І смерть... Останній мій тріумф на світі, (стр- 33). Цей вибух гніву робить вражіння і перший, хто засміявся, винувато виправдується, і юрба уже побожно приймає його слова; „коли несеш ти жертву Богові, не личить усміхатись". Але сміх уже раз розітнувся, в юрбі ота усмішка виростатиме в зловістний сміх, розростається в регіт; побожні співи, що ще чути з юрби, мішатимуться з тим реготом, аж нарешті втихнуть і тоді запанує божевільний регіт юрби, який принесе смерть проводиреві, і поверне всіх від стежки в Казку. Правда, що єсть і такі, котрі розуміють долю пророка —„іскроньки малої".

  Коли він признається Дівчині, що він уже слабий, найслабший, то вона йому висловлює повне признаная за те, що він уже зробив і чути, як вона добре перейнялась його пророкуванням; вона іде на зустріч братам і сестрам. „Вони вітають ранок. Ранок! ти засвітив його і сам безсило погасаєш!" Значить вш зробив те, що хотів, бо запалити огонь в душі, осяяти хоч на мить дорогу в лісі-житті, —ось правдиве завдання людини. Дарма, що він безсило погасав, але лишивсь від нього слід (пор. ,іскра“); приклад його не пропадав дурно, в душах хоч небагатьох лишаться про нього пам'ять і згодом будуть все нові і нові герої, що ворушитимуть юрбу, народ, виведуть з інертного стану; а ряд таких інтенсивних рухів наближить людність до казки. Але в юрбі, яка побожно співає, той що перший засміявся, теж герой, по термінології Михайловського, він робить своє діло, сміх розростається... на хвилину „Він" спиняє юрбу і на хвилину опановує нею, але „Він" уже не в силі втримати твердого настрою і перед юрбою в такий високодраматичний мент з'являється слаба постать сумного лірика, коли потрібні нові громи бадьорого слова —він плаче... Хвилева слабість, показана юрбі, губить його, як людину: його побивають камінням. Він уже не буде в Казці королем, але своє завдання він виконав, розсіявши на час густу пітьму ліса. Юрба-ж собі вже має нового героя, героя повороту, реакції, і буде знов блукати в лісі, аж поки з'являться нові, що повторять цю вічну казку.

   „Він" умірає самотний. Хлопчик, що виходить з-за кущів каже, що Казка ось, тільки віття відхилити... але юрба уже далеко. І ця стяга, цілий сніп сонячного проміння, що вривається в нетрі — остання нагорода „Йому" за його життя: він був щасливий, він згорів, а не жеврів, він осягнув Казку в душі своїй. Вш кричить: „Так я не помилявся?!.. Так , я їх добре в Казку вів?" Так, Він їх добре вів і не його провина, що юрба ще не може увійти в казку, бо так жиш-горіти, мати таку силу самопожертви, вона не могла. ,Я в казці дійсність відіб'ю"—каже О. Олесь В одній з своїх поезій. В цій своїй казці —„По дорозі в Казку", автор відбив ту справу, яка відбувається уже віки і відбуватиметься ще довго в історії людства. Тема, взята в загальних расах і головних своїх пунктах, як бачимо, не нова, але для нас вайважніше, саме як, яким робом обробляє сучасний нам автор питання, що приковувало увагу світових талантів на полі письменства. Те, що вніс О. Олесь в оброблення своєї теми як сучасник і як певна поетична індивідуальність, робить його пьєсу інтересною не тільки для наших часів; а що О. Олесь не типовий поет, поет поперед усього, то в пьесу його не вкралася груба тенденційність, проповідництво або моралізаторство на якийсь там штиб,— автор лишився в межах поетичної характеристики і реальні його образи в той же час дійсно виходять по-за ознаки нації й часу.
 
  З розбору пьеси було видно, чи ідейна пьеса „По дорозі в Казку". Переказуючи вічну історію, казку, автор мусів схематизувати свій переказ, щоб загальні риси цієї казки яскравіше виступили на перед, щоб було знати, що це справді вічна казка, в якій події з фатальною упертістю повторюються: юрба захоплена новим сильним словом про щасливе життя, йде за пророком, але скоро зневірюється і побиває його камінням. Поет підводить ці події під поетичну формулу —но дорозі в Казку. Свою схему він виповняє конкретним змістом, дієвих осіб наділяв рисами живих людей різних епох, герой пьєси народній проводирь теж різних часів в його загальних рисах, але в подробицях певна особа, наш сучасник, тим більше нам близький і знайомий, що ніхто-ж инший, як він, дивиться на нас з наших творів Олеся. Перед нами його слова і діла- він жива людина; він —тип і в той же час особлива жива людина. Ми бачимо, що не простий переказ вічної казки дає нам автор в своїй пьєсі, навіть не тільки примушує пережити й передумать події, — словом, не тільки ставить питання, але намагається й дати розвязку його в тій частині, де можливо відповідати так або инак. Тим і ідейна пьеса „По дорозі в Казку", що герой її має певну ідеологію, а не тільки кличе до непевної мети „одними вигуками". Звичайно, що О. Олесь і не міг би рішити питання — хто винен, бо псіхологія відносин героя і юрби і в звязку з цим питання про вину виясниться і розв'яжеться, певна річ, десь не скоро. 

  Чудно було б вимагати від героя п'єси, щоб він мав детально розроблену соціально-економичну програму- адже "Він" являється героєм поетичного твору, „він" — образ поета, і коли змістом його проповіді можна вважати слова про іскру — Вона б ще жевріти могла, Та більше жевріть не схотіла.,. Ураз всю міць свою взяла, Всю ніч осяяла і—стліла... то ніякої тут програми нема, а тільки загального характеру проповідь і як для поетичного твору, то ідея „По дорозі в Казку" цілком ясно висловлена. Окрім того не тільки в „вигуках" героя виступає його погляд на мету життя, але в ділах і смерти. Коди ж ми не бачимо, що герой п'єси на сцені розриває колючі терни, бореться з дикими авірями, то ми все таки знаємо про це; в п'єсі осередком являється не фізична діяльність, а три менти його життя в юрбі та відносини до неї. 

  „Він" бореться, він працює, він словом і ділом провадить справу повороту юрби на кращий шлях до будучини — отже висновок з п'єси що до особи героя має бути позітивний. Адже в найприкріший момент Дівчина йому каже: Ти вів юрбу.,. Ти розривав кущі тернові. Ти зламував дуби столітні, ти з левами поводивсь, як із псами. Ти вів нас в ясну Казку. Ти нам пророкував і ми в словах твоїх пророчих у той же впевнювались день. Ти був найдужчий від усіх. Ти не боявсь ні грому, ні вітрів, і блискавки безсило падали, б'ючись об сталь грудей твоїх. Я більш нічого не скажу, (стор. 35). 

  Дівчина не хоче прямо сказати, що своє завдання він виконав, що він може заспокоїтися, що він має моральне право передати свою місію иншим; не хоче через те, що має надію на вибух нової енергії у проводиря. „Йому" здається, що немає наслідувачів початої проповіді, але, як бачимо, першою його ученицею являється Дівчина — отже знайдуться й наші апостоли, котрі в перший момент нападу юрби на проводиря були обняті звичайним людським страхом, як і апостоли Христа. У всякім разі сім'я „Його" не пропала і навіть трупи тих, що йшли в авангарді юрби, колись будуть будити почуття бадьорости у майбутніх мандрівників.
 
  Що до юрби, то вода виявляє дуже мало свідомости і навіть легше слухає героїв повороту, ніж героїв поступу: втомлене тіло прагне спокою, а герої повороту кличуть до спокійного животіння, а не до трудного, що вимагає турбот і тяжкої праці, поступу. У всякім разі драма О. Олеся признає юрбі людські почування, поетові-пророкові ще єсть змога „глаголомъ жечь сердца людей хоч які кам'яні душі у „Його" народа, але добре насіння прийнялося і скілька засівів поліпшать той грунт. 

  В иншому місці О. Олесь дав скорбну картину цілком безпечного відношення до проповіді світлого дня, там розповідається про жаб, що в болоті рай знайшли та орлів, що з чистого повітря спускались над болото і „виливали гнів палкий"— Та жаби, всі в сітках турбот, На клект орлячий не вважали, Жили, плодились і згвивали В багні смердячому болот. І повні скорбного чуття, Орли ва хмарами літали І ситих жаб уже не звали З болот до вищого життя (Т, І. ст. 18). 
 
  „Він“ покинув самотність, пішов в народ з своїм віщим словом, душу свою віддав своїм братам, — вони пішли за ним, але послухавшись хвилинного настрою, зруйнували його справу, та не до краю, бо за його прикладом буде ще їх багато, що пам'ятатимуть заповіт; „Підтримуй дух, розбуркуй думу, вливай огонь в людські чуття" (т. І, ст. 21). Зрештою нам невідомо, чи винна юрба чи герой, що стежка до казки знов лишилася заростати може треба було „Йому" своє слово принести в іншій формі, організувати всю справу якось інакше, може юрба була більше здатна до еволюції, ніж до поривчастого руху, —це питання не нам рішати, як через те, що все одно не рішати, так і через те, що в пьєсі на фоні вічної казки автор провів свою власну думку про „іскроньку малу", яка для творчости О. Олеся дуже цікава і характерна.
 
  Таким побитом „вічна казка" лишається у О Олеся поетичним образом, висловленим загально; в особі ж героя автор провів уже свою думку, його устами висловив свою проповідь життя, з якою уже можна згожуватись або ні, але вона єсть і робить пьєсу ідейною; в цьому і в формі, обробці —орігінальність Олесевого твору. Можна тільки радіти, що автор так уміло, так художньо обробив цю тему і, провівши свою думку, не впав в тенденційність, але лишився на висоті художньої творчости. 

  Цікаво ще зазначити, що пьеса „По дорозі в казку" —сімволична, але зовсім не так, як претендують на це твори блаженної пам'яти літературного напрямку недалекого минулого (і спорадично — тепер) в нашій занепалій на один час літературі, коли слово „сімволіст" звучало ніби гордо, — тоді сімволізація і безтенденційність зробилися сугубою тенденцією де-яких наших авторів. Але пустоцвіти йдуть за вітром, а ми в часи, коли наше письменство так жваво зростає, набірається сили, пускає в життя все глибші коріння, можемо на чудових прикладах констатувати, що сімволи суть не зміст, але форма поетичної творчости, суть способи, знаряддя поетичного механізму. Червоні маки —як сімвол крівавої долі проводиря, вінок королівської влади, терен в час розцвіту його слави —як другий трагічний бік його успіху, ліс з його сутінками —як сімвол злиденного життя юрби... пьєса повна сімволів, котрі збільшують вражіння від цієї поетичної вічної казки.

   „По дорозі в Казку" треба привітати, як коштовне придбання нашої літератури, оцінюючи пьєсу не з погляду відсутности Того нещасного, залаяного у нас „етнографізму" попередніх драматичних творів, бо тоді і „Пісня в кайданах" д. Ващенка і „Почта" Ф. Някипольчука в ІІ збірці „Вільне слово", чого доброго, попадуть в "нові слова" нашої драматургії. Високо художні достоїнства пьеси О. Олеся визначають її новітність і коштовність На користь цій пьесі виходить і порівняння її з тією теж „вічною казкою" російського письменника Л. Андреева, „Жизнь человека", де життя людини схематизовано грубо, де узагальнення перейшло межі художносги, лишавши від людей самі кістяки. У Олеся герой — жива людина, юрба — цільна группа живих людей, а думки автора не проголошуються спеціяльною постаттю „когось в сірому" чи якою нашою постаттю, що підкреслювала б тенденцію автора. Єдність дії уміло звів автор до концентрації подій коло особи героя; ніяких зайвих епізодів і несподіваних випадків не знаходимо,— як і в класичній драмі кінець героя не випадок, але відома читачеві (червоні маки) з початку пьєси розвязка трагічної сітуації, що послідовно виходить з внутрішнього відношення річей. Монологи надзвичайно малі, або, краще сказати, — короткі, як слід. А мова така легка, поетична і проста; такий удачнай вибір слів і виразів!., це та мова українська, за якою тільки зітхаєш, читаючи якого иншого нашого молодого письменника, і 3 повним задоволенням можемо дивитися на спробу О. Олеся в обсягу драматичної форми творчости, бо бачимо, що в нашому письменстві викохується дужий представник його, що мав всі ознаки першорядного таланту поетичного. Ан. Василько.