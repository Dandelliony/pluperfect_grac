Маленький фельєтон. Октябристська фронда.
 Коли мені трапляється читати про кожну нову „погрозу" панів октябристів, та чомусь завжди пригадується один випадок з завзятим Лейбою. Розміркуєш гарненько над цією аналогією, і, справді, стане тобі перед очі вся історія „гріхопадення" цієї партії загубленого документу, вся її політика в третій Думі.
 Посварились за масляні вишкварки один дядько— селянин із сусідою-євреєм. Ой, мовчи, Лейбо, бо битиму,— резонно попереджав дядько. - А ну, вдарь! а ну, вдарь! — репетує Лейба й підставляє сміливо своє обличчя під дядьків кулак. А що-ж ти думаєш — подивлюсь? Так і мурсону по пиці. А ну, спробуй! а ну, спробуй! — не вгаває завзятий сусіда. - Дак на-ж тобі!.. І уважистий дядьків кулак каменем лягає на Лейбину потилицю. Сердешний хитається, трясе головою, але це, видимо, надає йому ще більшого завзяття. - А ну, ще! а ну, спробуй!.. - А, то мало тобі? Дак ва-ж іще!.. - А ну-ну! а ну, спробуй! - Ще? На! на!.. І Лейба „повергся во прах". Караул!.. Збігаються люди. Що таке? чого ти, Лейбо? Ой, держіть мене, а то я його уб'ю! ой, держіть мене!.. В цій бридотній сцені, як у дзеркалі, одбиваеться вся політика октябристів. Вже скільки разів, хоч і не за масляні вишкварки, сварилися октябристи з "сферами", вже скільки разів вигукували: А ну-ну!.. Або: „Ми ждемо!" І діставали, не раз діставали, і таки добре діставали, так добре, що навіть од прапора їхнього лишилося саме гаучір'я. Дак ніт-же, ще й тепера галасують: Держіть нас, а то... І у відповідь з усіх боків дістають регіт і кпини. Правда, часом і на них приходить прояснення. Тоді чуєш уже скарги на байдужість „ізбірателей". Та й тут не без комизму обходиться (така вже кумедна партія), нестемнісінько, як у того губерського чиновника, що подавав губернаторові прохання збільшити йому жалування й закінчив своє прохання такою кваліфікацією свого становища: „Положеніе моє, ваше превосходительство, какъ видите сами, хуже губернаторскаго". „Да,— зробив резолюцію губернатор —положеніе поистині критичеекое: прибавить ему 10 руб. въ місяцъ". Але на октябристські скарги пани ізбірателі давно вже поклали свою резолюцію, тільки без „прибавки": Котюзі по заслузі! Чи не час вам, панове, зовсім усунутись із свого „положенія" й не морочити людям голови! Принаймні — буде хоч гірше, та инше. Провінціал.