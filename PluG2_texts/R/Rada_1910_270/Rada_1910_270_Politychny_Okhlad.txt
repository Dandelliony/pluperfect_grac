Політичний огляд.
  Весь цівілізований світ жде з нетерпінням наслідків тої запальної виборчої боротьби, що ведеться тепер в Англії. Вибори почались ще 20 ноября і тепер йдуть з великою енергією. Бореться дві супротивних політичних сторони—консерватори та уніоністи з одного боку і ліберали та робітнича партія —з другого боку. Як відомо, англійський уряд, властиво, ліберальний міністр-презідент Асквіт, добиваючись розпуску парламенту, поясняв це тим, що англійський народ повинен рішуче сказать, чи хоче мати він свій певний голос в порядкуванню финансовими і админістративними справами країни, чи вони й на далі лишаться в руках паяів-лордів, які, стоючи на грунті деяких особливостів англійської конституції, раз-у-раз стоять на перешкоді усяким ліберальним реформам та законопроектам, що пройшли вже через нижню палату. Другий видатніший політичний англійський діяч сер Едуард Грей висловився в своїй промові ще яскравіше; він заявив, що нова палата повинна буде дбати про те, щоб в Англії помалу заводили вже федеративний лад, давши хоч на перший час самопорядкуванвя таким провінціям, як Ірландія, Шотландія та Уельс. З цього зрозуміло чого і наскільки цікавлять Європу наслідки англійських виборів. Коли б одержала перемогу ліберальна партія, тоді було б можливим скасування зовсім палати лордів, або, принаймні, зменшення її прав, а після цього почались би в Англії реформи, які можуть мати значіння не тільки місцевих, а і міждержавних. Наприклад, коли б завівся в Англії федеративний лад, це б згодом мало свій вплив і на инші народи Європи; ідея федералізму пішла б широкою рікою по инших країнах. От чому сучасні англійські вибори мають майже всесвітнє значіння. Але англійські консерватори добре бережуть себе, свою країну і сусідів від цих вільнодумних ідей. Вони, увійшовши в згоду з уніоністами, йдуть на виборах досить сильно; так що лібералам в парламенті не вдасться воювати власними силами і прийдеться увійти в згоду з ірландцями. В недавно розпущеному англійському парламенті було 397 лібералів та наших поступовців (урядова партія) і 273 консерватори та уніоністи. Цеб-то уряд мав на 124 голоси більше від ворожої партії. Тепер сподіваються, що ліберальна партія матиме усього своїх голосів більше на 64—65. І в такому разі в парламенті усе буде залежать від ірландців, які будуть намагатися для Ірландії самопорядкування (гомруль). Поки що поступовці на виборах одержали тільки ідейну перемогу, бо самі консерватори вже згожуються, що назрів час зробити реформу палати лордів, А ще так недавно вони обстоювали всіма силами цю панську фортецю.
  Після дебатів в германському рейхстагові про кенігзберзьку промову Вільгельма, на яких соц.-дем. Ледебург заявив, що німецькі соціалісти і не думають критись з своїми симпатіями до республіки, консерватори і їхня преса підняли в Германії страшенний гвалт, що пора видати надзвичайні закони проти соціал-демократів. Але уряд дивиться поки що на заяву Ледебурга кріз пальці, бо, мовляв, сучасні німецькі закони і так досить міцні і оборонять від республиканського страху.
  Міністерство Бріана у Франції все більше і більше гне вправо і його нові закони проти страйків вже й тіні лібералізму не мають, а на демократичність міністра Бріана колишнього соціаліста в Франції вже зовсім махнули рукою.
  Після відомої вже нам „одставки“ Крамаржа від голосування в чешському парламентському клубі австрійський міністр-презідент Бінерт почав помалу залицятись до чешських аграріїв, що, мовляв, пора б уже німцям і чехам жити в згоді, а йому варто б скликати ще одну конференцію, на якій можна було б покінчати всі заплутані справи. Чехи принціпіально згодились з цим і конференція буде, але чешські газети покладають на неї мало надії.
  В португальській республіці незабаром почнеться виборча кампанія, бо самі вибори призначено на март 1911 року. В країні тихо і спокійно. Тимчасовий уряд по змозі повикидав всі гальми і тепер веде творчу державну роботу.
  Рішуче оповіщено в Китаї, що парламент буде скликано в 1913 році; вибори почнуться за рік до одкриття першої сесії нового парламенту.