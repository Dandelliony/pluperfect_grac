Знову скандал.
Пурішкевич заявляє, що він має запропонувати формулу переходу, в якій висловлено побажання що до вищої школи, яка переживає моральний і духовний занепад. Бажаючи, щоб довше керували справою Шварц та його добрі співробітники, що твердою своєю рукою виводять нашу школу на певний шлях, Пурішкевич звертає свою увагу на гнійний чиряк вищої школи —академичний та професорський союз. 
Студентство не має піддержки в професурі, бо професорський інстітут допомагає тільки студентському революційному рухові. Про це свідчить чимало судових справ останніх літ, а також протоколи засіданнів універсітетських рад. Тільки ризька округа, на чолі якої стояв твердий чоловік — теперішній міністр, не пристала до спілки. Дякуючи союзу, на кафедри не пускають таких відомих професорів, як офтальмолог Головин, перевагу перед яким в московському універсітеті дали щеняті —Маклакову. 
Голоси на лівих, в тім числі і Маклакова; „Він так само чорносотенець!" 
Пурішкевич далі каже, що по вищих шкодах керують всіма справами студенти-революціонери та євреї, при чому більшість стіпендій попадає революціонерам, а академисти не мають нічого. Далі Пурішкевич каже, що в петербурзькому універсітеті є жінка-еврейка, яку звуть „юридичною маткою" і яка має близькі відносини з усима членами ради. (В залі починається страшенний гармидер. З лівих лав кричать, щоб Пурішкевич ішов геть, але він упірається).
 Голова каже, що сказане лежить на совісті промовця.
 Милюков (з місця). Не можна говорити про совість Пурішкевича. (Знову починається шум. Голова робить увагу Милюкову; чути крики; „Закрийте зібрання; геть Пурішкевича!"). 
Знову починаються суперечки між головою та окремими депутатами, в тім числі—з Милюковим. Нарешті галас стає неможливий і голова робить перерву на годину.