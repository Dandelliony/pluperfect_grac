З газет та журналів.
и * Катеринославська „Южная Заря“ (№ 1128) 49 Шевченкови роковини вшанувала двома дуже гарно, чуло написаними статями. Автор першої статі, д. „Бобро", росповівши в поетичних образах про надзвичайну любов Шевченка до України, малюс Україну, як чарівницю, що заворожила нашого поета. Але замість своеї любови дала вона йому страждання невимовні, болем пробила йому серце... * 
І все те, що страждало мовчки, що пройшло неоплаканим, що потоптано було в грязюці жорстким себелюбством, що передало свій стогів народній пісні—все це протягнуло руки, полилось в душу, переповнило, залило її і вирвало крик обуріння:
„Гади, гади! Чи напилися ви чи ні Людської крові?*
Така вже вічна трагедія благородного серця! Воно з'являється в світ таким ніжним, ймовірним, з таким невичерпаним джерелом любови... Але занадто грішна земля, занадто багато на ній стражданнів. І всі вони оті страждання, вони тут, вони вітають над усим, вони ждуть обранця свого; і в нічній тиші, в гармидері життя, в години мрій, — вони падають на це благородне, чуле серце. І не зможе воно не прийняти ЇХ, і життя його зливається з Їх життям, і живе воно тисячами чужих, але близьких страждань, і нема в нього обличчя иншого, крім смутку... І всі ті, що полюбили ідею, людськість, істину, чи вони народились лихими, смутними, мстливими?... Чи була в них жага тернистої путі?... Чи не сяяло й для них сонце радощами?... Чи не стояло перед ними шастя, що искрилося сміхом?... Але поросла проклятим чортополохом земля і вимучені її груди так прагнуть крові серця благородного, щоб загорітися квітками!"
В N2 3801 „Приднъпров. Края“ в день роковин Шевченка, знаходимо статю І. Личка: „Памяти геніальнаго горемыки". Статя досить кучерява й патетична, як звичайно буває в цього автора, але попадаються й гарні, щирі місця... „Рання хвиля говорливого Дніпра — пише І. Личко—на світанку сьогоднішнього дня принесла весь сум і тугу українського люду до високої кручі-гори, де спочивають останки борця за народню правду, де стоїть одинокий хрест, виділяючись на синьому чистому небі „благодатної" України. 
Нема у нас другої такої „Могили"! Вона одна. Нема другого такого ймення ні в російській, ні в українській літературі, перед яким ми так побожно схилялися б, як перед Шевченком!
 Такої „Могили" ні в кого нема ! Не ходять так на прощу ні до одної могили письменника, як ходять тепер на могилу Шевченка. Релігійне почуття народньої душі гонить милійони нашого народу на поклін мощам святих. А що, яка сила спонукає тисячі свідомої інтелігенції йти на поклін могилі Шевченка? Чого не буває такого паломництва до могил: Пушкина, Гоголя, Тургенева, Некрасова, Гаршина, Успенського? Чого на запитання: де спочивають останки Пушкина, Гоголя - 90 проц. російської інтелігенції не відповість, бо не знає цього... 
Не розвязую і я цих запитаннів зараз... Я їх тільки ставлю. Кого вони зацікавлять сам знайде відповідь. Я тільки кажу, що і сьогодня дніпрові хвилі на своїх гребінях принесуть тугу народнього серця до могили українського Прометея і ще раз роскажуть, як люде замучили останнього кобзаря і першого великого поета нової великої літератури славянського світу*... Згадавши про відношення до Шевченкової поезії російських п. Личко каже: „Та й сама російська література
в своїх перших визвольних поривах 40—50-х років була під чималим впливом поезії Шевченка, як найяскравішого й найталановитішого борця й протестанта проти кріпацтва. 
В літературі польській безпосередній вплив Шевченка виявився в заснуванні в 60-х роках партії „поляків-хлопоманів“, як прозивали їх в Польщі. Ця партія прилучилася до українського громадсько-літературного руху на польській теріторії (?), протестуючи проти жорстоких відносин польського панства до безправного українського демосу.
 Визвольний поклик Шевченкової поезії влив живу течію протесту й бадьорости в літератури: болгарську, сербську, чешську. „ Кобзаря" перекладено на мови: німецьку, французьку , угорську та инш. і дуже погано, що й не пізнати, на мову російську". 
Згадавши про „нерукотворний" памятник поетові—його „Кобзарь", автор статі закликає громадянство до жертв на „памятник рукотворний" поетові, що „въ экстазахь творчества такь часто подымался на ту висоту, гдъ летають только орлы человъческой мисли да мучатся Прометеи міровой правдны! “