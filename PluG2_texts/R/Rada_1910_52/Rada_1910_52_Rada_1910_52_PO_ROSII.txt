ПО РОСІІ.
Вибори ректора петербурзького університету. Недавно в петербурзькому університеті відбулися вибори ректора університету. З 72-х професорів на засідання явилося 62. Троє передали свої голоси присутнім. Балотіровали 8 кандідатів. Найбільше голосів одержав декан юридичного факультети Д. Д. Грімм. Він одержав 58 голосів. Професори гучними оплесками вітали нового ректора. Професор Грімм в своїй промові зазначив, що головним своїм завданням на новій посаді він вважав оборону автономії університета. Він певен, що рада професорів підтримає його в цій справі. Професор Грімм — вихованець петербурзького університету. З 1907 року професор Грімм єсть членом Державної Ради, куди його вибрано од академії наук та університетів. Новому ректорові петербурзького університету 46 літ. (Р. В.).

 — В міністерстві доріг. Розслідування діяльности чинів міністерства доріг в справі поставок вугілля йде хутко вперед. Поруч з офіціальним слідством, роблять ще слідство й на місці вороновською ревизією. Виявилося, що в шахрайствах цих брали участь особи, що займають високі посади. Через це їх судитимуть в 1-му департаменті сенату. Самі важні документи найдено в Харькові. Тут найшли секрет, як читати шифровані, таємничі телеграми, що посилали шахраї. Надто велику увагу звертають на характер операцій, які були того року під час конкуренції на 100 милійонів пудів вугілля. Коли добре виясняться всі дрібниці цього питання, то деяким свідкам доведеться попасти на лаву підсудних. 
(Ръчь).
Ітоги кустарного з'їзду. В Петербурзі 28 февраля закрився другий з'їзд діячів по кустарній промисловости. Роботи з'їзду йшли тихо й мирно. Не було таких питаннів, щоб дуже хвилювали громадянство. З’їзд показав, що більшість особ, як теоретиків так і практиків, що цікавляться
кустарною промисловістю, покинули вже ідеалізування цієї форми праці. Найбільш значними постановами з'їзду були постанови про статистичне досліджування кустарних промислів в Росії та про організацію постійного бюро з'їздів діячів по кустарній промисловости. Перепись кустарів допоможе освітленню цієї галузі праці і покаже, як і де треба допомогти. Бюро урегулює діяльність і допоможе проведенню в життя прийнятих постанов. Докладчик переселенського управління підкреслював необхідність досліджування економичних умов розвитку кустарної промисловости, розповсюдження техничної освіти серед людности та необхідність організації кредиту для кустарів. Це ж саме рекомендували і докладчики з місць. Серед останніх було дві течії. Одна — найбільшу увагу звертала на діяльність земства, друга — підкреслювала значіння кооперативних організацій. Всі одначе погоджувалися з тим, що головна робота повинна провадитись на місцях. Тут діяльність повинна належати самому населенню, на „началахь нестъсняемой самодъятельности". З'їзд весь час вів органичну роботу, не відхиляючись в бік „загальних питаннів". Бажання перейти од слів до діла увесь час чулося в промовах членів. Та мало надії, що культурному ділові не будуть робиться перешкоди на місцях. (Н. Р.). ¦*
Податок з темноти ! В Рязанській губернії зловили цілу ватагу шахраїв, що ходили по селах і збірали на будівлю церкви. В цих збірщиків найдено дуже добре підроблені печатки, знаки — земських начальників, великих фірм, волостей і т. и. Ці знаки вони прибивали на тій книжці, в якій записано було жертви. Цим вони заохочували темних селян давати гроші. Таким способом вони зібрали дуже багато грошей. Суд присудив їх до 8 місяців тюрми. (Р. Сл.)