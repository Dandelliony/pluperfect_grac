Часопис „Финляндія".
Починаючи з мая 1909 року у Петербурзі видається часопис „Финляндія" , який виходить двічі на місяць. Завдання часопису — освітлювати так зване „фінляндське питання" і боротися з шовинистичними нападами частини російської преси на внутрішню самостійність і на конституційний лад Фінляндії. Часопис подав чимало фактичного матеріалу, що стосується усіх сторін життя Фінляндії, і має видатний інтерес тепер, коли на черзі поставлено фінляндську справу, коли темні сили змагаються, щоб знищити у Фінляндії конституційний лад, знищити її автономію, щоб повернути її у російську губернію. Часопис має на меті знайомити російське суспільство з Фінляндією, з бажаннями і змаганнями фінляндців, з соціальним, економичним і політичним життям Фінляндії, з тим автономним ладом, що витворився історично і має юридичні та инші серйозні підстави за для свого істнування, подавати відомости про замахи на самостійність Фінляндії, доводити усю безпідставність обвинувачення фінляндців у „сепаратизмі" та ворожих відносинах до Росії; фінляндці добре зрозуміли, наскілько потрібний орган, який би подавав відомости про історію, сучасний стан і взагалі життя країни, що майже невідома широкому загалу росіян; бажано, щоб „недержавні" народи використали приклад „Финляндіи" , щоб їх представники подбали про видання подібних органів російською мовою, щоб в такий спосіб, друкованим словом, вести боротьбу з тими елементами, які, користуючись браком знаття недержавних народів, вигадують всяку нісенітницю і насмілюються, наприклад, доводити, що, українцям своєї мови не потрібно, бо вони російську мову розуміють краще за свою, що українці бажають, щоб і в школі, і в церкві, і в суді панувала чужа мова... 
У вступній статі редакція „Финляндіи* звертає увагу на те, що настав час видавати такий орган, який знайомив би російського читача з дійсним станом своєрідного краю, про який, в частині російської преси, свідомо подаються неправдиві відомости. Завдання часопису, між иншим, обороняти внутрішню самостійність Фінляндії, самостійність, яка цілком природно випливав з місцевих властивостей краю, якого добробут найтісніше звязаний з істнуючим там ладом; Фінляндія не знає централізації, розумна політика, на думку редакції, мусить зберегти Фінляндії її державний лад і її самостійність, які забезпечують їй культурний поступ; инші відносини до Фінляндії мали б своїм наслідком не саме тільки знищення її культури та зубоження країни, а викликали б події, що повели б до соціяльного і політичного роскладу, що можна вже було бачити за часи панування Бобрикова, Далі редакція доводить безпідставність вигадок про фінляндський „сепаратизм". Финни занадто реальні політики, щоб мріяти про таку комбинацію, цілком неможливу і, насамперед, для них не користну. Вступна статя спростовує і другу вигадку — ніби то Фінляндія живе коштом Росії, ніби через це ми бачимо у Фінляндії такий добробут, такий культурний поступ. Редакція „Финляндіи" вважає конче потрібним боротися з такими вигадками. 
В „Финляндіи* беруть участь і фінляндські і російські співробітники; редакція пояснює, через що беруть участь останні; на думку редакції, їх примушують до такої участи достоїнство і інтереси Росії, бо цим інтересам вельми шкодять, коли роблять замахи на вільности Фінляндії люде, що в справах і внутрішніх, і „окраїнної* політики руйнують етичні основи, люде, яким бракує загальних провідних ідей, яких руйнуючу енергію викликає сліпа віра до спасенности „об'єднання“, яка випливає з каламутних джерел, з джерел особистої амбиції та заздрости до чужого культурного поступу. Усяке насильство відбивається шкодливо на самих насильниках, бо знищується ідея права, прищеплюється народові думка, що можна опіратися на саму силу. Національности, яким судилося жити в одній державі, але які що до культурного розвитку стоять не нижче пануючої національности, не можуть терпіти поневолення, яке накладають їм на користь одного великоруського елементу. Тільки політика толерантности та гуманности до культурного розвитку недержавних народів може забезпечити становище Росії, яко великої держави, добробут внутрішній і могутність зовнішню, тілько пошана прав і культури инших народів доведе до спільного братерського життя на спільну користь. 
Поясненню і переведенню наведених думок присвятила себе „Фииляндія“. Часопис подає досліди та росправи про життя і побут Фінляндії, її життя політичне, економичне, соціальне, національно-культурне. В кожній книжці є „Обзоръ печате", який талановито складав д. Д. П. В сих „оглядах" докладно занотовується усе найбільш видатне, що подає про Фінляндію російська і закордонна преса, доводиться безпідставність і часто безглуздість нападів і неправдивих повідомлень так званої „правої" преси, освітлюються події фінл.життя. У „Хрониці" подаються звістки про ріжнородні з'явища фінл.життя, друкуються усі закони і урядові акти, що стосуються ДО ФІНЛЯНДІЇ. 
На протязі року у „Финляндіи* уміщено чимало оповідань та уривків з оповідань видатних фінляндських письменників, Юхамо Аха, Іоганнеса Линнанкоски, Марії Хочрем та ин., що знайомлять з творами фінл. письменників, з побутом фінляндців, з природою Фінляндії, з особливостями фінл. життя та звичаїв.
 Коротенько спинюся на де яких статтях, що мають найбільший інтерес, бо багато треба б було місця, щоб подати хоч поверховий огляд усіх книжок „Финляндіи", які видано до сього часу. Докладно обгрунтовані статті Л. Ингельстрома „Живеть-ли Финляндія на счеть Россіи", чимало цікавих відомостів подають статті „Зкономическое положеніе сельск. населенія въ Финляндіи" д-ра Гебгарда , „Борьба съ алкоголизмомъ", „Про Гельсингфорскій университеть" (з початку семестру 1908 р. було 2104 студента, з них 450 женщин, які мають цілком рівні права з студентами), єсть статті, присвячені кооперативному рухові, що шириться під гаслом безпартійности, і ширенню якого сприяють загальні побутові та політичні обставини краю, звичка людности до самодіяльности , розвиток спілкового життя, грамотність, спочуття до кооперації фінляндського уряду, і громадянства, має вагу і культурний вплив скандинавських країн. Звертають на себе увагу статті: „Культурнее значеніе маленькихъ націй" (кн. 14), та професора Мандельштама „Во имя достоинства Россіи" (кн. 15). Подаючи критичний розгляд творів, що намагаються довести, буцім-то конституцію Фінляндії „вигадано" зрадниками Росії, він говорить, що домагання Ордина, Сергієвського, Бородкина, змагання їх до знищення фінляндської конституції, все це робиться ними в ім'я „достоинства Россіи"; накидаючись на фінляндців за те, що вони поважають закони, що вважають за злочин нехтування законів, освячених верховною владою російських царів, — вони і це провадять в ім'я „достоинства Россіи“.— Коли па поклик Бобрикова, Фінляндію напосіли кар'єристи усіх „чиновъ", і вдаючи з себе щирих прихильникив Царя, охоронників інтересів Росії, безконтрольно і безкарно порядкували фінляндським скарбом, руйнували народ, деморалізували людність, засилали найкращих громадя — тоді вони упевняли, що все це робилось теж в ім'я „достоинства Россіи". Маніфест 22 жовтня 1905 р. змінив становище Фінляндії: знов запанував закон, поширено народні права, але не довгий час це трівало: повстали хвилі реакції, знову Сергіевські і инші розпочали свою руйнуючу діяльність, знову таки, в ім'я „достоинства Россіи“ 
Треба ще згадати статі про „Финляндское Искусство*, „Финляндскій вопрось въ правовомъ освященіи" Мих. Могилянського', автор, між иншим, доводить, що розвязання фінляндської справи на підставі права має велику вагу не для самої тілько Фінляндії, а також і для спокійного розвою імперії; „зкономическое развитіе Финляндіи* (кн. 19, 20), „Еврейскій вопросъ въ Финлядніи* (кн. 20).
 А. Погодін подає відомости про діяльність „общества изученія финскихь» и угорскихь народовъ», що складалося р. 1883 і з того часу видано чимало дуже коштовних праць (Труди финскихь учених", кн. 1 нар. 1910). 
Подано розгляд нової книжки Р. Германсона „Кь вопросу о положеніи въ Финляндіи “, мета якої — познайомити рос. суспільство з Фінляндією, Розглядаючи, з погляду юридичного, акти, заяви і факти, якими витворено юридичне становище Фінляндії, автор робить такий висновок: Фінляндія належить до Російської держави, складає її частину, але має окрему конституцію, відповідно якій Російський Імператор править Фінляндією; Фінлядія єсть держава, але держава не суверенна, вона підлягає суверенітету Росії. У книжці 2 р. 1910 подаються статі ,о временныхь налогахь» і відомости про конфлікт з поводу „гербовато сбора". В статі „Изь области русско-финскихь отношеній ", А. Погодін звертає увагу на те, що в краєвих великорус, діалектах єсть чимало слів, що позичено з діалектів фінських, що у фіннів і великоросів чимало єсть спільного в міфології, в поетичній народній творчости, в культурному побуту, що чимало слів вони позичили один у другого; це все, на думку д. Погодіна, доводить, що були давні культурні зносини між двома народами, що були впливи, які мав один народ на другий. Автор дав коротенький огляд тих впливів і зазначує, що вивчення їх може подати чимало матеріялу для пояснення того довгого шляху, яким йшла колонізація „русских* по тих краях, по яких попереду мешкали фінни; великороси по волі випірали фіннів-тубольців, то асімілюючи їх, з запомогою культурних впливів, які сами одержували з Південного краю, то збройно їх викореняючи. Питання про взаємини великоросів і фіннів, каже д. Погодін, чекає ще дослідів, які пояснять історію „північно-русского" народу так докладно, як ми тепер не можемо ще і уявити, і тоді ми дізнаємося, як складався „північно-русский* тип.
 Д. „Н. А." подав розгляд брошюри сенатора Євреїнова „Національний вопросъ на инородческихь окраинахь Россіи* (цю брошюру видано і німецькою мовою). Критично ставлячися до думок і висновків Євреїнова, автор доводить їх неправдивість; правний стан Фінляндії, на думку д. Н. А., збудовано на прінціпі, що ні один закон не може бути виданий инакше, як тим порядком, якого встановлено конституцією. Між иншим, він спростовує думку Євреїнова, буцім-то, за часів шведського панування, було заборонено фінську мову; тоді, правда, у Фінляндії панувала фінська мова, але з того часу минуло вже більш як 100 років, і тоді фінська мова була ще мало розвинена* не вважаючи на це, краєві закони було перекладено фінською мовою, ніяких заборон не було, і тільки за часів царя Миколая І, з ініціятиви князя Меншикова, було заборонено друкувати фінською мовою книжки, опріч тих, що „преслъдовали цъли религіознаго назиданія или зкономической пользы". 
Така заборона, каже автор, уявляє собою своєрідний „pandant" до знаменитої заборони українського слова 1876 року. 
В „Обзоръ печати" (2 кн. 1910 р.) подаються відомости про заяву європейських учених, що протестують проти російської політики в фінляндських справах, і зазначується вага цього протесту. 
„Огляд" 1909 р., уміщений в 1-й кн. 1910 р., подає сумний нарис сучасного стану Фінляндії: тепер настрій більш пригнічений, ніж за часів Бобрикова; тоді був ентузіазм, тоді вірили силі пасивного опору, чудодійній силі адресів, — тепер цеї віри нема, життя її зруйнувало, стає на черзі питання: чи здатні будуть нові діячі, нові хазяї етану витримати напади реакційної хвилі, не пориваючись і не підлягаючи спокусам? 1909 рік достойно закінчився: генерал-губернатором визначено генерала Зейна, одного з співробітників Бобрикова. 
Сумно зустріла Фінляндія новий 1910 рік!
 Черкіговець.