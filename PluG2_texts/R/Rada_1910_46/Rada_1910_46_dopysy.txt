ДОПИСИ.

(Од власних кореспондентів).


СМІЛА, черкаського повіту (на Київщині). Кооперативні товариства. На одному з останніх сходів зробили наші сміляне постанову, щоб заснувати позичково-ощадниче товариство. Взялися вони до цеї справи, побачивши, в якій допомозі селянам став таке товариство в с. Прусах (за 20 верст од Сміли), засноване там ще в 1904 році д. Осадчим під час заснування там сельсько-господарських класів. Це товариство стало тут уже на власні ноги і що далі то все збільшує свою діяльність і стає гарним прикладом для наших сел. Є у нас ще філія київського товариства взаємної допомоги теперішнім і колишаім учителям. За цілий рік свого істнуванея це товариство нічим не виявило своєї діяльности. Місцева „вагон лавка* потребителів служащих п. з. з. торгує добре і дає чималі бариші. Спочатку одкриття ції „лавки"  там почали було торгувати й м'ясом, але згодом довелось припинити цю торгівлю, бо вона давала убитки. Друге смілянське товариство потребителів за рік свого життя встигло широко розвинуть свою діяльність і має вже тепер чималі обороти. В першім товаристві потребителів ревизія викрила де-які зловживання і через це змінено майже увесь штат приказчиків. С. ЯНІВЦІ. літинського пов. (на Поділлі). Ласі на селянську копійку. Кілька літ так було, що як приїде волосне начальство на сельський сход, то наша громада і асігнує 2 карб, на газету „Сельскій Вйстник'ь". І цього року старшина насівся за тим-же на громаду нашу. Та селяне в один голос загукали, що і читать „Вйотника“ того ніхто не хоче і платить за нього вже більше не будуть. Але ось з другого боку в селянських грошей мають потягнути 10 карб. — за почаївські листки, направлені проти католицтва, штундистів та инших сект. Роздавано їх в церкві щонеділі дурно, то й брали їх, а тепер мають заплатити з церковних грошей за ті листочки аж 10 карбованців. ПОЛТАВА. Покарано стражника. До пристава 3-го етапу полтавського повіту прислано скаргу дівчини з с. Кам'янки Софії Киктьової на стражника Павла Щербака. Якось у неділю Киктьова пішла у гості до своєї куми Тетяни Німцевої у с. Равровці. Не встигла вона посидіти у куми й 5 хвилин, як у двері щось застукотіло. Німцева пішла відчиняти двері, але в цей мент було вдарено у вікно так, що в хату полетіли шматки скла. В хату увійшов стражник Павло Щербак і заявив; „У вас тут вечерниц". Йому відповіли, що ніяких вечерниць немає. Посидівши трохи в хаті, стражник почав чіплятися до Марії. Дівчина почала його дорікати. Тоді стражник почав шмагати дівчину нагаем, а далі вдарив її кулаком так, що вона впала додолу. Стражник покликав десятника Миколу Шатровку, що держав коло воріт стражникову коняку, і вкупі в ним потягли бідну дівчину з хати. Вони вкинули Киктьову у сани і поїхали геть із села. Виїхавши на гору, стражник звелів десятникові встати, а сам повіз Марію у степ. Коли дівчина почала плакати, то стражник заявив, що він везе її у Диканьку до пристава те, що вона посміла його ображати. Всю дорогу він чіплявся до дівчини. Та якось скинула його з саней, а сама почала тікати у Гавронці. Стражник сів у сани і почав ганятись за дівчиною по степу і нарешті піймав і знов укинув у сани. Випадково він випустив з рук віжки, і вони вдарили по ногах полохливу коняку. Це і врятувало Марію: коняка злякалась і понесла їх у Гавронці. Тут вже зібрались селяне і почали дорікати стражника, що він знущався над бідною дівчиною. Киктьова вискочила з саней і втекла додому. На другий день вона захворіла. Про цю подію становий повідомив повітового справника Згуру. Зроблено було слідство і справник наказав посадити стражника під арешт на три дні.
