На 49-ті роковини.
        49 літ... Ще один рік —і ціле півстоліття стане між нами та тим днем, коли великий Кобзарь наш зложив у холодну труну те, що було у йому вмірущого, що підлягало законам тліну та роспаду. Півстоліття протяг часу не малий? Скілька поколіннів встигло чергою перейти за цей час, цілі смуги громадських настроїв та напрямів народились були, пройшли по-над нами і померли, лишивши після себе той або инший слід, таку чи иншу спадщину і памятку. Мінялася не раз за цей час і сама оцінка великої заслуги перед рідним краєм нашого на віки незабутнього поета. Але одне в оцінці тій лишається без одміни і зуб часу не сміє торкнутись того одного і не торкнеться, поки живий буде народ український. Це одне - надзвичайна чесність та щирість Шевченкової поезії, її кришталева чистота й моральна охайність. Не дурно ж Шевченко від музи своєї вимагав одного тільки —щоб вона вчила його . . . неложними устами Сказати правду. І ніхто, може, як він, не мав стільки права обернутися в цими надзвичайної краси словами до своєї Долі: Ми не лукавили з тобою, Ми просто йшли; у нас нема Зерна неправди за собою... Служити правді тій найвищій правді, що шукає людського в людині і кожному по заслузі одмірюе, не мати зерна неправди за собою - що може кращого бути од такого життя, од такої праці?.. Правда — велике слово, велике розуміння. Милійони мучаться й гинуть, шукаючи того скарбу неоцінного, милійонам св тить вона далекою зіркою недосяжного ідеала. „Что єсть истина?“ —це питання од віку лунає на землі не тільки в устах холодного скептика, але й наскрізь пропалює душі гарячим ентузіастам, що невтомно шукають собі правди. Собі і — всім. І велике щастя для всіх, коли хтось з межи людей не тільки для себе ту правду знайде,але й иншим зуміє її показати, освітити їм шлях нею й розвіяти темряву, повести за собою тих, що шукають правди, та сами без чужого показу не здоліють знайти її. Це ті великі люде, генії людскостн, яких слава не вмре, не поляже. Поезія Шевченка, чиста, чесна і щира поезія, в основі своїй має оту вищу правду, що осяває стежки людям і показує шлях до кращого життя. Вона охопила загально-людське і через те належить вічності, через те не підлягає законам часу, не боїться тліну та роспаду. Велика моральна сила її не тільки не ослабне з часом, а росте, міцніє й кріпне. Здалека, в перспективі ще краще тільки стає видко її, більшої вона краси набірае і дужче лунає в душах у тих людей, що й сами шукають правди та не скаламучених джерел її. Час лине. Багато одмін на землі й на людях станеться, багато поглядів одміниться. Иншого може вимагатимуть нащадки наші від поезії, нові форми її знайдуть. Але великі слова — Ми просто йшли; у нас нема Зерна неправди за собою
        ці слова, що знаменують собою увесь зміст і всю суть Шевченкової поезії, так само чарівною музикою і для наших нащадків лунатимуть, як лунають тепер для нас. Це єсть вічно-людське і тим самим навіки невміруще.

