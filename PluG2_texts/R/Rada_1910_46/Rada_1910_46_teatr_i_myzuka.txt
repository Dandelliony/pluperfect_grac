Театр і музика. Украінський театр. „Житейське Море".

Нігде, здається, ні в одному київському театрі не буває така щира і привітлива до артистів публіка, як в українському театрі. Не вспіла кінчитись дія, як „млад і стар“ валом біжить до музикантського бар'єру і звідтіль з щирим затопленням і любов'ю вітає артистів. Летять на сцену квітки, шапки, муфти... Звісно, в кого єсть серед артистів певні куміри, а хто й кохається у всьому ансамблі. І тут почувається, шо в цей час артиста з гляда чем, хто б він не був —„елін, чи іудей" — вінчає щось близьке, рідне. Така привітлива авдіторія повинна мати особливе значіння для артиста, особливу ціну. В труппі М. К. Садовського, здається, більшість артистів це почуває і береже улюблену авдіторію. Принаймні мені так здавалось на всіх останніх виставах і особливо на „Житейському морі" що виставляли в бенефіс арт. Ковалевського. Сама думка поновити вистави „Житейського моря" — дуже гарна. Пьєса йде рівно, з гарним ансамблем. Артисти грають з охотою, щиро, продумано. Принаймні, було це так в бенефіс д. Ковалевського. Сам бенефіціант, очевидно, трохи хвилювався і надуживав в деяких місцях суєтливих рухів та скороговорки. Але загальне пражіння од його Усая гарне. Видно, що артист колись багато попрацював над цею ролью. Прекрасний, правдивий, як і завше в цій ролі, Іван Барильченко —д. Садовськнй; гарна партнюрша була йому д. Малиш-Федорець (актриса Ваніна). В повному ансамблі з ними і тонко веде свою роль д. Паньківський (Крамарюк). До цеї групи можна прилучити і д. Мзрьяненка (Хвиля), хоч в останній сцені третьої дії він надуживав трохи „мефістофелізму". Правдива постать Михайла Барильченка в виконанні д. Вільшанського. Взагалі, з головних персонажів пьєси слабовата була тільки Маруся, жінка Ів. Барильченка (арт. Хуторна). Особливо це виявилось в останній повній драматизму сцені (3 дія). Аджеж в д. Хуторної цілком ліричний хист. На нашу думку гарно було б, щоб ця роль була в руках д. Ліницької. Це було б дуже корисно для ансамблю. Пьєса зацікавила публіку, мала гарний успіх і зібрала майже повний театр. Остається тільки побажати, щоб „Житейське море" частіше виставлялось труппою д. Садовського і в наступні сезони. Бенефіціанта, д. Ковалевського, публіка щиро вітала. Були і звичайні бенефісні подарунки і квітки. А. Вечерницький. Театр „Соловцовь". В перекладній комедії „Госп. Директорь", що йшла в напівпорожньому театрі на користь недужого артиста С. Горєлова, чудесно грає роль свого звичайного „генеральського" жанру арт. Недєлін. Сила юмору взагалі. Деталі окремі — шедевр. В тон артистові грають п. Будкевич і Дагмаров-Жуков. А

от п. Гофман дуже мертва в ролі пристойної „Гретхен". П-ні Токарева утрірує роль старої кокетки. І без того вона комична, Суфльор кричав. Спектакль, очевидно, експромтом поставлений. Litera.


