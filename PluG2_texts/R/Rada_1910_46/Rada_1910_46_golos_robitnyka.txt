Голос робітника-украінця в день 49-х роковин смерти Т. Г. Шевченка.

В сумний, але для нас українців і святий день я, робітник-українець, вважаю за свій громадський обов'язок подати свій голос на сторінках єдиної щоденної української газети на російській Україні, щоб пом'янути його „не злим, тихим словом". Разом я хочу нагадати своїй національній українській інтелігенції про її громадський обов'язок перед усим українським громадянством, а особливо перед городськими та селянськими робітниками, про яких незабутній Тарас Григорович у своїх молитвах так писав;

„Робочим головам, рукам, На цій окраденій землі Свою їй силу нізпошли! Трудящим людям, Всеблагий, На їх окраденій землі Свою ти силу нізпошли! А чистих серцем коло їх Постав Ти анголи свої, Щоб частоту їх собдюли!"

Обов'язком цим для української інтелігенції є — стояти на сторожі коло темного ще нашого народу і провадити ту святу працю на користь нашого українського народу, за яку наш велетень Кобзарь поклав все своє життя, і зробить це святе для нас ймення серед народніх мас, особливо робітників та селян, що найбільш можуть оцінити його великі заслуги, настільно популярним, наскілько воно справді заслуговує. 49 років уже, як умовк могутній палкий голос нашого Кобзаря в оборону покривдженого нашого народу й незабаром за його величні заслуги йому мають поставить в осередку України — Київі —величнього памятника. Але цього, на мою думку, надто мало. Треба подбати, щоб не тілько монумент нагадував нашому народові про життя й діяльність нащого народнього Кобзаря, а щоб це ймення було добре відомим кожній людині української національности. А це може й повинна зробити тільки наша свідома українська інтелігенція. Для цього вона має друковане слово (книжки та газети), про поширення якого вона й повинна як найкраще подбать. Аби тільки у кожне село попало хоч по скільки примірників гарних книжок чи газет і насамперед „Кобзаря" та біографії Т. Г. Шевченка, а там уже з рук до рук вони підуть і обійдуть все село. І велике ймення Кобзаря народнього стане відомим серед української людности й стане справді великим і займе собі відповідне місце. Тоді пам'ять про його не вмре не поляже серед народніх мас. Тоді й широким потоком польються жертви народні на будування йому пам'ятника і буде він справді народнім пам'ятником, а до того часу жертви йтимуть майже тільки від

свідомих українців, а серед темного, чулого до всього гарного й святого, народу пануватиме тяжка темрява й мале розуміння заслуг великого народвього Кобзаря, а то й повне незнання, що він був колись на світі й робив велике діло на користь свого народу, за що й поклав своє, дороге для нас, життя, зазнавши стільки лиха та прикростей в своєму тяжкому житті. Оце й усе, що мав я сказати сьогодня з нагоди 49 роковин смерти незабутнього славного Кобзаря, а до цього тільки зауважу ще: знайте, панове проводирі українського національного життя, що ва пої просвітної корисної праці жде увесь український народ і на вас упаде вся відповідальність, звичайно моральна, за вашу недбалість в великій справі народнього відродження взагалі й вшаіування пам'яти Т. Г. Шевченка з‘окрема. На вас покладаються надії милійонів народу і ви повинні подбати, хоч як це важко для вас не буде, щоб справдити їх великі надії! Щира подяка тоді вам буде! До робітників же й селян звертаюся з благанням допомагати нашій свідомій національній інтелігенції в її нелегкій просвітній праці серед нашого народу і полекшувати, по можливости, трудне її становище, додаючи своєї праці, а також прийняти найширшу участь в збудуванні пам'ятника Т. Шевченкові своїми жертвами й росповсюджуванні найширшах відомостей про життя й діла його на користь свого народу і це будуть найкращі поминки в його роковини смерти! Робітник-украінець З Полтавщини.

