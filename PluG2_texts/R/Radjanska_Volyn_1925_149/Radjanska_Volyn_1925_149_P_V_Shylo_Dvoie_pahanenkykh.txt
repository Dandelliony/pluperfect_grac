Двоє паганеньких.
Горе не сельбуд. 
Є в селі Краснополі, Ушомірського району, одна культосвітня установа, зветься селянським будинком. Тай правда, що один лише будинок селянський в неї. Живе ця установа вже два роки, а праці було в неї що - найбільше, два тижні. 
Зразу праця навіть й нічого була. На одному загальному зібранню записалося членами біля девяноста чоловіка. Правда, членських тавступних внесків жаден не вніс. Було дано під сельбудинок з громадського фонду землі вісім десятин. Що-року з цієї землі можна було мати що - найменше, карбованців вісімдесят. А де воно все ділося? Правда, сіно та пашню з сельбудівської землі худоба поїла. А з книжок тільки четвертина тепер лишилася. 
Читанок чи то лекцій у сельбудинкові не провадиться. Завжди він замиканий на велику колодку, від якої зав уже й ключа загубив. Молоди в селі є багато. Щовечора вона збирається скраю села, й тільки чути, як Юзік басом заводить: 
— Ой ти зорька, ти вечерняя. 
А далі Ванько високим тоненьким голосом підхопить 
— Де ж ти за-а-а-барилася? 
З цією піснею спати лягають.
П. В. 
Міщанбуд. 
Заходиш до сельбудинку Аннопільського й просто до читальні. На столиках — газети, книжки, шашки. Де-хто грає, де-хто читає. Одним словом, тут повно. 
Тут і панночки-міщаночки з штучно позачисаними головами, тут і голяні службовці державних установ. Тут і спекулянти, й непачі. 
А селянина, як колись тут не було, так і тепер немає. Немає тут того селянина, що працює коло землі, й про його освіту так треба подбати. Инколи загляне сюди молодий селянський хлопчина, але міщани зразу його на сміх піднімуть. Сама ж міщанська молодь ходить сюди тільки для того, щоб побачити свою любу, або свойого милого. 
Зімою тут був якийсь сільськогосподарський гурток. Тепер же — для поліпшення селянського господарства в міщанбуді нічого не робиться. 
Шило.
