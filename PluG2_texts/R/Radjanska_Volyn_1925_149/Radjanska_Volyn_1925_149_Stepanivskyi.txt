Так працювати, як у с. Степанівці, не можна.
Не господарювання, а злидарювання. 
Не живуть, а бідують селяни в с. Степанівні, Ушомірського району. Земля  — глей та пісок; доброї — обмаль. Звичайно, коло такої землі треба добре попоходити, обробити, як слід та й агрономові поради раз-у-раз питати. Але того немає, й завжди хазяї тим себе рятують, що продають худобу. 
Правда, степанівні вже добрий початок поклали — землеустрій у них буде проведений. Уже й землемір до села завітав. А після землеустрію — зараз же далі треба йти, до агронома вдатись, щоб радив, як і до чого братись на цьому грунті.
Сільрада й не сільрада. 
Так скажете, коли зайдете до брудної кімнати, де і в день темно, як у хліві якому. Об'єднала сільрада два села ще й три посілка. Посілки, не більш, як за три версти знаходяться од неї. 
За своїм господарством голова мало зовсім не забувся, що йому треба щось у сільраді робити. Ну, а як голова забуває, то хіба комісії можуть пам'ятати про роботу? Тільки земельна трохи працює.
Краще-б і не казати про КНС. 
Є в ньому 75 членів. Але ось 15 членів здає свої членські картки назад. 
— Нащо нам така сонна організація? 
Громадська взаємодопомога є. А в якому-ж селі немає КВД? От і Степанівський розпозичив ще за царя Гороха 102 пуди, й сидить нишком. А голові — своєї роботи є досить. Треба за власним млином, за 18 десятинами землі доглянути. Деж тут уже про громаду гадати?
Праця серед молоди ведеться „гарно”. До самісінького ранку чути несамовиті співи по вулиці. Зате в хаті-читальні тільки недавно вона з'явилась. 
Степанівський.
