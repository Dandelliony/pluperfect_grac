Пригоди.
Ограбування. 
20 червня, о 4 годині вранці, по вул. Леніна біля вокзалу, на гр. Соколовського Євтихія напало 2 озброєних злочинців, які пограбували в нього гроші та речі на суму 27 карбованців. Розшук грабіжників провадиться. 
21 червня, біля 11 год вночі, на березі р. Тетерева на Псищах, на членів артілі “лодочників” Кудиса Якова і Друза --- напало двоє озброєних злочинців, котрі пограбували в них гроші — 27 карб. 50 коп., срібний годинник та шкіряну маринатку. По підозрінню в цім злочинстві, розшуком затримано гр. с. Псищ Бойко Дмитра, що в ньому скрівдженні пізнали одного з грабіжників.
Крадіжки. 
Ніччю на 21 червня, на Корбутівці, у гр. Лазарева, через злам вікна було вкрадено ріжні речі. На другий день розшуком затримано злодіїв-рецидивістів — Ковальова Василя и Кононенка Григора, у яких були виявлені речі гр. Лазарева. 
12 червня, біля 12 год. уночі, з помешкання гр. Шапірштейна, по вул. Леніна ч. 47, коли його не було вдома, невідомими злочинцями через вікно покрадено краму на суму до 300 карб. Майже весь украдений крам було виявлено в садку, біля помешкання Шапірштейна. Злочинці, очевидно, не встигли сховатися з краденим крамом і гадали забирати його по частинам.
