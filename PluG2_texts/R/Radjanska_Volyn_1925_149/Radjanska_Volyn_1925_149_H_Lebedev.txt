Через кооперацію - до поновленої землі.
Гасло: кооперуйся — у нас у Радянській Росії направлено головним чином до бідняцько-середняцьких шарів села, тобто до самої гущавини й маси селянства. Наша кооперація повинна бути масовою організацією, що об'єднує більшість сільського населення. От-же як масова, — наша кооперація, само собою, веде до як найширшого усуспільнення селянського господарства, відкриває шлях навіть тому господарству, що не має коней і реманенту — до трактора складних і вдосконалених сільсько господарчих машин та всякого знаряддя. 
Селянину потрібно поліпшити породу своєї робочої рогатої худоби. Громадянські оплідники за копійки дають йому доступ до поліпшеної корови, коняки, свині, Організація контрольної спілки збереже йому дорогоцінний корм і збільшить удійність корови. 
Через сільсько-господарче й кредитове товариство селянин отримає доступ до кредиту, до трактора, до складної молотарки, до перероблення своїх продуктів. Беручи участь у меліоративному товаристві, — кожен бідняк або середняк може поширити площу ріллі. 
Наша допомога селу, в першу голову, переводиться через кооперацію вбік бідняцько середняцьких шарів села. Комітети взаємодопомоги повинні полекшити завдання кооперації щодо втягнення в кооперацію найширших шарів села. 
Без масового піднесення селянського господарства й міська промисловість не зможе - ні розгорнутись, ні стати на ноги. 
Кожен селянин повинен де-що згадати з історії боротьби людськости з примхами природи. Відомі повідання про кари Єгипетські. Ці мучительні кари єгипетські справді були. Були, але зараз їх нема, чому? 
Величезна річка Єгипту, Ніл - що заросла по берегах найгустішими непрохідними зарослями трав і папирусів, аж кішила крокодилами, микробами, цілими хмарами лихоманкових комарів. Розливаючись, Ніл заливав і затягав намулом поля, винищуючи засіви. А коли Ніл входив у береги, — опановувала всегубительна посуха. Хіба хто поодинокий міг справитись з карами єгипетськими? Ні, — лише кооперація або співробітництво багатьох тисяч робітничих рук, на протязі поколінь, збудувавши греблі, шлюзи, осушливі й зросительні канали, перетворила Нільську долину в цвітущу країну. 
Проминула кара єгипетська, залишилась кара капіталістична. При поваленні капіталу - кооперація стає за наймогутніше знаряддя в руках трудящих у боротьбі з природою, за оволодіння всіми її благами. От-же цю боротьбу треба розпочинати сьогодні ж, а не відкладати її на завтра. 
Г. Лебедев.
