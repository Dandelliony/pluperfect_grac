Всякі звістки.
ВАРШАВА, 13. Закрито товариство польської культури, що мало 32 одділи і 5000 членів.
ПЕТЕРБУРГ, 13. Тої ночі зроблено багато трусів і арештів між студентами і робітниками; поліція шукала забастовочного комітету.
Департамент хліборобства асігнував 45 тисяч карбованців на київську виставку.
ПОЛТАВА, 13. На посаду городського голови обрано одставного полковника Заньковського, безпартійного.
ПЕТЕРБУРГ, 13. Незабаром буде внесено на розгляд ради міністрів законопроект про поліпшення матеріального становища церковно-шкільної інспекції З Ченстохова доносять, що пограничники арештували в поїзді, що прибув з Австрії, в подвійних стінах вагонів, велику партію контрабанди шовку, ТАГАНРОГ, 13. В копальнях московсько-донецького товариства спинився вибух гримучого газу; опалило душе чотирьох шахтярів.
ПЕТЕРБУРГ, 13. Помер городський голова Глязунов. ПЕТЕРБУРГ, 13. В звязку з вбивством Тіме поліція викрила вбивство Любовського, слідство про яке було вже припинено.
Виявляється, що Любовського вбило теж двоє молодих людей з великопанського кола.
Ходить чутка, що проф. Рейна, який зрікся бути членом Державної Думи, призначають на посаду товариша міністра освіти. „Нов.
Вр.“ повідомляє, що уніятську церкву в Петербурзі заснували фрейліни Келлер, княжни Довгорукови і инші особи з великопанського кола з дозволу бувшого премьєра Столипіна.
Єпископ Нікандр запевняє, що ця церква уявляє з себе розсадник єзуїтства.