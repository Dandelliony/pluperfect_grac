Дописи.
(Од власних кореспондентів)
РАЧКИ, житомирського повіту (на Волині) „Кооперація’’. В Рачках і присілку Пилипках є товариська крамниця. Пайщиків у ній 132, паї встановлено од 5 до 100 кабр. Торгує крамниця добре. Але темні, збиті з глузду союзниками, селяне намагаються вижити крамаря-єврея, що має собі у селі крамничку. Ото і стали підбивать селянина, у якого жив крамарь, вигнати його з хати. Зразу селянин був добрий з крамарем і обороняв його. А потім посварився і став умовлять людей не ходить до крамниці, що в його хаті. Хто не слухає його, тому він загрожує бійкою.
АЛЕКСАНДРІЯ (Херсонщина). Протиукраїнський похід. Відомо нашому громадянству, що істнує на світі директор олександрійської семінарії п. Левицький. В „Раді“ було чимало звісток про його „діяльність". Ось ще трохи лаврів на його голову, здобутих ним на полі боротьби з українством. Після заборони учням брати книжки з громадської бібліотеки Левицький деякий час не згадував про це, й потроху учні знову почали користуватись любою їм українською літературою. Не втекло це вушей Левицького. Треба зазначити, що добрим потішником йому у цій справі був пан-отець Преображенський, котрий їздив по кватирах учнів, вишукуючи „сепаратизм". Зі землячком таки. п. Майдаченком (вчителем семінарії), що зве себе „русским", хоч в його чисто „русской" мові зустрічаються такі перлини, як „хвиля, почервонінь", о. Преображенський заїздить до одного учня; дивиться,— українська книжка. Він так і ахнув: --І! (трясе книжку в руках). Сколько у вас по русскому языку?— Два. Два? Вот оно, вот оно! Сколько вам говорил Антон Иванович (директор) не читать этой негодной литературы! Розгортає книжку й знаходить слово „прикмета", питає, що воно значить. Учень одказує. Потім знаходить слово дуже схоже до російського та й каже „Странно, вставят мягкий знак в русское слово и уже получается по-ихнему. А „землячок* додає: „У нас профессор говорил, что инное слово придумають такое, что и у лысого дыбом волоси станут. Кхе, кхе..." Обидва задоволено сміються. Левицький вырішив таки вигнати „крамолу" з семинарії конче: зібрався мов на похід, мандрує по кватирях підвладних бідолах-учнів. Заїхав до одного й бачить твори Нечуя-Левицького. Забрав і, не дивлячись на благання учня, примушеного платити гроші за книгу, не віддає. Те ж саме скоїлось по багатьох кватирах. Читає нищий духом Левицький твори свого славного однофамільця. Велику вагу має резолюція, яку виніс директор перед учнями. Після ранкової молитви він заявляє: „Господа! У некоторых из вас конфисковал я малорусскую литературу. Ведь было запрещено брать книги подобного содержания. Вы начали их брать снова. Я повторно составил список и послал в общественную библиотеку. Других книг, кроме означенных в списке, ви читать не должны. Меня, господа, крайне удивляет, что побуждает вас читать эту литературу. Ведь вы достаточно знаете этот малорусский язык; вы с материным молоком впитали его в себя. Зачит вам стремиться к большему. Этого достаточно для вас в домашнем обиходе. Эта литература и все украинофильское движение представляет из себя не более, как результат болезнености его предетавителей. Повірте я сам ніколи не захоплювався и носил серую шапку. Но теперь, за один ваш отвратительний акцент, я, увидите, сделаю вьпусквь в три человека. Прошу вас, господа, еще раз: бросьте этоть язик —это хамство»!" За одне українське слово Левицький одбирає од учнів стипендію. Ради такої високої мети, як „общерусская культура", він не гидує такими низькими засобами.
С. ЧОПОБИЧІ, радомисльського повіту (на Київщині). Минулого року влітку відкрився у нас „союз істинноруських’’ людей. В якесь свято приїхав чернець з Київа і почав сіяти слова правди і любові. По всьому селі пройшла сенсаційна поголоска: Царь хоче знати, скільки у його царстві є друзів його, а скільки ворогів. Хто не хоче бути ворогом царя, той повинен сам записатись в союз і других навертати. Далі — намовлення проти жидів — нічого у жидів не купувать, не продавать, навертать їх в православну віру, а коли не хочуть приймати, то нехай ідуть звідси і т. ін. „Бий жидів! Це здається не проповідувано. І посипались записи, і новий одділ „союза’’ відкритий. Тепер в „союзі’’ буде душ з 200, між якими є де-кілька жінок. „Союз" збирається одкрити свою крамницю та „чайну". На ювілей 300-ліття Д. Романових чоповичський союз посилає делегацію з 25 душ, які і виїдуть числа 16. Провідці союзу знають, на яких струнах грати, щоб полонити темні душі селян і провести свою зненависть до небажаних для них елементів.
На щастя, не всі „союзники" пройнялись ідеями своїх провідців, а багато є таких, що од „союза“ ждуть поліпшення свого селянського добробуту. Але взагалі „союзи істинно-руських" людей шкідливі. Вони деморалізують, розбещують селянство, сіють ворожнечу і ненависть одної людини до другої, розплоджують хуліганство.
УМАНЬ (на Київщині). Сельсько-гос. курси. В Умані влаштовуються сільськогосподарські курси для селян. Лекції почнуться 25 лютого в помешканні сільсько-господарської школи. Курсова програма складається з таких одділів: 1) хліборобство (общее и частное), 2) „луговодство", В) сільсько-господарська механика, 4) сільсько-господарсська економія, 5) садівництво, 6) технічна переробка садовини і огородини, 7) бджолярство і 8) огородництво. Для ліпшого урозуміння спеціальних предметів, будуть читатися селянам лекції з хімії та ботаніки. Спеціальні предмети будуть викладаться теоретично і практично. Слухачі курсів поділені на земських і своєкоштних. Земських присилатимуть на земський кошт. Життя для одного чоловіка в Умані коштує не більше 15 карб, на місяць. За право слухати лекції окремої плати не береться. Прохання можна подавати директорові сільсько-господарської школи. Іспити курсистів що слухали лекції на таких же курсах в 1912 році, довели, що курси не марно проводили свою працю. Нічого й говорити про те, що набагато більше користі принесли б ці курси, коли б лекції викладались на зрозумілій селянам мові.
ГАЙСИН (на Поділлі) 16 січня цього року в Гайсині, на Поділлі, земство впорядило курси для селян. Тяглись курси 12 день Прибуло на них 140 душ. Всі слухачі селяне опріч трьох душ, з которих було два священика і один дяк. Всім курсистам давали дарове помешкання і по 25 коп щоденно. Лекторів на курсах було вісім душ, лекції читали по мілкому кредиту, потребительський та сільсько-госп кооперації. Між селянами замітка була до всього того, що читали на курсах, велика цікавість. Читали лекції па курсах майже всі зрозумілою мовою. Деякі з лекторів самі були догадливі, а других заставляли самі селяне заявою: „Читайте нам по нашому, бо ми Вас не розуміємо'. Звісно, що після такої заяви лектор мусив читать зрозумілою мовою. Наприкінці курсів селяне піднесли лекторам адресу написану їх мовою в котрій дякували і радо вітали лекторів за їх гарно читані лекції. Між селянами — курсистами замітна також і любов до рідної книжки та часопису. Деякі селяне — передплатники читали та показували своїм товаришам часописи та книжки на рідній мові.
м. КОДНЯ, (на Волині.) С. Г. Курси З першого лютого тут заходами земських агрономів одкрились дво-тижневі сільсько-господарьські курси для селян. Постійних слухачів налічується 88 чоловіка, всі селяне з околишніх сел, з самої Кодні тільки двох чоловік. Читають лекції на курсах агрономи переважно руською мовою, це шкодить тим, що не всі слухачі її розуміють. Містечко з суміжним селом Закусиловкою налічує більш 700 дворів і 2500 людності, всі живуть з хліборобства. З осені торішнього року, крім церковно-парафіальної школи, тут одкрита двокласова земська школа. Свідомих українців, на превеликий жаль, зовсім немає, також немає ніяких кооперативних інституцій, ні товариської крамниці, ні кредитових, — ґрунт же для них тут дуже добрий, тільки бракує свідомих людей. Багато клопоту надає містечку недостача доброї води; став дуже забируднений, а з артезіаньською криницею морочаться вже літ з вісім, а толку й досі ніякого.
