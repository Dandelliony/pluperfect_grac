Всякі звістки.
Трус. На Волині останнім часом почалися труси поміж поміщиками, переважно поляками. Окрім трусу, що був у графа Потоцького, трусили в маєтку графа Уварова, Гутовського, Скаржевсьного, в маєтку Підзамче, кременецького повіту та Ледоховського в маєтку лубенського повіту. Труси не дали ніяких наслідків.
Млини. Справа млинів на Поділі в цьому році зовсім погана. Більша частина млинів припинила працю, а менша поки що молить. Все це сталось через бездоріжжя.
Товариство, 8-го лютого в містечку Поташі, уманського повіту, було відкрито товариство садівництва та городництва. Це вже друге таке товариство на Київщині; одне вже в селі Старих Петрівнах, київського по-віту. З’їзд. У Харкові 17 лютого відкриється загальноросійський з’їзд бухгалтерів товариств взаємного кредиту. Міністерство внутрішніх справ дозволило євреям бухгалтерам прижджати і жити в Харкові весь час, поки буде тягнутися засідання з’їзду. Суд. Вінницький окружний суд при участі присяжних засідателів засудив селянина м. Станиславчика М. Вертилиса за вбивство своєї матері до позбавлення всіх прав і до 20 років каторги. Крім цього, суд постановив: ніколи не звільняти Вертилиса від тяжких праць, не переводити в розряд штрафованих і навіть коли заслабне або зістариться держати його під вартою.
Українська лекція. 10 лютого в столовій вагонних майстерень у Нижнєдніпровську (під Катеринославом) Д. Дорошенко прочитав українською мовою лекцію „Як воювали запорожці з турками й татарами"—на користь бібліотеки при майстернях. Платних слухачів було біля 200 душ.
