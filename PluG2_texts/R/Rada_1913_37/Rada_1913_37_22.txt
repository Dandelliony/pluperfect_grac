Нова праця про національне питання.
Національне питання—одне з найпекучіших по тих державах, що складаються не з однієї нації, а надто величезну вагу має воно для таких „імперій народів", як от Росія.
Тим часом розроблено це питання занадто мало. Величезна частина інтелігентного громадянства належить до нації, що не зазнав сама національного гніту; через те, що особисто вона не зацікавлена в національному питанні, дуже мало й зважав на його, задовольняючись ходячими і тим самим цілком непевними шаблонами та формулами.
На всякі закиди що до цього звичайно одмагаються тим, що це питання не стоїть на черзі дня, що воно цілком належить може далекій майбутності, а для сьогочасності легко розв’язується загальними принципами громадської волі та рівності.
І заступникам недержавних націй, які сами несуть на собі всю вагу непорішеного національного питання, доводиться раз-у-раз показувати всю короткозорість і ненормальність такого погляду, всю шкоду його навіть не для тих чи інших поодиноких націй, а й для цілого державного організму.
Хиткий цей организм і не певний, поки не задоволено національних потреб, скидаючись на того колоса на глиняних ногах, що знаменував собою одно з різноязичних царств старого світу.
Національному питанню присвячена цікава стаття проф. М. Грушевського „На национальные темы“, надрукована в „Русскомь.
Богатстве’’, за січень цього року. Шановний автор торкнувся поки що питання про національно-територіальну автономію, але загальний загодовок праці дає право сподіватись, що це не випадкова річ. а тільки одна з цілої герії статтей по національному питанню.
Це надає їм тим більшої цікавості, бо можна сподіватися, що автор окремими нарисами захопить увесь круг справ, зв’язаних з національним питанням.
За основу до праці проф. Грушевського послужила відома нашим читачам стаття д. Медема, надрукована торік у „Вестники Европы". Як може пригадають читачі, д. Медем висловився проти національно-територіальної автономії, виходячи з того, що вона не розвязує національного питання до самого ґрунту.
Проф Грушевський переглядає думки згаданого автора й піддає їх докладній критиці, покладаючи до занадто категоричних висновків цілий ряд поправок, що дуже їх обмежують.
І труднація при розмежуванні етнографічних територій не така то вже велика, і наслідки такого розмежування не такі мізерні, як думає д. Медем.
Тим більше, що принцип екстериторіальної автономії, за який обстоює автор статті у „Вестники Европы’’ , не тільки не розв’язує справи, а, навпаки, додає нових труднощів. „Всі’ хто виступає проти етнографічного розмежування, хоч би з яких мотивів вони це робили, кінець-кінцем, може й самі про те не відаючи, тягнуть руку за дужчими і через те найбільш агресивними народностями’’ —так формулує свої висновки проф.
Грушевський і трудно з цим не згодитися. Етнографічне розмежування не розв’язує питання для націй, що не мають своєї території —то правда, але без такого розмежування взагалі національне питання не може бути розв’язане.
Територіалізм дуже глибоко лежить у натурі людській і вигнати його звідти не можна, як каже професор Грушевський, ніяким чаклуванням („заклинанням’’). Нація формується під впливом території, у великій од неї залежності, і завдання не в тому, щоб ці звязки порвати, а в тому, щоб заснувати їх на демократичних принципах, дати національним формам поступовий і людяний зміст.
Тоді й безтериторіальним народам безперечно краще буде жити. Стаття проф.
Грушевського цікава не тільки критикою екстериторіалізму, а й загальною постановкою і трактуванням національної справи. „Національна політика, — пише він, — повинна виходити не з принципу вільної конкуренції чи обрахунку реального відношення сили у поодиноких націй, а з принципу національної, чи—коли хочете—тієї самої соціальної справедливост’’. Тим то треба подбати про такий лад у державі, щоб він не тільки не пригнічував слабших, а навпаки давав їм оборону й захист „Цілковите установлення національної гармонії, певна річ, лишиться ідеалом, але національна політика безперечно мусить іти до того ідеалу національної справедливості  шляхом національного законодавства". Тим більше, що національне пригнічення, як влучно показує проф.
Грушевський на прикладі Туреччини, і для самої держави має величезну небезпеку, якій не завжде можна запобігти навіть широкою децентралізацією, коли упустити слушний час. „Чи не повинен цей трагічний приклад (Туреччини) стати за серйозну пересторогу й іншим державам, що мають теж свій „кістяк у домі" —оту купу недержавних націй, силоміць стиснутих і змотаних на один клубок, що даремно домагаються основних умовив до свого національного самовизначення? Нodie mihi cras tibi“. Над цим треба справді подумати, щоб оте фатальне „завтра" (craz) не захопило зненацька.
Тоді вже може пізно буде думати... 
