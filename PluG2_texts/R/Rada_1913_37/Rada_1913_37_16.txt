За кордоном.
Війна.
КОСТЯНТИНОПОЛЬ, 13. Болгари гуртують всі сили коло Адріанополя. Цими днями є думка взяти його штурмом. Комендант Адріанополя заявляє, що всі чужоземці будуть на нейтральній смужці, де буде вивішано білий прапор. Далі Шукрі паша заявляє, що він не буде відповідати за наслідки, коли болгари будуть стріляти по цій нейтральній смужці. Російського авіатора Костіна, що спустився в Адріанополь і якого взяли в полон, ще не розстріляно. Російський уряд веде переговори з Туреччиною,  щоб визволити Костіна. ВІДЕНЬ, 13. Під Скутарі доставлено сербські осадні гармати. Серби переконані, що Скутарі цими днями оддасться їм в руки.
