Лицеміри.
Вчорашня вступна стаття в „Кіевлянин" присвячена російсько-австрійським відносинам. З певного джерела довідалась редакція „Кіев на", що намістник Галичини Бобжинський має податись в одставку в звязку з недавньою подорожжю кн. Гогенлое до Петербургу. Князеві Гогенлое ніби-то було в Петербурзі сказано, що «Добросусідські відносини між Австрією та Росією не можуть істнувати при теперішньому поводженню австрійських властей у Галичині» . І справді, каже газета, в Галичині „открыто ведется при знергичной помощи и покровительства властей мазепинская пропаганда, имеющая целью отторжение части России". Читачам нашим відомо, як пан Бобжинський „допомагає" українцям, і коли, справді, доведеться йому податись в одставку, то жалкувати за таким „прихильником" наші галицькі земляки, очевидно, не будуть. Але в цій історії ми не можемо не підкреслити того лицемірства, яке на кожному ступні показують войовничі російські націоналісти. Коли громадяни чужої держави висловлюють свої лояльні почуття, то це наших „патріотів" обурює, вони в самих невинних гімнастичних вправах українських соколів та січовиків у Галичині ладні бачити „посягательство на единство и неделимость России". А тим часом самі впоряжають грандіозні мітинги далеко не миролюбивого характеру при участі офіційних осіб. Пригадаймо слова Антонія Волинського, що на останньому зібранні „галицко-русскаго об-ва» й у Петербурзі заявив: „Мы не военное собрание, не к оружию призываем, но в еже молимо Бога, что-бы Оно покорило подо нози русского Царя всех православно верующех". Пригадаймо, скільки було по чорнос тенних газетах закликів допомагати „русскимо галичанамо" як грішми, так і всякими іншими способами, скільки і тепер витрачається цих грошей на протиукраїаську агітацію на Галичині, на москвофільські газети, бурси та інші інституції. А ще недавно одеська проповідувала військовий похід на Галичину... Та на сторінках самого ж „Кіевлянина“ постійний співробітник його пан А. Савенко не один раз агітував за те, щоб обміняти частину російської Польщі на австрійську „русскую Галичину". Так говорять факти. І їх не можуть затаїти навіть самі наші „патріоти". „Звичайно—пише „Кіевлянинь"—австрійська дипломатія може сказати, що наші слов’янські товариства і патріотичні діячі ведуть з свого боку шкідливу для Австрії пропаганду в Галичині, підтримують там „русску Ю “ печать і тих осіб, що пристали на православну віру". Та тільки зовсім уже не переконливо звучать подальші виправдування газети про те, що в » общественных патриотических кругах никто не думает о посягательствах на Галицію, которая пришлась бы намт совсем не ко двору и сказалась бы весьма неприятным даром судьбы". І далі — „Намь столь же неинтереснф галицкіе поляки и масса євреев’ь, как и галицкие мазепинцы..."
Якщо й справді це так, то навіщо ж тоді писати довжелезні передовиці проти українського університету у Львові та взагалі проти культурного й політичного розвитку галицьких українців, навіщо тоді впоряжати політичні мітинги з войовничими закликами проти українців? Очевидно, що на таке поводження наших націоналістів тільки й можна відповісти євангельськими словами: «Лицеміри й фарисеї!» Вишукуєте су чечок в оці брата свого, а колоди в своїм оці не почуваєте". 
