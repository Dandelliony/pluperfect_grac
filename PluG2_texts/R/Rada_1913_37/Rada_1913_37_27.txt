По Росіі.
Нарада губернаторів. Нарада губернаторів постановила, щоб в кожній волості було не менше одного урядника і на кожні 2000 душ того й другого полу —не менше одного стражника. Постановлено також, щоб городські інституції давали кватирі поліцейським чинам, причому городські кошти, що видаються на содержуваеня поліції, не можуть бути більш 15 відсотків загального обрахунку. 6 проект встановити особливі іспити для тих, що вступають на поліцейську службу. Старші чини поліції, крім іспитів, повинні мати освітний ценз—-найменше—свідоцтво за чотирі класи гімназії. Далі, нарада висловилась за встановлення в Росії поліцейських приказів, на зразок Германії.
Чутки про амністію. Циркуляр міністра юстиції Щегловітова предсідателям судових палат про те, щоб йому негайно було надіслано відомості про політичні справи, як запевняють офіційні особи, не має ніякого зв’язку з майбутнім маніфестом з приводу 800-ювілею Царювання Дому Романових. Як виявилось, відомості ці потрібні були для статистичної частини міністерства юстіціі для чергового ви дання Своду статистичних відомостей про підсудних, виправданих та засуджених". До цього часу в це видання відомості про політичні справи не входили. З цього ж року, з наказу Щегловитова, в своді будуть друкувати і відомості про політичні справи. 
(О. Л.)
Справа редактора „Нового Времени’’ Цими днями петербурзький окружний суд розглядав цікаву справу редактора „Нов. Вр.“ Мазаева за наклеп в пресі. До суду Мазаева притяг власник параходства на Далекому Сході гр. Кейзерлиц. Приводом до обвинувачення була газетна звістка з Владивостоку, в якій дописувач сповіщає, що бувшого норвежського консула, російською підданця Еріксона засуджено до тюрми на шість місяців за незаконне користування російським прапором. Зробивши купчу кріпость, Еріксон фіктивно зробився власником японського пароходства, чим дав змогу ходити японським кораблям в берегових водах під російським прапором. Далі вказувалось в кореспонденції, що адміністрації не пошкодило-б, коли б вона звернула увагу на підприємця гр. Кейзарлиця, що є компаньоном якогось японця по утрименню параходства і тим часом одержує величезну субсидію й від російського уряду в 100 000 карб. Окружний суд Мазаева виправдав. 
(Р. Сл.)
Новий циркуляр Нассо. На тім тижні міністр Кассо розіслав попечителям шкільних округ новий циркуляр. Міністр наказує попечителям шкільних округ, щиб вони заборонили батьківським комітетам при гімназіях, а також і учням різних шкіл подавати прохання про всякі льготи й милості з приводу майбутнього ювілею Дома Романових. На думку міністра, такі прохання вносять в життя школи елемент політики.
Медична допомога в поїздах. Управління залізних доріг наказало усім місцевим управлінням, щоб при усіх пасажирських поїздах було заведено окремі оборудовані вагони для медичої допомоги пасажирам. Крім того наказано, щоб в таких вагонах, крім медикаментів, завжди були: черговий лікар, фершал і милосердна сестра. (День).
Академія наук і Кассо. Цими днями віце-презідент академії наук Никитин був у міністра народної освіти Кассо з приводу його розпорядження, щоб усіх членів академії наук, також і дійсних, було „перезатверджено". Міністр пояснив, що знову затверджувати треба тільки штатних служащих академії. Про дійсних членів в цьому наказі було згадано помилково. Про це буде заявлено конференції академії, 
(Р. В.).
Перша киргизька газета. 1 лютого вийшла в Оренбурзі перше число киргизької газети „Казакь" (Киргиз). Мета нової газети—освітлення різних сторін життя широкої киргизької країни, поширення між населенням корисних відомостей з області науки, умілості й техніки і ознайомлення населення з культурним та економічним життям Росії. 
(Н. В.).
Подорож кругом світу. Цими днями до Смоленську прибула д-ка Гемфріс, яка побилась об заклад на 10.000 доларів з спортивним нью-йорським клубом „Pola Monthly’’, що вона обійде землю пішки за 4 роки, харчуючись при цьому тільки рибою та овочами. До Смоленську з Нью-Іорка Гемфріс йшла 1 рік 3 місяці.
Сторінки життя. Сантіме-тальна казочка.
Я розкажу тобі, читачу, таку собі казочку для малих, для малесеньких дітей. Зміст її давно відомий: про сестричку і двох малих братів. Часом не завадить і казочки послухати, особливо тоді, коли життя дорослих людей вщерть налите жорстокістю ворожнечою, кров’ю. Часом слід і в дітей повчитись. А „казочка" моя немудра. В тридевятому царстві, в холодній снігом завіяній країні живуть люди з холодним, як крига, серцем. Живуть все їхнє життя —як та пуста холодна: без іскри святого вогню. В тій країні є село, звичайна купа хаток, в безлічі полів та лісів похована. А в тому селі живе вдова-молодиця. А в молодиці тройко дітей. Дівчинка старшенька, їй 12 годочків, а менших двоє — хлопчики. Почав до вдови ходити парубок. Поєдналися, полюбилися і з рідного села виїхати схотіли, з отим коханням криючись. А дітей-сиріт парубок брати з собою не схотів, щоб очей не муляли. І постановили здихатись їх. Як? А так! Найняли чоловіка з підводою та й кажуть: „вези дітей у поле, там є хижка, пустою стоїть, а кругом ні душі живої, тільки мороз тріщить та вітер-стригун віє-завиває. ‘’там і покинь їх". Чоловікові що ? Узяв, повіз покинув. І сидять діти в нетопленій хатині. На стінах крига, дубнуть. Почали бігати кругом хати, плакали, кричали, а тоді попритулялися одне до одного на нарах та й поснули. Старшенька тілом своїм усе нагріти братиків хотіла та так міцно захищала їх собою... Поснули, навіки поснули. Тут казці кінець. Казка скінчилась. Над життям промайнула свята любов і загасла, бо в хатині було дуже холодно: ЗО градусів морозу. Як же ж не задубіти іскрі святої любові. І вмерла любов. А другого дня їхав селянин, побачив дитячі сліди коло хатини, зайшов і забрав відтіля три трупики. Більшенький трупик так і лежав поверх менших, а на обличчах сльози позамерзали і захолов вираз страждання.
Оця „казочка", шановний читачу, відбулася в дійсності! в с. Камишенці, в Томщині, в Сибірі. І оповідає про таку „казочку" „Томский Вестник’’, а за ним й інші газети. Правда, хороша казочка? Чи не встає вона болючим докором усій дійсності наших часів, усім ділам дорослих людей в наші войовничі дні, дні, коли вмирає казка любо ви і панує неситий вигук: „Кинь його!’’ 
Л. Чулий.
