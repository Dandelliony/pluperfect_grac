ДОПИСИ.
{Од власних кореспондентів).

ЛЕБЕДИН, чигиринського повіту (на Київщині). Місцеві справи. Поміж нашими селянами-громадянами живе багацько захожалих євреїв, що ніяких видатків ні на утримання волості, ні на сельські мирянські трати не платять. Тимчасом ці євреї, як люде виключно комерційні, завше мають стосунки з судами, з поліцією, або з иншими якими інституціями. Через те до них, через лебединську волость, надходить багато всяких офіціяльних і приватних паперів: оповісток, іспольнительних листів, то що. Завдяки цій кореспонденції, село повинно содержувать одного зайвого десятника, що обслуговує виключно інтереси євреїв, а це коштує громаді 120 карб, на рік. Громада торік склала приговора (№ 32), щоб євреї сами собі наймали десятника — цього вимагає звичайна справедливість. Приговора було одіслано в губернію і довго про нього не було ніякої чутки. Але цими днями стало відомо, що київське губерське присутствіє по справах селянських, журналом своїм 24 февраля біжучого року приговора скасувало. Мотивується це тим, ніби лебединська єврейська громада прилучена до 
м. Златополя, самостійного коробочного збору не має, то й ні з чого постачити їй отих 120 карб. на рік.

КОРОСТИШЕВ (на Київщині). Заколот в учительській семинарії. На початку біжучого шкільного року в семинарії вроблено було семинаристами    „столовую забастовку". Та начальство „приняло мЬры"    і семинаристи на який час притихли. Але щось місяців через два подали вони п. попечителеві київської шкільної округи петицію, в котрій описали семинариські порядки. Через де який час після подання петіції побили вікна в кабінеті учителя російської мови Небогатова та в учительській. На другий же день після цієї події діректор семинарії почав робити слідство, що тяглось щось з тиждень, але винуватих викрити не вдалось. Приїхав потім і ревизор з округа — інспектор Ліпінський, щоб робити слідство в справі петиції, але коли довідавсь, що тут є справа про побиті вікна, то почав робити слідство й про це. Щось днів зо три вівся допит всіх семинаристів по одинці. Йому вдалося довідатися, хто винуватий у цій справі. Всіх їх було покарано: де-кому бал за „поведеніе" було зменшено до 3, кому до 4, а одного семинариста, а саме Пилипа Подвига виключено зовсім з семинарії, хоча вчився він добре, а участь у цьому семинарському заколоті брав не більшу як і инші. Причин, що призвели семинаристів до заколоту в багато і всі вони полягають у внутрішньому роспорядкові семинарії. Бібліотека семинарська одчиняється раз на місяць, та й то ті книжки, що треба, не легко достати. Коли семинарист просить Л. Толстого — йому дають Жюль-Верна, або щось подібне. Читання книжок небібліотечних семинаристам забороняється. Був якось випадок, що діректор здибав у одного семинариста таку крамолу, як „Народні вчителі й українська школа" Грінченка. З цього вийшла потім ціла „історія", і про неї вже писалося в газетах. Семинарське начальство часто нагадує семинаристам, що вони не повинні ображатись, коди вчитель кого вилає. Якось семинарський економ погано налаяв одного семинариста. Про це семинаристи цілого класу заявили діректорові, але він їм відповів, що „вы ж не сыновья какихъ нибудь генераловъ, чтобы обижаться изъ-за ругательства". Оце де-які з цих причин, що призвели семинаристів до небажаних вчинків.

СЕЛО УСПЕНСЬКЕ. (На Кубані). Аматорські вистави. В январі місяці цього року у нас організувався гурток аматорів під орудою Степової-Квітки. 31 января вперше в нашому селі було упорядковано український вечір. Виставляли „Вечерниці"  та 2-у дію із п'єси „Дай серцеві волю" , а 21 февраля було поставлено; „По ревизії" , „Бувальщина" і „Піймав облизня"    . Ціни були від 50 коп. до 10 коп., так що селян було дуже багато і всі радісно вітали аматорів. Селянам, як видно, сподобались спектаклі.

 27 февраля молодь упорядковувала „український товариський вечір памяти Т. Г. Шевченка" . На „вечір"  прибуло дуже багато гостей, переважно із селянської молоді; більша половина була в українських вбраннях. В залі висів убраний рушниками великий портрет Шевченка, а маленькі й житєпис — продавались тут же. Було сказано де-кілько слів про Шевченка, продеклямовано кілько його творів і проспівано де-кілько українських пісень. Вечір пройшов дуже весело і гарно: була бідна селянська молодь, були і діти купців і багатих людей. Старшиною вечора був Андрій Капельгородський, а распорядчиками: А. Рева, Г. Стукан і 
В. Мороз, всіх їх молодь дякувала за упорядкування вечера.


