Театр і музика.
Василь Овсієвич Грицай. Телеграф приніс звістку про смерть видатного українського артиста В. О. Грицая, що почав свою діяльність артистичну 26 років тому, в трупі М. Кропивницького. Докладніші відомости про В. Грицая „Рада" подасть цими днями. 
Трупа А. Суходольського влітку гратиме в Ставрополі. В понеділок, 8 марта, після недільної перерви, в театрі М. К. Садовського починаються вистави. Першою піде „Суєта". Трупа готує до вистави „Невольника", драму Кропивницького і „Гуцулів", драму Карпенка-Карого. 
В театрі „Соловцовъ" на великодному тижні будуть гастролі М. Г. Савиної з її труппою. 
Українська труппа в Москві. Якийсь час, до посту в Москві грала українська труппа 
д. Бурлаки. Московці з цікавістю пішли було подивитись на українців. Але виявилось, що труппа, окрім співів та гопака, нічого порядного не дає. Що ж до гри, то навряд, чи на Україні бачили гіршу. 
Нова пьєса. Драматична цензура дозволила до вистави пьесу М. Альбиковського—„Комета Галлея" — побутовий жарт на 2 дії. Пьєса ця друкується і незабаром поступить у продаж.

