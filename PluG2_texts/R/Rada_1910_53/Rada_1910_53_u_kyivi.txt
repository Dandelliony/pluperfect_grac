У КИІВІ.
Труси. З марта, з наказу київського охранного відділу, зроблено було трус у Семена Ревалюка (Хоptва, 4); підчас трусу у його арештовано єврейку Басю Гольдинську, яка не мала дозволу на пробування в Київі. Того ж таки дня був трус у 
Т. Радіонова і Миколи Тібер-фон-Грейфенфельда (Іванівська, 23); взято у їх на перегляд листування.

Заслання. З наказу міністерства внутрішніх справ, д. Ш. Боярського засилають на 3 роки в Наринський край, а д. Л. Радуцького —на 2 роки в Вологодщину. Обох їх арештовано в апрілі минулого року і обвинувачують за належність до с.-д. партії. Зараз сидять вони під арештом в лук’янівській тюрмі.

 „Салон". Виставка „Салон" зостанеться в Київі ще на кілька день, а потім виїздить в Петербург. До цього часу на виставці перебувало мало не 6.000 чол. Скульптор В. Іздебський перед закриттям виставки вдруге має прочитати лекцію на тему: „Современное искусство и городъ." 

Головне управління російського товариства „Красний Крестъ" запрошує двох лікарів для боротьби з тіфом в подольській губ. Плата—-300 карб, в місяць; суточні і проїзд також товариство забезпечує. За докладнішими відомостями треба звертатися до головного лікаря „Маріинской Общини" — д. М. Ф. Миловидова (Маріїнсько-Благовіщенська, 75).

В товаристві літераторів. В неділю, 7 марта, у 8 год. веч, в помешканні громадського зібрання (В,-Волод., 45) відбудуться загальні збори т-ва журналистів і літераторів. Справа: 1) про організацію бюро для вишукування праці і вибори членів до цього бюро; 2) висновки ради т-ва про доклад „Про незабезпеченість літераторів і професійне гуртування"; 3) біжучі справи. Коли на ці збори не прийде законне число членів, то слідуючі збори відбудуться в 8 год. веч. 14 марта при всякому числі членів 
(§ 46 статуту).

Навігація на Дніпрі. 4 марта офіціально повідомлено про початок навігації на Дніпрі. Того ж таки дня з Київа пішли пароплави в Пінськ, Черкаси, Кременчук і Катернослав. До Чернігова має одійти перший пароплав сьогодня, коли одержано буде звістку, що лід там знесло водою. З гавані і Матвіївської затоки вивели вже всі пароплави, які там зімували.

До арешту австрійського шпига. Іларіона Смерчинського, якого цими днями арештували, як австрійського воєнного шпига, мають судити в військовому суді. З старо-київської часті перевезено його до лук'янівської тюрми.

Перший грім. Вчора о 2 1/2 годині вдень пішов в Київі дощ з чималим градом. Вперше в біжучому році підчас цього дощу зачувся грім і видко було блискавку.

Канівська повітова управа прислала київській губернській земській управі справоздання про агрономичну нараду, яка ухвалила на рік 1910 такі видатки: на зразкові поля та участки, на росповсюдження безплатно сільсько-господарських брошюр, на плату лекторам, на запомогу сільск.-госп. товариствам, на інструкторів для потребительних товариств, на метереологичні станції, на боротьбу з пісками, на інструкторів садівництва та шовківництва, на зразкові роботи в справі боротьби з ярами, на допомогу бжільництву, на агрономичних старост, на подорож гончарів у с. Дидинець, на насіння та кормові трави і на передплату агрономичних журналів. Усього видатків обраховано на 26,462 карб., коли не лічити асігновки на нову садівничу школу у с. Бобрицькому.

Загальна освіта у війську. В штаб київської військової округи надійшов наказ, в якому повідомляється, що асігновку грошей з казначейства на загальну освіту в війську та на бібліотеки для солдатів ухвалено вже в Державній Думі та Державній Раді, затвержено Його Величністю і, таким чином, справа ця увійшла в законну силу. Крім того, в наказі повідомляється, що вже й зараз можно брати ці гроші, рахуючи на кожного салдата по 10 коп. на рік.

В університеті. Міністр народньої освіти призначив головою юридичної екзаменаційної комісії проф. Удінцова, замісць проф. Тарасова, що одмовився од цієї посади.

До київської губернської земської управи надійшли вже справоздання 90 потребительних товариств. Частину цих справозданнів вже перевірено.

В київській судовій палаті 2 марта розглядали заяву тимчасового комітета в справах друку про те, щоб проти видавця студентського збірника — д. І. І. Тягая і автора оповідання „Голгоєа" —д. М. Г. Френкеля роспочато було судовий позов. Судова палата, вислухавши в цій справі думку прокурора, ухвалила не позивати до суду згаданих особ.

Ярмарок на Куренівці. Вчора на Куренівці (на Петропавловськім плацу) почався традиційний ярмарок. На ярмарок цього року пригнали силу коней і товару. З сумежніх сел прибуло багато селян купувати усяку потрібну їм сельсько-господарську справу.

 Нова судова справа Асланова. Судовий слідчий —д. Фененко робить зараз слідство про недавно викрите нове злочинство Асланова— знищення дознанія про одного місцевого власника будинка, у якого знайшли під час трусу казенні речі. В цій справі допомагав йому агент сискного відділу Штельзон-Кірзнер, що зараз сидить під арештом в тюрмі.

 3 Київщини. Лихо. В м-ку Шполі півроку тому скажена собака покусала селянина. Покусаного возили до Київа, в бактеріологичну лікарню. Там його лічили прищіплюванням. Та й це не пособило. Цими днями цей чоловік заслаб на скаженину. Тепер він навряд чи видужає.

Вбито управителя. 1 марта в с. Каменогорці, як сповіщав „К." убито управителя економії д. Енні—А. П. Жуковського. Убив його чоловік з с. Бабина, липовецького повіту, Василь Дробович на управителевій кватирі. Розгнівався Дробович на Жуковського за те, що той не дав йому служби, хоч і обіцяв. Дробович 1-го марта явився до Жуковського вимагати служби і сказав, що, коли він не дасть служби, привезе й покине в хаті в Жуковського свою слабу жінку, з якою Жуковський до весілля жив. Під час сварки Дробович чотирі рази випалив з револьвера і на смерть поранив Жуковського, а тоді побіг у двір, де його й зловили. 2-го марта підстрелений Жуковський кончився. Дробович не змагається й каже, що вбив управителя.

3 Поділля. Озимина. Найкраща на Поділлі озима пшениця, засіяна на панських ланах. Селянська озимина плохенька, особливо пізня. Шкодять озимині приморозки, що настають уночі, після теплої днини. Приморози й вітри сушать землю, де й так мало вохкости.

Спектакль на селі. Нам пишуть з с. Мукина, що там, 26 февраля, в церковно-парафіяльній школі відбулися вечерниці. Виставлено було „По ревизії“. У виставі брали участь учитель, учителька та селянські хлопці з дівчатами. Після вистави співали гарних пісень та читали вірші. Все це селянам дуже вподобалось. Є чутка, що учителі хотять і на Великодних святах впорядити такі вечерниці. Це було б дуже гарно, бо коли пішла поголоска, що у виставі можна брати участь нашим хлопцям, то багатьом захотілось взятися за діло, а тепер по виставі їм ще більше кортить спробувати сили. Після вечерниць багато балачок серед наших селян, особливо серед молоді.

3 Чернігівщини. Спектакль на селі. 25 февраля, в с. Поповій Горі, суражського повіту, тамтешні аматори відограли жарт Дмитренка: „Кум мірошник" та комедію Островського: „БЬдность - не порок" .

3 Полтавщини. Подія в Кременчуці. „Гол. М." повідомляє, що в Кременчуці городовий вбив селянина Федорова, бо той намірявся визволити арештованого.

 Учительська семикарія в Лубнах. Єсть певні відомості, що учительську семинарію в Лубнях обовязково одкриють не пізніше як в августі місяці сього року. Поки поставлять казенний дім для семинарії на нарізаній городом землі на Плютенській толоці, — семинарія буде в домі Ів. Леонтовича, члена Державної Ради, що згодився віддати на цей час безплатно будинок на Манастирській вулиці. Чи семинарія буде женська чи мужська, —ще невідомо. Міністерство народньої освіти має на думці женську, а повітові земські збори просять заснувати мужську. Єсть чутка, що діректором цеї семинарії буде інспектор народніх шкіл лубенського повіту д. Благоразумов.

Городські вибори. В Лубнях сього року в апрілі або в маї мають відбутись вибори городського голови, членів городьського управління та гласних городської думи. Списки виборців уже виготовлено і одіслано на затвердження полтавському 
п. губернаторові. Союзники готуються до виборів, щоб провести туди своїх людей.

Монастирська друкарня. Лубенський Спасівський манастирь минулого місяця вже заснував власну друкарню. Ченці кажуть, що засновано цю друкарню на те, щоб навчати дітей-сиріт, які є в манастирській школі, „жити чесним трудом на користь батьківщини", бо тут мають друкувати усякі душеспасительні книжки, листки і продаватимуть та роздаватимуть їх прочанам, що одвідують манастирь. Ця друкарня дуже нагадує собою почаївську друкарню, що бореться з „крамолою". Мало не всі ченці належать до лубенського „союза русскаго народа".

 Спектакль салдацький. 28-го февраля, в Полтаві був спектакль для салдатів 34-го Севського полку. Усі ролі —й жіночі грали сами салдати. Окрім російських жартів, салдати відограли „По ревизії" М. Кропивницького.

Виставка картин В. Маковського. 2-го марта в Полтаві відкрилася виставка картин відомого художника В. Маковського. Усіх картин на виставці 160. Здебільшого це українські малюнки на полтавські та київські сюжети.

 3 Харьківщини. Учительські курси. В Харькові цього літа будуть курси для народніх учителів. Впоряжає ці курси земство. Земська управа вже запросила на лекторів таких особ: професора петербурзького університету П. Мальчевського, що читатиме лекції про химію, С. Шохор-Троцького —на методику й арифметику, Н. Румянцева— на педагогичну псіхологію. Инших лекторів ще підшукують.

 3 Катеринославщини. Штраф на газету. „Од. Н."    сповіщають, що катеринославський губернатор оштрафував на 300 карб, нову газету „ПриднЬпровская Мысль" за статю, яка критикує діяльність Столипіна.

 Воєнна школа. „РЬчь" сповіщає, що бахмутський інспектор народніх шкіл зорганізував з школярів клас воєнної муштри. Інспектор просить, щоб земство дало 3.000 карб, на обмундіровку цих муштрованих школярів, щоб везти їх до Петербургу, але земство не дало грошей. Тепер селяне заявили, що інспектор збірає з їх по 14 карб, з хати на подорож до Петербургу.

3 Херсонщини. Підмога казни на школи. Міністерство освіти дало херсонському повітовому земству 55 тисяч карб., щоб на ці гроші поставити й оборудувати нові школи.

Вибори депутата. Одеські газети повідомляють, що нового депутата од Херсонщини, замісць д. Волохіна, що зрікся надалі бути в Думі, вивірятимуть в сентябрі місяці сього року, під час чергових земських зборів херсонської губернії.

Смертний присуд. „С. В.“ пишуть, що воєнно-окружний суд засудив в Одесі на смерть салдата Мишака.

Жертва на стіпендію. Учитель Логиновський, що помер в Одесі, усе своє майно, якому ціна 80.000 карб,, призначив на стіпендії в одеських гімназіях.

Одсіч поліції. В с. Ясеновому, недалеко від Ананьїва, як переказують „Од. Н.“, селянин Чумак завівся з конвоіром. Прибіг на поміч конвоірові селянин Панасюк. Чумак убив його. Чумака арештували.

Пошесть тифу. По-над Бугом —од Миколаїва до Очакова дуже слабують люде на тиф. Одеське земство вислало туди лікаря. В Коренисі слабих на тиф душ 300.
