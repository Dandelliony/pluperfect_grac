            Про навчання рідною мовою.
В комісії в справі народньої освіти вирішено питання про инородчеську школу. 
Вимоги пр. Лучицького про те, щоб у місцевостях з українською людністю навчання провадилась українською мовою одкинуто. Ухвалено дозволити навчання рідною мовою в школах Понадбалтійщини та Польщі. Тут буде дозволено по школах мови: німецьку, латишську, польську, литовську та естонську. Більшістю одного голоса принято поправку Булата про поширення прав на инородчеську школу в губерніях —ковенській, вітебській, гродненській та віденській. 
Єнікєев запропонував поширити дозвіл навчання рідною мовою на мусульман по всій державі. Пропозіцію цю принято голосами правих. 
За поміччу правих так само принято пропозіцію Фридмана про поширення права на школу з навчанням рідною мовою поміж єврейською людністю в межах осілости. Праві голосували за думку Фридмана в жарт, щоб, мовляв, довести абсурдність подібного проекту. 
Відмова Хомякова бути головою Думи.
> В звязку з скандалом, що був на минулому засіданні Думи Хомяков листом до старшого товариша голови кн. Волконського повідомив, що далі він зрікається бути головою Державної Думи. 
На вечірньому засіданні ради старшин Хомяков потвердив свою заяву і доручив бути головою зборів товаришеві Шидловському. В Думі уперто говорять, що Хомяков назад своєї заяви не візьме. 
Хомяков одержав од П. А. Столипіна листа. В цьому листі Столипін каже, що Хомяков, не дозволивши говорити міністру Шварцу, зламав закон. 
Кандідатами на посаду голови Думи називають Шидловського та Анрепа. 
> Частина опозіції має намір в одвертому листі до Хомякова протестувати проти того, що Хомяков назвав поведінку Милюкова в засіданні 3 марта "постидною".
> 3 приводу образливих висловів Пуришкевича в минулому засіданні делегація з 12 студентів, старостів та вільних слухачок висловила подяку Милюкову, що він обороняв російську жінку від нападів Пуришкевича. 
> В університеті збірають підписи під протестом проти слів Пуришкевича. В раді старостів кидали жереби щоб той, хто вийме жеребок, викликав на поєдинок Пуришкевича. 
> Милюков одбірає силу телеграм та квіток.
               
