ТЕЛЕГРАМИ (та останні вісти з газет)

Смерть артиста Грицая.
(Од власного кореспондента).

МІНА (на Чернігівщині), 5. Після тяжкої слабости помер в селі Куковичах могікан української сцени і видатний артист Василь Овсієвич Грицай.

Державна Дума.
ПЕТЕРБУРГ, 5. Головою кн. Волконський; вшановано встанованнєм пам'ять члена Думи Урсула, що вмер учора. 
Скороходов характеризує становище освіти в Сібіру і вказує величезну потребу освіти, доказом чого можуть бути: переповнені теперішні школи, клопоти городів про одкриття нових шкіл, приватні жертви на народні освіту, напр. жертва Макушина в 200.000 карб. Сібірці давно бажають поширення томського університету і політехніки. Дума висловилась, щоб в цьому університеті було заведено всі факультети, але міністр народн. освіти признає всі розмови безґрунтовними, а побажання Думи безпідставними. Спинившись на розгляді становища справ в західно-сібірській окрузі, промовець вказує, що там агенти мініст-ва нар. освіти зовсім негативно ставляться до виявлення приватної інціятиви, не тільки громадської, але й особ педагогичної справи. Далі промовець вказує на безпросвітне становище переселенців. Після того промовляють гр. Уваров та Булат.

Судові справи.
САРАТОВ, 5. Воєнний суд розглянув справу про напад селян в 1907 р. на маєток поміщиці Шимановської. Семеро підсудних присуджено до смертної кари. 
ВЛАДИВОСТОК, 5. У тимчасовому воєнному суді почалася справа про зловживання у владивостокському порті. Підсудні такі: генерал Ломан, підполковники —Столяроз, Неєлов і Волокичин, чиновники —Зиндович і Михайловський, підпоручик з запасу Васильєв і міщанин Козьмин.

Нарада з приводу земств в західному краї.
ПЕТЕРБУРГ, 5. Вчора одбулась третя нарада комісії про земства в західному краї. Обговорюваня перейшло в діспут про російсько-польське питання. В дебатах брали участь: з одної сторони Шінгарев, Головін, граф Уваров та поляки, з другої— Чихачев, граф Бобринський, Родзянко і Шульгин. Дебати цікаві. Записуються нові промовці.

Нова посада Ізвольского.
ПЕТЕРБУРГ, 5. Міністра закордонних справ Ізвольскаго призначено послом в Берлін.

Агрономична запомога.
ПЕТЕРБУРГ, б. Міністерсво финансів асігнувало подільським хуторянам на запомогу 28.895 рублів.

Сходка студента.
ПЕТЕРБУРГ, 5. На суботу дозволено сходку студентів університету.

До з'їзду дворян.
ПЕТЕРБУРГ, 5. Одинадцятого марта відбудеться з'їзд об'єднаних дворян. Вживаються всякі заходи, щоб на з'їзді не було опозіції. Псковські дворяне вже забалотіровали поступовця Брянчанінова, що мав їхати на з'їзд.

Лист до депутата.
ПЕТЕРБУРГ, 5. Політичний вязень валкської тюрми Глазник прислав депутатові Гегечкорі листа, в якому благав, щоб над ним скоріще відбувся суд, бо він слабий на нерви, а умови тюрми надто страшні.

Ще про студента Безюка.
ПЕТЕРБУРГ, 5. „Нов. Русь" повідомляє, що на Невському проспекті агенти охранки арештували божевільного студента Безюка. Його посадили в Крести, де він вже спить три тиждні. Годують його штучними способами.

Скарби шаха.
ПЕТЕРБУРГ, 5. В таємницях тегеранського палацу знайдено великі скарби, заховані там бувшим шахом.

Конкурс на діріжаблі.
ПЕТЕРБУРГ, 5. Воєнне міністерство оповістило конкурс на будівлю легких діріжаблів.

Проф. Погодін.
ХАРЬКІВ, 5. Харьківський університет великою більшістю голосів вибрав своїм професором д. Погодіна, якого за полонофільство не затвердили професором варшавського університету.

Забастовка студентів.
ВАРШАВА 5. Листом в газету „Своб. слово" політехніки першого курсу повідомляють, що будуть бастувати, доки не дадуть їм того, чого вони вимагають.

Мошенство.
ОДЕСА, 5. Втік касір 2-го товариства дрібного кредіту, взявши з собою 60,000 рублів.

Заборона газетам.
САРАТІВ, 5. Поліція заборонила газетам писати про духовенство.

Виставка.
ОДЕСА, 5. Виставка поширюється. Будується 108 приватних павільонів. Заяви будуть прийматись до 1-го апріля.

Лимани.
ОДЕСА, 5. Дума оповістила недавно, що здає в аренду одеські лимани. Тепер надсилають свої пропозиції в цій справі всякі підприємці з Англії, Германії, Франції, Бельгії та Америки.

Крівава подія.
ТИФЛІС, 5. В лісі князів Ціціанових розбійники вбили хциського старшину і двох стражників.

Холєра.
ПЕТЕРБУРГ, 5. Заслабло чотирі душі на холеру.

За кордоном.
КОСТЯНТИНОПОЛь, 5. Султан прийняв на авдієнції англійського адмирала Керзонгоу. 
БЕРЛІН, 5. Засіданя рейхстагу одсунуто до 3 марта, а ландтагу до 25 марта. 
ФЕЦ, 5. Після трусу в домі командуючого військом Каїда Ембарека, знайдено в нього 100,000 франків, які він утаїв з жалування війська та од продажу патронів; Каїда арештовано.





