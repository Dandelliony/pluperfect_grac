Бурхливі сцени в німецькім парламенті.
Соціял-угодовці злигалися з націоналістами. 
Поліцаї силою виводять комуністічних депутатів.

БЕРЛІН, 28 (Ратау). 
Подробиці учорашнього бурхливого засідання рейхстагу такі: до вимоги комуністів переглянути питання про амністію приєдналися тевтонці (права партія). 
Остання з свого боку вимагала амністіі для увязнених націоналістів. 
„Демократ" Бродауф, що виступив проти пропозиції комунистів, виголосив провокаційну пересичену образами промову. 
Поводження Бродауфа викликало бурні протести комунистів. 
Промовці-комуністи зазначили: що „демократи", в своїй тупій ненавісті до заступників робітничої класи, втратили останні недобитки сорому, а також славетньої парламентської „чемности". 
Промови комуністів повні гострої критики по адресі демократів, викликали гамір на лавах останніх. 
Частина депутатів кинулася на комунистів з кулаками. 
До демократів приєдналися також соціял-демократи. 
Коли наступила тиша, — голова рейхстагу-націоналист Фольраф оголосив, що вилучає на 20 засідань трьох депутатів комуністів. 
Вилучені зріклися  покоритися тій постанові. 
Тоді Вольраф наказав ввести в рейхстаг поліцію. 
Негайно 8 рейхстаг війшло 22 переодягнених поліцаїв. 
їх нустрілн бурхливими протестами на лавах комунистів і вигуками „багнети геть"! „Геть жандармів"! 
Поліцаї вимагали від вилучених депутатів залишити засідання рейхстагу. 
Комуністи в відповідь на цю вимогу заспівали гуртом Інтернаціонал. 
Це зробило виключне по силі вражіння. 
Деякий час решта депутатів рейхстагу вдавалася ніби приголомшеною 
Потім здійнявся страшенний галас на инших лавах з метою заглушити спів Інтернаціоналу. 
Галас довжився кільки хвилин. 
Під час гаміру поліцаї сильком вивели вилученіх депутатів-комунистів. 
Характеризуючи поводження голови рейхстагу Вольрафа—американський кореспондент указує: „Вольраф намагався систематично зменшувати кількість комунистів на засіданнях рейхстагу, обмежуючи свою „владу" відносно инших учасників бурхливих сцен рейхстагу".