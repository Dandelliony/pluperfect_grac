До академичної чистки ВУЗів.
ХАРКІВ. 
Відбулось засідання, присвячене осінній соціяльно-академичній чистці Вузів. 
Замголови голопроф обра України т. Вертман в докладі зазначив, що головним завданням чистки є впорядкування навчального життя Вузів, встановлення їх нормальної нагрузки і скорочення числа студентів, пристосовуючись до потреб і коштів народнього господарства. 
Чистки минулих років, які скоротили по всій Україні число студентів з 54 до 40 тис., всеж залишили ненормальну нагрузку Вузів. 
Справою чистки в губернському масштабі відатимуть губернські комісії в складі представників професійних, партійних, студенських організацій, а також комнезамів і профобра. 
Поруч з губкомісіями в Харкові, Київі, Одесі і Катеринославі будуть організовані підкомісії, які безпосередньо провадитимуть чистку, до них будуть підібрані товариші, які добре знають Вузи. 
З метою зменшення можливих при чистці помилок буде проведено велику підготовчу роботу для детального ознайомлення з об'єктами чистки. 
На думку голопрофобру до чистки потрібно притягнути само студенство, широко популярізуючи ідею чистки серед студентів і робітників. 
Тих, що вступили в цьому році, чистка не торкатиметься. 
В дебатах зазначалось, що чистка потрібна з метою встановлення нормальної пропускної здібности Вузів. 
Чистці потрібно присвятити багато уваги, як соціяльному моменту 
(Ратау).