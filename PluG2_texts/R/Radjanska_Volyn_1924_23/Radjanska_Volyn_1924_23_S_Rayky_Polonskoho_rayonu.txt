С. Райки, Полонського району.
Село - глухий закуток
Серед селян—багато неписьменних. 
Освітньої праці в селі зовсім немає. 
Недавно кілька активних молодих селян організували в селі хату-читальню, почали щовечора збирати молодь та читати з нею книжки та газети. 
Місцевий піп повів зараз же агітацію проти читальні, лякаючи „пеклом" та инш. 
Тому старіших селян та жіноцтва до читальні затягнути досить важко. 
Комсомолові — варто було-б в це село заглянути. 
Грунт для роботи серед молоді б дуже великий. 
Молодь прагне до знання, до кращого життя й потрібно лише організувати ії. 
Праця сільради мляво йде. 
Так, сільрада досі не зібралась за два роки полагодити шляхів, що зовсім попсувалися. 
Не видко ії як уже згадувалось, на освітній роботі. 
У комнезамі — немає згоди між незаможниками, а тому праці комнезаму теж не номітно.
Райвиконкому — потрібно було-б прислати до Райок на незаможницьку та радянську роботу більш активних робітників. 
Безладдя і в кооперативній справі. 
Ще з 1922 року селяне почали організовувати єдине споживче товариство, та знесли потрібні для цього паї. 
Але ж, не дивлячись на гарний початок, кооператив, що вже працював було, швидко роспався. 
У ньому знайшлись „кооператори", що перетворили кооператив на джерело своїх власних прибутків. 
Тепер у кооперативі а-ні паїв, а-ні краму, а серед селян недовірря до кооперативної справи. 
Незабаром—перевибори сільрад. 
Потрібно пильнувати щоби до сільради Райківської попали кращі робітники — вони налагодять освітню справу, відновлять кооператив та оживлять сільське життя. 
С. П.