У панській Польщі» Повстанський рух поширується.
Становище напружене. — Повстанські загони. — Терор охранви.

ВАРШАВА (Ратау). 
Становище на окраїнах надзвичайно напружене. 
Кожного дня газети повідомляють про нові „бандитські" загони. 
Що-дня відбуваються засідання політичного комітету міністрів під головуванням президента Войцеховського. 
Обговорюється виключно справа про боротьбу з партизанським рухом. 
Урядовий терор з кожним днем зміцнюється. 
Крім, поліцейських заходів польський уряд вживає заходів суто політичного характеру, при чому особливо вживає провокацій. 
Орган Вітоса „Варшавське Ехо" повідомляє, що білоруські та українські соймові депутати постановили зрікатися своїх мандатів, виїхати до Мінська та організувати там сойм із представників країв, окупованих Польщею. 
На останньому засіданні політичного комітету міністрів вирішено утворити спеціальний корпус прикордонної сторожі під начальством генерала Ридзи-Сміглого. 
Крім того утворено посаду спеціального віце-міністра окраїн. 
„Ер-Нувель“ повідомляє, що Ридза-Смігла одержав надзвичайне уповноваження для придушення повстання, що спалахнуло в районі Вільно—Новий Городок-Стовбці та Слуцьк. 
Одночасно його призначено за командувача армією, утвореної для боротьби з партизанами й сконцентрованою на лінії Ліда Новоселля —Барановічі. 
План Сміглого полягає в оточенню повстанців з тим, щоб перешкодити їм перейти лінію Ліда—Молодечно.