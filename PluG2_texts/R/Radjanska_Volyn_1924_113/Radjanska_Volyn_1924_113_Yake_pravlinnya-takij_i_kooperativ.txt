Яке правління – такий і кооператив.
  С. Майдан - Лабунськ, Полонського району. Наше єдине споживче т-во кепсько працює. Ось лише в листопаді відбулось загальне зібрання членів т-ва, на якому виявилась сила хиб у праці членів правління. А до того, на протязі п'яти місяців, ні правління, ані ревизійна комісія не давала ніякого відчиту своїм пайщикам. Стало видно, що біжуча праця не протоколірувалась, ніяких планів ніхто не розробляв — були лише балачки.    Правління байдуже ставиться до охорони крамниці, не дивлячись на те, що її вдруге обкрадають. Вартового, що стеріг би вночі, і досі ще нема. Є лише прикащик, за сторожа який цілий день продає крам, а вночі, стомлений, спить. Злодії, підкопавшись під дверима в другій кімнаті — тягнуть крам... Правління просто не виявляє ніякої зацікавлености своєю працею не дбає, щоб притягнути селян до кооперацій. 
   Це видно хоч ба з таких моментів: У крамниці причащик не чемно поводиться з покупцями, як з пайщиками, так і з не пайщиками. Особливо не любить він отих, “комсомольців", з якими частенько свариться й „матеркує" їх. Бувало й так, що він назад шпурляв боргові книжки лайщиків, коли вони надавали її для запису „в борг". Далі, в помешканні кооперативу часто збіраються селяни вечорами почитать й послухати газету. Ото ж коли почнуть читати, прикащик виганяв людей з помешкання. .Каже:— „не росін дорогий". Коли-ж усі вийдуть, він зачиняється з головою КНС, головою релігійної общини та членами ревизійної комісії й до пізна, а може й усю ніч, грають у карти...
    Правління кооперативу не дуже квапиться, щоб усунути ці хиби. Правління не провадить ніякої культосвітньої праці. Але на віщо ж та освіта коли можна... в варти пограти.
 Коопкор 3убок.
