Червона Армія 
Поповненці в Червоно-Козачій дивізіі.
Поповненець та книжка.
Довго чекала поповнення сотня, а ще більше бібліотека з книжками. Ось і прийшло поповнення. Не встигли поповненці зайти до касарні, а на зустріч красуються лозунги про бібліотеку та книгу.
   На другий день з'являються нові читачі, зі словами:—а ну-но, дайте ваші цінаві книжки. Ми теж виконаємо ті гасла, що в Червоній армії не повинно бути червоноармійця, який не читає книжок. І тут заворошилися на полицях книжки. На протязі тижня поповненці всі стали в лави читачів бібліотеки.    Бібліотекар сансотні РЕКОН. 

Просвітпраця.
Наш ленкуток оживає з кожним днем. 
  Вечорами як бджоли в вулику гудять козаки над газетами „Красная Армія”, „Красное Знамя", „Рад. Вол." та грають в шахмати. 
  Цими днями відбулася перша вечірка. Початок о 8 годині, а вже з 6 починають збиратись козаки та чекають початку. Почалося, Перша частина вечірки:— доповідь про міжнародне становище. Схоплюється кожне слово й доповідь вислухується до кінця. Друга частина вечірки—п'єса „Масютин часовой" проходить жваво, виконується власними силами.
    Для постановки притягнені жінки комполітскладу. Сцена мала самий примітивний вигляд, зфабриковано з того що було під руками. Підмостками служили столи, декорацією й завісою—ковдри.
  З нічого, приклавши зусілля—влаштували порядну сцену.
    Вражіння в козаків зосталося гарне, не хочуть росходитись з кутка. Летять запитання про те, коли ж іще буде вистава. Зацікавлення до кутка є. Куток робить своє велике діло, закладає фундамент міцний та тривкий.
 Сансотня СМИРНОВ.

Початок.
  Поповнення прийшло. Молоді, дужі діти селян прийшли в сапьорну сотню. Кілька теплих слів зустрічі—і хлопці вже сидять в їдальні та похваляють наш суп. 
   Карантин. Партійні товариші вже там агітують. Жадібно слухають поповненці своїх старших товаришів-командірів. Почувається певність, що з них ми виконуємо справжніх захисників робітниче-селянської держави. 
   На другий день, бадьорі, сміливі, гордовиті, прибирають двір сотні, дивляться, як старий козак убирає коня. В вечері в касарні ведуть розмову з партійцями, виділеними для праці в карантині, з жадобою схоплюють кожне слово. Усі бажають початку учеби. До сан'оглядів та лікарських комісій ставляться з неохотою, бояться що відправлять до дому. 
Час біжить. Проходять баню. Вони вже одягнені в нове обмундирування. Прийшов нарешті бажаний день початку учеби. Поповненець вже молодий козак. Сидить у класі й слухає політпросвітчас. Жваво йдуть розмови, але ще не сміливо і з деякою непевністю починає він підносити те чи инше питання. Щось стримує його від розмов.                                                  Сапсотня С.
