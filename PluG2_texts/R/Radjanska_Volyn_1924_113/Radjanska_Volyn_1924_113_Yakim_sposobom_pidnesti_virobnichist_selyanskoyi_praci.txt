Яким способом піднести виробничість селянської праці?
Все лихо в трьохпіллі.
“ Що виробничість селянської сільсько-господарської праці невелика - це сумна правда. Але треба зауважити, що селянство чим раз дужче береться за землю, роз'орюючи кожний шматок цілини, високі місця лугів, великі шляхи та лісові галявини.
 Але, на жаль, все це робиться в більшости по-дідовському. Ось—головне лихо, ось де пропадає праця хлібороба, несплачена, взагалі, й в десятій мірі потрібного.
  Енергії й роботи багато, а користи мало. Висновок ясний—бракує собі, бракує й худобі. Виходить що селяни що тримається старих засобів хліборобства – сам собі ворог.
  Трапляються в де-яких зернові й ярові лишки, але вони дуже незначні, а тому й не можуть говорити про добробут села.
     Багато й довго ще треба попрацювати над інертністю селянина, щоб в коріні й назавжди вижити трьохпілля з його допотопною обробкою, щоб вивести його на світлий шлях культури. А для цього треба, як крапля в камінь, бати в одне місце, с.-т. словом і ділом агітувати за культурні засоби обробки з її певною користю. Це перша моя пропозиція. 
    Друга пропозиція — організувати покажчикові лани, де б селянин міг наочно впевнитись (по українській звичці „полапати") в корисності нових засобів польоводства. 
   Третя пропозиція — постачати селян насіньопозикою конюшини й вики, з поверненням натурою (з певним наддатком), втягаючи селян, таким чином, як у засів, так і в здобування насіння, особливо конюшини.
    Треба для заохочення преміювати як окремі господарства, так і цілі громади, що вживають культурні засоби обробки. 
    Площі, зайняті посівом конюшини, треба, на мою думку, звільнити від частини псдатку. а зоставлені на насіння, не менш 1\4 дес. зовсім не обкладати. Багато вже гарних заходів заведено нашим робітниче-селянським урядом для зміцнення сільського господарства, але селянство в своїй масі хоча й іде вперед, але надто повільним кроком. 
    От же, товариші-селяне, як-що ви бажаєте дістати повне винагородження за літній піт, за безсонні ночі, йдіть сміливо на-зустріч вказівкам наших приятелів-агрономів. 
                                                                     в. г.
