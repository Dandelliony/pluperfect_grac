Безробітні утворили артіль. Що ж робить нам голова місцькому?
   Таке питання завдають собі деревообробники м. Пятки, Троянівського району. Ми безробітні. Але ми не бажаємо бути тягарем для держави. Що ж ми робимо? — Утворили артіль (біржа праці видала кошти для цього), запасли матеріял, зв'язалися з кооперацією інвалідів м. Київа. Усе б ішло добре. Та ось у чім зачіпка: з'явилася в нас конкуренція. Кустарі, що працюють по 12 годин на добу, часто-густо без патентів, або по 2—3 на один патент — збивають нам ціни відсотків на 30. Доводиться уступати роботу.
    А винен у всьому наш голова місцькому — Чому? — Та ось чому: він не пильнує профінтересів, не доглядає за страхвнесками, в комісії по обкладанню членів профспілок на користь школи порівняв і нас і кустарів. Постанови наші зникають в його папці. А все це лягає тягарем на нас. 
Робкор Досков
