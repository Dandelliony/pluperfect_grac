Т.т. селяне, страхуйте свої засіви від градобою!
Градобої на Україні в біжучому році досягали виключного розвитку. За відчитами губстрахконтор про заявлення збитків на всій Україні вибито градом 445903 дес. Перше місце, відносно градобойности, як в минулому році, так і біжучому, займає Волинь, де вибито градом 4,4 відс. всеї зареєстрованої площі засіву. 
    До деякої міри в більш спріятливому стані опинились тільки дві губерні—Харковська й Донецька, в яких постраждало від градобою всього лише біля 1 відс. площі засиву. Між тим в 46-ти губерніях РРСФР з БРСР вибито градом тільки 558321 дес., а тому в 9-ти губерніях України площа пошкоджених градом засівів складає 44 відс. градобойної плоші, всього СРСР. В той час, коли в РРСФР найбільша кількість вибитих градом десятин, що мало місце в Кубано-Черноморській области, складає 49793 дес. на Вкраїні Катеринославська губерня дає 105921 дес., Полтавська 74047 дес., Київська 65603 дес. і т. д. і одна лише Донецька губерня займає останнє місце і дає 10882 д. 
   Всі ці давні дуже яскраво показують, яке виключне положення відносно градобою займає Україна в порівнанні зі всіми иншиими губернями СРСР. 
    Під час ліквідації збитків від градобою, знищення засівів визначається в середньому по Україні на 50 відс. їх урожаю. 
   За попередніми даними в біжучому році укрдержстрах виплатив збитків
селянству, яке постраждало від градобою, 3157910 карб, в той час, коли по кошторисним передбаченням сума на це вираховувалось в 2056575  карб себ-те на 1100000 карб, менше. 
   Збитки від градобою на Волині які виведено з розрахунку окладної норми забезпечення в 15 карб. за десятину й відносно відс. пошкодження складають 248292 карб. З цієї суми на підставі обов'язкової постанови губвиконкому від 11-го березня про відміну страхування засівів, виплачено 148582 карб. тим постраждавшим селянам, які внесли своєчасно страхову платню. 
  Порівнюючи суму  зібраної премії 110150 карб, з зазначеною сумою виплаченої страхової нагороди, приходимо до висновку, що укрдержстрах поніс дефіціту по данному виду страхування на Волині в сумі 38432 карб, не рахуючи організаційних і адміністративних витрат.
   На підставі приведених тут попередніх підсумків можна зробити такі висновки: 
  1) Вся Україна є найбільш градопошкодженною частиною СРСР. 2) Виплата укрдержстрахом 3157910 карб, страхової нагороди пошкодженому від градобою населенню мав величезне економічне значіння. 3) Страхування засівів від градобою на Україні й з'окрема на Волині є безумовно необхідним заходом і його повинно зберігти у всіх округах і на 1925 рік. 
 Я. Ф.
