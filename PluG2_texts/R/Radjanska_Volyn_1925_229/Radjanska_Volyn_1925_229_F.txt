Звільнити 100 білоруських комсомольців вимагає робітчо-селянська молодь м. Житоміра.
Велика демонстрація протесту —11-го жовтня.
9-го й 10 го жовтня, коли осередки комсомолу одержали відомості про катування та знущання над комсомольцями в Більській тюрмі в Західній Білорусі,—до Окркому КСМ стали надходити численні вимоги від комсомольських осередків та робітничої молоди м. Житоміра влаштувати демонстрацію. 
В неділю, 11 го жовтня, до площі „Червоний стадійон“ підійшли з червоними прапорами численні лави робітничої молоди, студенства, всі комсомольські осередки та піонери. 
Між молодими демонстрантами було й доросле організоване робітництво та червоноармійці. 
На плакатах та червоних прапорах горіли слова протесту та обурення проти польських катів-дефензиви (таємної поліції). На площі демонстранти заслухали листа Центрального Комітету комсомолу Західньої Білоруси про тяжке становище комсомолу під гнітом Польщі. 
Біля будинку Окрпаркому, куди рушила вся демонстрація, виступали представники: Паркому, Окрвиконкому, Червоної армії та инші.
Звідсіль організації рушили до будинку Окрпрофбюра. По дорозі до лав молоди прибували сотні молодих робітників, членів профспілок та піонерів. 
Після низки промов представників професійних організацій, студенства та селянства було зачитано таку резолюцію: 
– Організована робітничо-селянська молодь м. Житоміра, вкупі з 
профспілками, Червоною армією та піонерами, підносять сьогодні гучний протест проти кривавих вчинків польської шляхти над комсомолом Західньої Білоруси. 
Товариші Більські комсомольці! З великою розпукою читаємо ми лист Вашого ЦК. Над вами знущаються, вас бʻють, виривають волосся, заганяють голки під нігті, печуть залізом, вливають пляшками гарячу воду в горло, й що сильніша ваша біль, то сильніш гремить наш протест проти польської зграї — дефензиви. Що більші ваші муки, то сильніш зростав наше обурення, наша зненависть до польських катів. 
Сьогодні на наших червових прапорах лисніє протест, а в серці горить співчуття вам,— страдники. Воно доводить нашу готовність завжди допомогти вам — і збільшити лави МОДР'у. 
І демонструючи сьогодні проти знущання над вами, ми голосно гукаємо польським катам: 
Руки геть від революційної молоди! Смерть гнобителям пролетаріяту — польським катам. Хай живе славетній комсомол Західньої Білоруси! 

Ф.

На криваві знущання в Західній Білорусі молодь повинна відповісти масовим вступом до лав МОДР'у
