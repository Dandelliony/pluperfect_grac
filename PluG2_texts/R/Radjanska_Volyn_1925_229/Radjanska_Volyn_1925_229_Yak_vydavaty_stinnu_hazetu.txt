Як видавати стінну газету.
На віщо стінна газета.
Зростає на селі активність селян, зростає свідомість у відсталого господаря, наростають на селі нові завдання, нові потреби. Потрібне якесь знаряддя, щоб допомагало селянам прикласти свої сили до роботи, виправити хиби та підвищити свідомість. За таке знаряддя повинна стати стінна газета.
Як і де організується стінна газета.
Стінна газета організується при хаті-читальні, сельбуді, клубі, при осередках КП(б)У, ЛКСМ. 
Газетою керує та її видав обрана редколегія з 5-ох, або з трьох чоловіка. До редколегії обирається працездатних людей, що люблять газетну справу. Селькор, активні стінкори, зацікавлені виданням газети, та представник від комосередку чи ЛКСМ—ось склад редколегії газети. Редколегія намічує плана газети й розподіляє поміж своїми членами обовʻязки. 
Один, скажемо, хай збирає матеріяли, другий—переписує, третій веде який-небудь відділ то-що. Редагування провадиться колективно всіма членами редколегії.
Саму стінну газету слід видавати раз на місяць, ще краще двічі на місяць, але регулярно.
Грунт для праці стінної газети.
Село наше надзвичайно багате на всякі здобутки. Ми бачимо на селі цінних робітників, на наших очах прокидається селянка, складається новий побут. Поруч з цими здобутками, на селі ми бачимо отруєння самогоном, міцну звичку до релігії. Закоренілі забобони, шептуни, знахарі, нівечать людей. Бачимо злидарські господарства. Помічаємо і в сільській владі не мало хиб, і в кооперації й т. д. 
От в цьому оточенні й працює стінна газета. Звідси вона черпає матеріял і направляє життя в нове річище.
Що освітлює стінна газета.
Головним завданням стінної газети повинно бути: боротьба за освіту, за підвищення сільського господарства, за зміцнення кооперації, боротьба за поширення обопільної допомоги, прагнення єднання робітників з селянами. Нині партія взялась притягти до будівництва середняка, й тут у допомозі повинна стати стінна газета: зміцнятй звязок середняка з незаможником. 
Не треба також обходити тієї ролі, що відограє партія й комсомол. Стінна газета мусить держати міцний звязок між партією й селянством. Потрібно, щоб селяни знали, яку ролю відограє наша зміна, що повстає з молодого покоління. От-же освітлювання роботи партії та ЛКСМ на селі є завданням стінгазети.
 У селян багато трапляється перешкод на шляху будівництва нового села. Їх також повинна усунути стінна газета. Треба викривати зловживання, небажані явища, недбальство сільської влади, кооперації, окремих селян і т. д. 
В газеті повинен поважне місце посісти порадник для селянина. А для того, щоб подавати відповідні поради, треба притягнути до справи вчителя, агронома, лікаря. 
Багато стратить газета, коли не матиме відділу гумору (сміху). Ще цікавить селян літературний відділ: вірші й оповідання.
Як розбивається матеріял по відділах.
Коли набереться матеріялу в усіх галузях, допіру перелічених, редколегія розбиває його по відділах, з гарними відповідними заголовками для кожного. Наприклад, „Про кооперацію“ до „відділу кооперації“, „Релігійність та життя“—до „відділу побуту“, „Про піяцтво" й т. ин. — вмістити можна в відділі сміху. Коли-ж який матеріял не підходить, то на нього дається ясна відповідь у пошті.
Зовнішній вигляд і техніка.
Зовнішній вигляд має для стінної газети велике значіння. Коли заголовка стінної газети не буде гарно розмальовано фарбами, коли не буде по ній розкидано різнобарвних гасел, коли не буде дотепно намальовано заголовків відділів, а будуть статті—довгі, розтягнені, такого розміру, що хоч з драбиною лізь та перечитуй, тоді на газету ніхто й не гляне. 
Прикрашують газету також і карикатури (насмішливі малюнки). Ці малюнки годиться робити як найсмішніш. 
Не заважає також вміщати инколи й різні гасла. Зміст цих гасел повинен буїв. характерним для тої чи иншої кампанії. Доцільно в стінгазеті вмістити гасла що-до розповсюдження „Радянської Волини“, а також про дописування в ню. 
В ширину газета повинна мати два з половиною аршини, а в-вишину —1 аршин. На Волині здебільшого видають газети завдовшки в півтора аршина, завширшки в 3/4 арш. Такий формат газети не підходить, бо її тяжко зачитати: приходиться задирати голову. 
Мова газети повинна бути зрозумілою, наближатись до повсякденної селянської мови. 
Дописи, або статті — повинні вміщати не більш, як 30 рядків, бо як більш рядків, то вже занадто здорова стаття. Чого доброго, ніхто й не захоче читати. 
Писатись газета повинна чіткими літерами. Коли є добра машинка, то не помішає її надрукувати. 
Газету Г вивішувати на видному місці, де скупчується багато селян.
Притягнути до газети селянство.
При стінгазеті повинен працювати гурток дописувачів. За керуванням редколегії, він повинен розглянути стінгазету, покласти належну критику. Він-же мусить притягати до газети селянство. Селькори „Радянської Волини“ та инших газет не повинні складати рук. Допомогти збудувати стінгазету, притягнути до неї як найбільш дописувачів — прямий обовʻязок селькора.
