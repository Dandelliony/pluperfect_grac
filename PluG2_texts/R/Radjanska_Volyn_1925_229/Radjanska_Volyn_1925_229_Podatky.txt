Податки.
Запитує Танчук Лукина з Базалії, Шепетівської округи. — Чи користується пільгою при оподаткованні сільгосподатком моя семʻя, коли землі 5 з половиною десятин, коней—1, корова—1, їдців—4 (мати—65 років, невістка— 24 роки й дитина —1 р.) і один син, який служить у Червоній армії. Чи справедливо обклали податком у кількості 12 карб. 60 коп. 
Відповідь Такому господарству зменшено податок на половину. 12 карб. 60 коп. якраз і є половина. Коли б не було льготи, то треба було б заплатити вдвічі більше. 
Запитує С. П. з Городницького району. — Чи встановлено окрему платню за провадження окладного рахівництва по сільгосподаткові; коли встановлено, то хто її повинен платити, в якому розмірі, з якого часу. 
Відповідь. Рахівнику, на якого покладено окладне діловодство, ніякої додаткової нагороди не встановлено. З 1-го жовтня, за постановою Волинського Окрвиконкому, збільшено штат райвиконкомів на 2 чоловіка: один рахівник і 1 конторщик, через те, що збільшилось роботи по сільгосподатку. 
Запитує Петро Глущенко.—Як вираховується сільгосподаток за орендовану землю, коли ця земля в иншому місці. 
Відповідь. Коли орендна земля не там, де живе постійно платник, податок вираховується по розрядові оподатковання й таблиці ставок, що встановлені для того району, де постійно мешкає орендар. 
Запитує П. Омельченко. — Чи оподатковується податком племінна худоба.
Відповідь. Племінна худоба оподатковується єдиним сільгосподатком у 1925-26 році на загальних підставах. Велика рогата худоба оподатковується у вікові старше 2-х років до 1-го травня 1925 року, коней оподатковується у вікові—старше 3-х років, що-ж до дрібної худоби, то на неї податок не накладається. 
Запитує голова КВД— Чи оподатковується сільгосподатком рілля з земельного фонду. 
Відповідь. Громадські оранки з земельного фонду, що їх використовує комітет взаємодопомоги для здійснення своїх завдань, звільняють від податку цілком за посвідченням Соцзабезу. 
Запитує А. Костецький—Чи оподатковують сільгосподатком сади й городи, що лежать за містом, коли власник продукцію продає в місто. 
Відповідь. Сади й городи споживчого й промислового типу, що лежать за межами міста, підлягають оподаткованню сільгосподатком. Сади й городи споживчого й промислового типу в межах міста підлягають оподаткованню чи сільгосподатком, чи прибутковим податком. Оподатковувати власників цих садків і городів —і сільгосподатком і прибутковим податком — не допускається.
Запитує Н. Савіцький з Шепетівки.—Яким податком повинно оподатковувати особу, що живе на землі, в межах міста, й працює на сільському господарстві: прибутково-майновим, чи єдиним сільсько-господарським податком. 
Відповідь. За постановою ВЦК і Раднаркому СРСР від 11-го липня 1924 року визначення категорії, до якої можна віднести цю особу, чи до категорії платників прибутково-майнового податку, чи сільгосподатку, надано виконкомам. При оподаткованні єд. с.-г. податком осіб, що живуть на землі в міських межах і працюють на сільському господарстві, їх звільняється від виплати встановлених для міських поселень місцевих податків: з коней, худоби й инших домашніх тварин, а також з будівель, що звязані з землею. При чому сама земля звільняється від оподатковання основною й додатковою рентою. 
Запитує Ф. К. Н к з Коростеня. — Чи можна описувати крам за невиплату прибутково-майнового податку. 
Відповідь. Можна. Податки збирається в порядкові безперечного стягання й при невиплаті крам можна описати й продати. 
Запитує Карпухин з с. Бежова. Один селянин має дві дочки-учительки, які служать і від господарства відірвані вже два роки. Чи має він право записати їх в число їдців по єдиному сільгосподаткові. 
Відповідь. Включити ці дві особи в число їдців ніяких підстав немає.
