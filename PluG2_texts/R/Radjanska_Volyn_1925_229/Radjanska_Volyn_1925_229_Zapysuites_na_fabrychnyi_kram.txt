Записуйтесь на фабричний крам.
Союзний Наркомвнуторг надіслав місцевим внуторгам обіжника про те, що конче треба розпочати попередню передплату на низку промислових товарів. 
Передплату приймають на сільсько-господарські машини, дахове залізо, шкло для вікон та лісові матеріяли. Ціни на ці товари трохи нижчі, аніж на ринку. 
Селянам забезпечується, що, в разі загального зниження цін, вони одержать товари за зменшені ціни. А як ціни за той час і підвищаться, то їм залишається передплатна ціна. 
Передплату братимуть у першому, а почасти в другому та дальших кварталах (чвертях року), — себ-то з жовтня й далі. 
Передплата на сільсько-господарські машини має закінчитись до 1-го січня. Приставлять селянам передплачені машини між 15 лютого й 15 квітня місяця, не пізніше.
