Рік життя Радянської Молдавії.
11-го жовтня минув перший рік існування автономної Молдавії. 
Рік тому третя сесія Всеукраїнського Центрального Виконавчого| Комітету ухвалила виділити на території України, на землях, де живе переважно олдаванське населення, Автономну Молдавську Радянську Республіку. 
Ця республіка вже рік уперто працює, закладаючи міцні підвалини розвитку молдавської культури й поліпшення народнього господарства. Коло половини молдавських дітей вже охоплено молдавськими школами. 800 учителів провадять там культурну роботу молдаванською мовою. Видається щоденна молдавська газета. Друкується багато книжок та підручників. 
Уряд Молдавії, за допомогою уряду Радянської України, вживає заходів до поліпшення селянського господарства молдаван-землеробів. Цього року держава значно допомогла селянству недорідних районів Молдавії. 
938 тисяч трудящих Молдавії врочисто відсвяткували першу річницю існування своєї республіки. Тепер вони ще більш візьмуться зміцнювати Радянську владу, бо на Радянську Молдавію з надією дивляться сотні тисяч молдаван по той бік Дністра, що перебувають у румунському ярмі. 
Не даремне-ж скрегочуть зубами румунські поміщики й инші чужоземні буржуї. Їм Радянська Молдавія стоїть кісткою в горлі, бо вона віщує визволення всім пригнобленим народам і в першу чергу — басарабським молдаванам у Румунії, українцям та білорусам у Польщі.
