Профспілкові поради.
Запитує Митрофанов з с. Плужне — 1) Чи належить компенсація членові спілки, що займає виборну посаду й вибув при чергових перевиборах. 2) Чи можна відновити профстаж членові спілки, в якій він був з 1920 року й вибув в 1922 році по призвах, маючи на вазі, що документів на руках немає. 
Відповідь. 1) Компенсацію за невикористану відпустку видається лише особам, що займають ту чи иншу посаду по найму. 2) Для встановлення профстажу потрібні документи. Коли-ж у вас є яка инша можливість встановити ваше перебування в спілці, то профспілка цю обставину оцінить. 
Запитує Щварцман Ф.— Чи можуть сина, що працює в батька, прийняти до профспілки й чи можна за нього вносити в соцстрах. 
Відповідь. Коли сип працює по найму в батька й взагалі належить до осіб, що здобувають засоби до життя найманою працею й не є на утриманні батька, то його можуть прийняти до членів профспілки. Що-ж до страхових внесків, то їх так само треба вносити, коли син служить у батька по найму. 
Запитує Г. Я. К., курсант Житомірських Земкурсів.— Чи повинен курсант, що одержує стипендію, платити членський внесок у спілку, яка командирувала його на курси. 
Відповідь. Членські внески повинні платити всі члени профспілки. Як-що які-небудь льготи можливі, то лише по згоді зі спілкою. 
Запитує В. Пулинський. — Чи можуть завідателя сьомилітньої трудшколи вибрати в місцьком, КРК й ииші професійні організації? 
Відповідь. Коли для адміністрації обмежень немає по статуту даної організації, то його можуть вибрати. 
