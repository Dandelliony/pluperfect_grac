Московська печать про вибори.
Заслужена поразка.
Методи другого Інтернаціоналу дали негативні наслідки для уряду Макдональда.
МОСКВА, 31 (Радіо). Ю. Стекюв в „Извествах" пише:
- „Нам не відомі ще повні наслідки англійських виборів. Але з того, про що телеграф встиг нас повідомити, цілком ясно, що вибори закінчилися провалом міністерства Макдональда і перемогою консервативної партії. Спроба робітничої партії завоювати політичну владу методами другого Інтернаціоналу закінчилась повною поразкою. 
Політичне життя Англії, ак показали останні вибори, все більш наближується до нормального кроку політичних відносин буржуазних держав. Одна проти одної становляться дві класи і їх політичні виразниці—дві партії. Англійському пролетаріатові прийдеться пережити ще багато іспитів. В першу голову ще потрібно буде визволитися від впливу нинішних лідерів і висунути з своїх лав инших вождів, які розуміють задання моменту і здатні дійсно вести робітничу класу до перемоги. Спеціально, з нашої точки погляду, підсумки останніх англійських виборів у перші часи, здається, загрожують нам деякими дипломатичними непорозуміннями і ускладненнями. Але ж навряд ці непорозуміння будуть глибокими й серйозними і навряд чи період дипломатичних непорозумінь Англії і Радянських Союзів триватиме довго. Було б цілком помилково тлумачити останні вибори, як голосуваняя англійського народу проти англо-радянського договору. Цей договір, так чи инше, буде ратифікований (затверджений), навіть після повернення до влади консервативного уряду. Економичні потреби Англії, з одного боку, і зростаючий міжнародній вплив радянського Союзу, з другого—примушують англійську буржуазію до цього кроку“.