Товарисько-професійний суд.
Цими днями при губвідділі шкури відбулось відкрите засідання товарисько-професійного суду.
Перед судом — робітники озуттьєвої фабрики Церобкоопа Шинкар і Беренблюм по обвинуваченні в використанні наданих їм відпусток через слабість для роботи вдома.
Суд носить показний характер, і присяг багато робітників.
Робітник озуттьєвої фабрики Шинкар, часто слабуючи одержував короткочасні відпустки. Замісць спочинку — займався вдома кустарництвом, одержуючи на той же час платню від соцстраха. Одержуючи від ріжних лікарів посвідки —Шинкарь протягом кожного місяця мав привід не працювати по 6—7 днів. Як видно з статистичних даних озуттева фабрика ЦРК (починаючи з травня м—ця) дає пересічно не менш за 300 прогульних днів на 200 душ робітників. Середнею ж цифрою, нормальною для підприємств в 12 прогульних днів в місяць на 100 душ. Вчинок Шинкаря, в данному разі є характерним, роскриваючи причину цих ненормальностів.
Провина робітника Бернблюма тяжча. Крім використання відпусток для праці на дому Беренблюм брав лубу (нецінний матеріял) з фабрики для виконання приватних замовлень. За такий вчинок Беренблюм був знятий адміністрацією фабрики з роботи на певний термін
Обвинувачені не заперечують своєї про вини й зясовують свої вчинки злиднями. На суді з'ясовується низький культурний рівень обвинувачених. Працюючи в себе вдома, обвинувачені приймали до виконання дрібні поладнання узуття.
Громадський обвинувач зазначив, що особи, котрі роблять такі вчинки не гідні бути членами профспілок. Такі робітники підривають продукційність праці і лягають важким тягарем на страхорганя.
Оборонець базується в своій промові на низькому культурному рівні обвинувачених -і просить не карати їх суворо.
Суд в результаті визнав обвинувачення пред'явлені Шинкареві доведеними й ухвалив: позбавити його права користування всіми звидами допомоги в Житомірської каси соцстраха й меддопомогою робмеда виключити його з спілки шкури на 3 місяці, позбавити його права бути вибраним на ріжні посади в робочих організаціях терміном на 1 рік. З огляду ж на його низький культурний рівень, семейне становище й перебування в Червоній Армії —суд знайшов можливим залишити його на роботі умовно й залишити за ним право користуватись меддопомогою робмеда.
Шо-до Берен люма, суд знайшов, що він заслуговує більш суворого покарання. Беручи на увагу його низький культурний розвиток й залежність від Шинкаря суд ухвалив виключити його зі спілки умовно на 8 місяців, об'явити йому догану з попередженням і занести це в членський білет.
Засідання суда закінчилось співанням інтернаціоналу. Ж.