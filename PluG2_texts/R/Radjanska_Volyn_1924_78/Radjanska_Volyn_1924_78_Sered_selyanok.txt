Серед селянок.
З'їзд жіноцтва Ляховецького району.
26-го жовтня в м. Ляховцях відбувся перший з'їзд жінок-селянок Ляховецького району. На з'їзді було мало не 200 жінок.
Праця з'їзду, промови селянок—старих виявили, що селянська жінка далеко пішла вперед. Жінки обміркували стан селянки на селі. Згадали й про дітей німецьких робітників та ухвалили допомогти їм.
Міркував з'їзд, як би найбільшого ворога селянки подолати, це її одвічню темряву, й ухвалив щоб усі жінки взяли як найбільшу участь у справі ліквідації неписьменности.
—У виборах сельрад-селянка мусить теж не лишатись позаду селянина, й працювати разом з ним на громадській роботі.
В. Вас'янчук.
У с. М.-Правутині - селяни працюють на освітній роботі.
У селі Малому Правутині, Берездовського району селяни весь час спали непробудним сном. Кілька раз культосвітній гурток та сельрада брались за те, щоб розворушити жіноцтво, але кожен раз не вдавалось.
Але Ж, нарешті, культосвітній гурток збудив таки жінок. Жіноцтво заворушилось. Проведено вже кілька зібрань, й чим далі, жінок на зборах стає все більше. Здебільшого, на зборах бувають молоді жінки та дівчата.
Як би ще тільки райорганізатор частіше до села навідувався.
Д. с.
Селянка на ліквідпункті.
У селі Солотвині тепер почалась жвава кампанія втягування неписьменних до ліквідпункту. Комсомольці збирають неписьменну молодь, з'ясовують ій цю справу, заохочують учитись.
Молоді селянки — охоче йдуть учитись. Є такі, що самі, з власного бажання зявляються до ліквідпункту, та ще й других в собою ведуть. А вторік на пункті не було жадної дівчини. Деякі краще починають дивитись на школу, ан ж на церкву.
Правда, є ще серед селянок такі, що ще старого тримаються Але під впливом комсомольських бесід і вони врешті, з'являться до ліквідпункту, одкинувши старі, дідівські забобони, й візьмуться за науку. І. Ярема.