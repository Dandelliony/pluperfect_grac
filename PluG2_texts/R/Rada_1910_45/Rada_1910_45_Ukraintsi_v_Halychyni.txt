Украінці в Галичині.

 Українська трупа під орудою д. Стадника переїхала з Станіславові до Коломиї. (Діло). 
Болячка українського руху в і Галичані. Між українською людністю в Галичині не розвиваються як слід українські позичкові і ощадничі каси: їх засновується досить мало. Прачина цього те, що там засновано багацько таких кас поляками та євреями. На жаль, не тільки несвідоме і українське селянство, але навіть інетелігенція охотніше несе свої ощадности до польських кас, аніж до українських. До своїх кас „патріоти"  не мають відповідної віри, як і взагалі „рутенці“ не вірять ще у власні сили. Ганебний приклад інтелігенції , небажано впливає і на селянство і  воно також досить байдуже ставиться до своїх національних фінансових інституцій, допомагаючи, разом з тим, польським та єврейським, що гаразд видко з справоздання в р. 1909 польських кас по українських місцевостях ехідвьої Галичини. Наприклад, в Гусятині істнує повітове польське товариство „Залічкове". Воно р. 1909 дало позичок самим селянам, звичайно українським, на 548315,90 кор.; вкладок одержало —574.709,10 кор., а чистого зиску мало—11423,78 кор. Загальний касовий оборот досягав 4417736.70 кор. І таких польських кас в місцевостях Східньої Галичини, де живе значна більшість української людности, багато. А поруч з ними істнують і українські відповідні інстітуції, тільки через недбальство самих українців вони значно бідніші. .
Потрібна запомога. В Галичині в тернопільському повіті істнує містечко Микулинці. Люде там тепер дуже убогі, хоч колись мали достатки, бо тоді розвивався в Микуливцях сіткарський промисел. Виплітали тут перше усякі сітки і вивозили їх щороку до Німеччини та до Гамбургу на 300.000 кор. Микулинці єдине місце в Галичині, в якому серед української людности й до цього часу не завмер сіткарський промисел; тепер тут майже 300 чол. виплітає сітки, але заробітку з цього вони мають дуже мало. Сами вони не мають змоги свої вироби вивозити за кордон і спродують їх по дуже дешевій ціні скупщикам, що біля цієї справи мають добру поживу. В середньому поденний заробіток сіткаря в Микулинців не перевищує 20 сот. Це заробіток за такої праці дуже мізерний. Щоб обрятуватись од визиску гандлярів, сіткарям конче потрібно організуватися в спілку і самим вивозити свої вироби до Гамбургу. Тільки в такім разі у них лишатиметься та частина вартості їхніх виробів, що тепер прилипає до рук перекупщаків. 
Шевченкові роковини. Молодь української гімназії в Перемишлі улаштувала 23 февраля концерт, присвячений памяти Т. Шевченка. 
На „фонд письменників" зібрано в Галичині до 19 февраля 587,40 кор. 
На пам'ятник Тарасові Шевченкові в Київ зібрано в Галичині до 19 февраля 2050,34 кор. 
Про національне обличчя львівського університету. Поляки останніми часами роспочали заходи в тому напрямі, щоб львівський університет офіціяльно було визнано польським. В цій справі недавно відбулася нарада, на яку міністр Штірк, окрім польських представників, запросив також і українських послів: Романчука і Колессу. Українські посли на нараді висловилй ту думку, що нічого вони не мають проти того, щоб теперішній львівський університет буде визнано польським, коли, разом з цим, засновано буде окремий український університет. Ходить чутка, що незабаром австрійський цісарь зробить наказ, з якому львівський університет визнано буде виключно польським і дано буде обіцянку заснувати окремий український університет, хоч і не визначено буде, коли саме виконається обіцянка ця.