Оправа Тарновськоі.
3-го апріля на засіданні суду дають посвідчення експерти, що викликані судом. Флорентійський професор Боррі критикує експертів, що виступали з боку оборони. Аналізіруючи слабости Тарновської, він згоджується з тим, що вона справді слаба і істеричка, але не згоджується з прибільшеннями експертів з боку оборони, особливо Боссі, відносно того, що вона людина ненормальна. Розглядаючи її вчинок, він доказує логичність і наступність у всьому, що вона робила, підготовляючи злочинство. „Тарновська, — каже професор, істеричка, але не в такій мірі, щоб не розуміла, яке то злочинство вбити людину.
Що людей вбивати не можна, це знають навіть ті люди, в котрих мало розвинено розуміння. Істерична особа, під впливом своєї слабосте, може зробити незначні злочинства: вкрасти, зробити підлог, але не може зважитися на убивство". Боррі не визнає можливим скористувати для Тарновської статтю 46 (напівненормальність) або статю 47 (ненормальність), бо на його думку Тарновська цілком розуміла те, що вона чинила. Професор Танці визнає за Тарновською „часткову ненормальність" і згоджується з експертом Морселлі. Зважаючи на слабість прокурора, призначено перерву на десять днів; слідуюче засідання суду має одбутися 13-го апріля.