Украінці в Галичині.
Віче українців м. Львова, під проводом посла К. Трильовського, в справі заснування окремого українського університету ухвалило такі резолюції: 1) віче українців м. Львова вимагає од уряду негайного заснування у Львові українського університету і, разом з тим, висловлює бажання, щоб, поки буде його засновано, в львівському університеті як найшвидче було одокремлено українські кафедри в одно автономне ціле і збільшено їх остільки, аби з них можна було скласти повні правничий і філософичний факультети; 2) віче протестує проти всяких заходів полонізації львівського університету перше, ніж буде засновано український університет у Львові; 3) віче ганьбить вороже відношіаня польських шовинистів та більшости польського студентства до справи заснування самостійного українського університету; 4) віче вітає домагання вищих шкіл, висловлені італійцями, словінцями і чехами; 5) віче, приймаючи до відома заходи українських послів в справі заснування українського університету, закликає їх й на далі боротися як найзавзятіше в тім же напрямі. („Діло").