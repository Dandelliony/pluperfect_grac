ДЕРЖАВНА ДУМА.
(Засідання 3 апріля)
Право „застройки".
Продовжуються дебати з приводу законопроекта» про право „застройки". Єпископ Митрофан не може пристати на думку комісії, щоб при затвердженні „права застройки" на парафіяльних та причтових землях доконче було потрібно мати згоду причти та парафії. Керує церковною землею синод і неможна поділяти його владу між парафіями та парафіяльними радами. 
Докладник Чернецький не вважає можливим сперечатись з еп. Митрофаном, з огляду на те, що його власний погляд не відповідає думці комісії. 
Коваленко 1 й , визнаючи проект взагалі добрим, тимчасом вважає, що неможна призначати для „застройки“ мінімальні строки. 
Товариш міністра Ликошін каже, що коли мова йде про цівільні права, то треба бути особливо обережним. Через те, коли це питання вимагає поправок, то уряд сам вітатиме всяку добру поправку. Викинути ж зовсім всю другу частину проекта, як те радили де-які попередні промовці, — уряд рішучо не може, так само він не згоджується і на те, щоб справу було одсунено, бо тоді ще дужче заплутаються і без того заплутані відносини. (Оплески на правих і в центрі). 
Принято пропозіцію про скорочення дебатів. Замісць 49 промовців зоставлено тільки 7. 
Березовський 2-й протестує проти новели комісії, що не поширює проекта на Польщу та Надбалтійщину.
Докладчик Чернецький каже, що це зроблено через те, що в Польщі та Надбалтійських губерніях істнує не однакове з загально державним законодавство. Конеревський , від імени націоналистів, висловлюється за необхідність переробки першої частини проекта й за знищення другої. 
Петров 3-й заявляє, що трудова група, визнаючи дефекти проекта, все-ж вважає його користним для людности і тому буде голосувати за переход до постатейного читання. 
Ухвалено негайно розпочати постатейний розгляд. 
По промові Коваленка 1-го , ст. 1 про встановлення „права застройки*, — ухвалено з редакції комісії. 
З приводу 2-ої статі, що встановлює мінімальний строк в ЗО років, гр. Уваров радить дозволити встановляти термин заінтересованим особам. 
З приводу ст. 4, що надає „право застройки* тільки особам, які володіють правом набувати нерухоме майно в певній місцевости, — Фридман , обороняючи „право застройки - євреїв та поляків, від імени кадетів, робить поправку, щоб в законі не було обмеженнів національних та релігійних, що істнують відносно права на придбання властности. 
Барон Черкасов гадає, що поправка Фридмана, як і поправка по аналогичній справі з правом євреїв бути мировими суддями, має на меті часткове роз'язання єврейської справи, а тому вважає обміркування цієї поправки невчасним. 
Лучицький каже, що „право застройки" зовсім не право влаетности, і змішувати ці два розуміння, —то значить зовсім не розуміти юридичної мови. Чирвинський висловлюється проти поправки і пристає на думку барона Черкасова. 
Хасмамедов зазначає, що стаття позбавляє мусульманів „права застройки" в губерніях центральних, в Криму та Закавказ'ї, а через те, від імени мусульман, підтримує поправку Фридмана. 
Тимошкин проти поправки, бо євреї по-за межами осілости не мають права набувати у власність нерухоме майно. 
Кузнецов вважає, що проти поправки Фридмана можуть повставати тільки ті, хто бажає експлуатувати не самих євреїв, але й росіян. 
Родичев доводить, що добробут держави можливий тільки на ґрунті рівноправности всіх національностів, що входять в склад держави. 
Ванькович заявляє, що поляки будуть голосувати за поправку кадетів, бо стаття 4-а зменшує „право застройки" поляків навіть проти того, що вони мали до цього часу. 
Фаворський звертає увагу на те, що статя 4-а позбавляє „права засгройки“ міщан, що не мають права купувати селянських земель, і тому він буде голосувати проти цієї статі. 
Булат приєднується до думки Фаворського. 
Докладних Чернецький підтримує висновки комісії, зазначаючи, що статя не ламає правил істнуючого законодавства. 
Балотировкою поправку Фридмана одкинуто. Статю принято в редакції комісії більшостю 113 проти 112 голосів. 
З приводу ст. 5, що встановлює порядок „права застройки" на земля — церковних, казенних, майоратних,денних і т. п., священик Кирилович висловлюється проти того, що б мати згоду парафіяльних рад на те, щоб будувати иа землях церковних та причтових. 
Товариш міністра Ликошин висловлюється так само проти потреби в згоді на „застройку" парафіяльних рад, а обстоює за те, щоб дозвіл давали губерські присутетвія на землях надільних та на спадщині. Сафонов підтримує висновки комісії про потребу згоди парафіяльних рад що до „застройки* парафіяльних та причтових земель.