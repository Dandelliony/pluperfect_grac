Мріі й сувора дійсність.
Був час, коли вірилося, що ми на передодні великої, світової події—на передодні скасування в Росії страшної кари на смерть. Здавалося, що не сьогодня-завтра ми спекаємося на віки одної з найстрашніших примар, що по всяк час крають серце й нівечать душу. Та не так склалося, як думалося й бажалося... З того часу, немов на перекір загальному бажанню, кара на смерть стала таким щоденним з'явищем нашого сучасного життя, як схід сонця ранком і захід увечері. Кара на смерть стала тепер звичайною річчю, яку, вкупі з иншими з'явищами щоденного життя, зазначають статистики, підраховують, роблять свої наукові досліди іраз-по-раз публікують, як статистичний матеріял.

Як на звичайне, буденне з'явище сучасного нашого життя поглянула на кару на смерть і третя Державна Дума. Два роки тому буде, як група членів Думи з опозіції склала і подала законопроект про скасування в Росії кари на смерть. Довго судилося цьому законопроектові пролежати в Думі, поки до його дійшла черга. Комісія, якій доручено було розглянути та обміркувати цього законопроекта, спромоглася, аж нарешті, довести до кінця доручену їй справу. В комісії тільки 7 чоловіка знайшлося таких, що подали свої голоси проти страшної кари, решта ж—-18 чоловіка—стояли на тому, що кари на смерть не слід скасовувати. Варто зазначити, що поміж членами комісії октябристами знайшовся тільки один, депутат Леонов, що стояв за скасування кари на
смерть. І коли комісія визнала скасування кари на смерть за річ не бажану, то цей самий депутат добився в голови комісії, також октябриста, д. Шубінського, щоб на обміркування комісії було подано прінціпіяльне питання; чи слід обмірковувати, яких заходів треба вжити, щоб принаймні зменшити кару на смерть. Комісія на такий компроміс пристала і 21 голосом проти 4 висловилася за зменшення кари на смерть. Але ця постанова комісії тільки як пріндіпіяльна, видима річ, не матиме практичного значіння, і страшна примара кари на смерть ще довго краятиме серце і тяжкою камінюкою лежатиме на душі, як і до цього часу.