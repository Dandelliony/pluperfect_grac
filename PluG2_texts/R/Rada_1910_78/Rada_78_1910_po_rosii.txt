ПО РОСІІ.
Бувший губернатор в тюрмі. Князь Оболенський в „Нов. Вр.“ подає докладні відомости про барона Фредерікса, якого сенат недавно присудив до 10,000 карб, штрафу. Штраф цей, на випадок незаможности, суд замінив арештом при тюрмі на один рік. Барон Фредерікс поїхав за кордон до родичів, щоб там відшукати потрібні 1О.ООО карб. За кордоном грошей йому ніхто не дав і він повернувся до дому. Тут він зараз же заявив прокуророві про те, що грошей знести не може і просив посадити його в тюрму там, де він жив з останні роки — в Петрокові. Це йому дозволили. „Здоровля його погане. Тюрма вплинула на нього погано і становище його тяжке", додає князь Оболенський.

Сучасна статистика. За минулий місяць март в Росії винесено 71 смертний присуд. Виконано 15 присудів. Найбільше смертних присудив було в Новочеркаську —9. Всього за 1910 рік присуджено до смертної кари 156 душ; покарано на смерть 75. Відомості ці зібрані „Н. Русью - по газетних звістках і, розуміється, далеко не повні. Справді, число присуджених та покараних на смерть далеко більше. Один з присуджених в ростовській карторжній тюрмі покінчив життя самогубством.

Утиски. Становище преси в минулому місяці було дуже тяжке. З відомостей, які зібрала газета „РЬчь", видко, що адміністрація оштрафувала 19 редакторів на 6.200 карб. Оштрафовані були такі газети: „Нов. Веч.“ —500 карб. „ПриднЬпр. Мыель" —300 карб., „Кіевскія ВЬсти"—3oo карб., „Нов. Гол." —1.000 карб., „Наше Сл.“ —300 карб., „Рус. Сл.“ —500 карб., „Одесск Обозр,"— 500 карб., „Волжск. ВЬст."— 200 карб., „ВЬст. Урала" —500 карб., „Бак. Газ.“ —5O карб., „Веч, Зор.“— 50 карб., „Сиб. Жизнь" —500 карб., „Огни" —2oo карб., „Лодз. Кур." —100 карб., „Ченст. Газ." —300 карб., „Нов. Русь" —100 карб. „Придн'Ьпр, Мшсдь" —ВОО карб., „Рус. Знамя" —500 карб., „Рахва Пяєвалехть" —100 карб. В Вільні припинено видання газети „Гонець Виленскій", в Баку закрито газету „Веч, Заря“, в Петербурзі —при- латишську газету „Варпасть". Всього за 3 місяці на редакторів накладено 42 штрафи на 13.300 карб. Для професійних союзів цей місяць був ще тяжчий. У Катеринославі закрито професійні союзи служащих в хлібних та вугільних підприємствах, союз бухгалтерів і конторщиків в Маріуполі. В Лодзі припинено діяльність союзів робітників по металу, по дереву і пекарів. В сімбірській губ. закрито союзи друкарських робітників, хатньої прислуги, робочих по металу, служащих в торгово-промислових підприємствах, союзи кравців, робочих по виробу обуву. В Одесі припинено діяльність польської просвітньої організації „Польскій Домь“. В Ревелі закрито 10 професійних союзів. В Саратові не дозволено зібрання товариства квартирантів і санітарного товариства, які на сполучених зборах мали обміркувати питання про піяцтва. (РЬчь).

Голодні в Петербурзі. Один з міських санітарних лікарів зробив заяву в міську управу про голод серед петербурзької людности. Виявляється, що значна частина людности тут живе самим хлібом та водою. Лікарь, як каже „Нов. Русь“, найшов, що за 27 років практики в Петербурзі йому вперше приходиться бачити такі гострі голодування. Наслідком цього голодування являється сила слабостей, про причини котрих дуже трудно сказати.

Що читає Росія? Головне управління в справах друку улаштувало в Петербурзі виставку книжок, яка відкрилася 1-го апріля. Поміщається вона в будинку міністерства внутрішніх справ. Всіх часописів у російській державі 2.173. На російській мові 1.634. Число часописів в цьому році збільшилося на 150 назв. В великому ходу „Тверской Бульварь", „Московская Нана“ і всілякі Клотіди. Гарною новиною являється підупад попиту на пінкертоновщину. Торік ці книжки займали цілу стіну, а тепер їх дуже мало. Значно побільшилася народня література. Лубочні картини ті самі, що й торік. Тут поступу не помітно. (Б. В.). 
Телефон на 1.100 верст. Недавно вперше розмовляли по телефону з Петербургу в Ярославль і з Петербургу в Вологду по линії телефону „ Петербург—Москва " та „Москва— Ярославль і Москва—Вологда". Перший раз розмовляли через 900 верст, а другий —1.100 верст. Розмову чути було дуже добре. Разом з тим через 300 верст по тих самих дротах йшла розмова. (У. р.).

Не дали дозволу. В маю місяці минулого року депутат Державної Думи Полетаев обернувся до петербурзького градоначальника з проханням дати йому дозвіл носити револьвера. Тепер депутатові одповіли, що дозволу не дають. При цьому виявилося, що поліція розшукувала депутата од 15 іюня 1909 року до 2-го апріля 1910 року. Це тоді, як депутат увесь час що дня ходив на засідання Державної Думи. Депутат поскаржився па градоначальника Столипінові, (Р, в.)