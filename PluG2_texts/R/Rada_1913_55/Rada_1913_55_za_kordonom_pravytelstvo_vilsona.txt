В міністерстві Вільсона посеред усього звертає на себе увагу те, що в ньому однаково представлені північні і південні штати. В той же час Вільсон дав місця правій і лівій течіям демократичної партії. Так, наприклад, новий міністр юстиції Рейнольдс є представником консервативної течії, так само належить до поміркованих міністр торговлі  Редфільд і міністр почт Берльсон. 
Воєнний же міністр Гаррісон, що раніше був прокурором в штаті Ню Джерсей, є представником лівої течії і звернув на себе увагу своєю завзятою боротьбою з трестами. 
До цього ж напрямку належить і міністр фінансів Мак Аду, що зажив собі популярності під час будування ним Гудсонівського тунеля в Нью-Іорку. 
Але найінтереснішою особою в кабінеті Вільсона є Брайан, що скілько разів виставляв свою Кандидатуру на президента і раз-у-раз не мав успіху. 
Брайан призначений статс-секретарем відомства закордонних справ Викликав здивування, що Брайан, котрий завше бажав грати видатну роль в управлінні державою, тепер обмежився ролею члена кабінету. 
Де хто гадав, що Брайан має на думці, бувши на посаді статс-секретаря відомства закордонних справ, керувати взагалі політикою Вільсона і всього кабінету. Та приймаючи на увагу особисту енергію- Вільсона, сподіватись цього трудно; навпаки, можна думати, що Брайян цілком піддасться впливу президента.
