В той час, як кращі представники московської преси обійшли мовчанкою 52-гі роковини смерти українсько го генія, німецька газета „Рeterburger Gerold“ надрукувала досить велику замітку д. А. Ш. Зветься вона: „До 52-х роковин смерти Тараса Шевченка". Автор, побіжно росповівши про загальне значіння Шевченка, як сімвол українського відродження, переходить до зазначення в коротких рисах головних ступнів розвою украської культури (Київська Русь, Гетьманщина, Нові часи) В сучасному стані він підкреслює такі позитивні риси: 3/4 австрійських українців уже національно свідомі. У них в 1916 році має бути власний університет. В українців південної Росії росходиться щороку до пів милійона книжок, багато часописів та журналів, впоряжається багато рефератів, театральних вистав і инш. річей. „Малороссы" в південній Росії і „рутенці" Австро-Венгрії та Америки визнають себе за синів одної нації „української", численість котрої досягає по-над 30 милійонів. На доказ своєї обьєктивности д. А. Ш. нагадує читачам про погляд на українське відродження і культуру славетного Бьєрнстерне-Бьєрнсона, висловлений на сторінках „Ukrainsche Rundschau" і кінчає так:
„ Справжнім генієм, творцем, натхнителем (der Forderer) національного самоосвідомлення, так дуже необхідного за для кожної культури, безумовно є Тарас Шевченко, котрого Україна вовіки не забуде". 
Нажаль, як бачимо, автор не за значив в своїй замітці, що Україна збірається в 1914 році святкувати 100 роковини народження Великого Кобзаря і того, серед яких умов і що вона, Україна, вже зробила і робить за для достойного вшанування памьяти свого генія. Це було б не тільки цікавим, але необхідним інформаційним завданням замітки.
 Цими днями почала виходити нова „Петербургская Новая Газета". Досі вийшло троє чисел і у всіх цих числах подані коротенькі звістки з українського життя (подані з „Ради"), що можна тільки вітати. В газеті співробітничає, між иншим, і український письменник М. Могилянський.
