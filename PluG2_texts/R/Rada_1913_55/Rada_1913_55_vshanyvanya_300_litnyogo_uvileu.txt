Концерт. Із Борзни наш кореспондент пише: 20 февраля у нас в народньому домі відбувся концерт аматорів. Перед початком хор в національному вбранні проспівав гімн „Боже, Царя храни". Потім співали „Бандуру" д. Давидовського; „Вечерниці" д. Ніщинського та инши дрібні пісні. Виконані були досить гарно. Концерт зробив на слухачів дуже гарне вражіння; всі були задоволені. У нас за останні два рокі це був перший концерт.
22 февраля тут же в народньому домі відбулась аматорська вистава. Грали: „Бог не без милости, козак не без щастя “ М. Короля (Тугого). І водевіль „День правди" Товстоноса й Левченка. Пьеса пройшла слабенько, водевіль був виконаний гарно. Весь прибуток (90 карб.) пішов товариству допомоги бідним
3 села Мировки, київського повіту, наш кореспондент пише: 21 февраля урочисто святкували день 300-ліття дінастії Дому Романових. В місцевій церковно-парафіяльній 2-х-класовій школі відбувся вдень молебінь, а вечером літературно-вокальний вечір, з українською програмою. Людей було сила.
 Всі номері виконували школярі. Цей вечір не обійшовся без інціденту. Селянин Назар Мороз, підчас співу многоліття, крикнув „браво “. Тут же його арештували і одправили до вищого начальства. Місцева поліція послала його як політично-неблагонадійного. На другий день його випустили. 
 Сумні події.
Знасилування. З Поділля повідомляють, що в селі Криваченцях селянин побив і потім знасилував у полі свою тещу; в селі Гараді селянин знасилував свою дочку, 21 року; в селі Пушковій селянин знасилував свою 16-літню дочку. Всі ці події пояснюються народньою темрявою, бо подільська губернія стоїть в Росії на першому місці по народній безграмотности.
Самосуд. З м. Смілої, черкаського повіту, нам пишуть: Оце недавно на базарі розлютовані селяне мало не на смерть прибили випущеного недавно з тюрми „карманщика“ Андрія Паденка, котрому теж скортіло поживиться чужими грішми. Як би не вмішалась поліція, то вбили-б на смерть. 
Вийшов він „на роботу" з своєю жінкою, котрій передавав непомітно витягнуте з чужих кешень. Якось він не остерігся і піймався. У нього не найшли й копійки, за те у жінки витрусили 208 карб.
Душогубство. В селі Пасека, житомірського повіту, селянин Гуцамах поколов ножем свою жінку, вистрелив з револьвера, а потім залізним молотком добив. Гуцамаха арештували.
Недавно у Полтаві син шевця, Ів. Чепурно, зайшов в хату сусіда Филоненкова і там застав його дочку, котру він кохав. Після суперечок Чепурно зарізав ножем дівчину, а потім і сам повісився.
