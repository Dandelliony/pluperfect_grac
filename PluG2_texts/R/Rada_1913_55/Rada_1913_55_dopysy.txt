(Од власних кореспондентів).
С. ДЯК ВКА (на Поділлю). Штунда. Наше село давно прославилося штундами. До дарування маніфестом свободи совісти, їх притискали, знищуючи сектанство. Після, як дозволили кожному мати свої вірування, сектанство поширилось, і тепер майже пів села штундів. Що дива робили духовні власті, місіонери, то що, а вернути овець заблудших не могли.. Штунди ні в які стосунки з „правовірними” не входять, а самі жиють по братерському. При лихій годині завше рятують один одного і того, хто звернеться до них. Приміром, здохне в штунди коняка, чи корова, купити нема за що, а треба, — „брати” складаються і купують. Або купує штунда землю, а грошей не хвата — кишені „братів” до його послуги. Перед Різдвом оце, в пору великої грязюки, їдучи на ярмарок, застряг чоловік з кіньми в калюжі на греблі.
Бідні конячата не можуть витягнуть воза хоч ти їх вбий. Мучиться чоловік, а люде, спочуваюче кивають головами і проїздять мимо. Але їде штунда. Побачивши силкування чоловіка, злізав з воза і, кажучи до проїзжаючих: „забули ви Христову причту за доброго самарянина, що підібрав побитого жида”, помагає чоловікові ви лізти з калюжі. Цей вчинок дуже підійняв штундів в очах присутніх. 
До науки штунди ставляться досить прихильно, тільки сердяться, як їх дітей заставляють в школі хреститись, та цілувать образи, і не пускають дітей своїх до церкви. Мають вони дім, в котрім що суботи збіраються і читають євангелію, моляться, співають псалми і пісні духовні. Школа в Дяківці погана, — низька, тісна. Байдуже багатим дяківчанам, що їх діти задихаються в нечистім повітрі, а вчительові нема де дров скласти, та корови тримати.
М. РЕШЕТИЛІВКА (на Полтавщині). Уже третій рік наше містечко не бачило жадної театральної вистави. Раніш у нас було досить просторе помешкання т-ва народньої тверезости, де і улаштовувались вистави, але 2 роки тому в це помешкання переведено волостне правління. Постійну сцену, що була в цьому помешканні, знято і таким чином наші аматори зосталися без помешкання. Прибували кілька разів прохати дозволу на впоряження вистави в волостному правлінні, але кожний раз натикались на перешкоди з боку земського начальника. Так діло й захрясло. І тільки в цім році пощастило знову добути бажаний дозвіл.
 Оце в лютому в помешканні волостного правління було виставлено дві пьєси: „По-над Дніпром” Карпенка-Карого та „Миротворці” Грінченка. Участь у виставі брали переважно селяне під керуванням інтелігентних сил. Де-які ролі було виконано досить гарно. Взагалі між місцевими аматорами є кілько душ з справжньою искрою Божою. Минулої зіми це уже друга вистава. Перша була на різдвяних святах. Ця вистава пройшла теж з успіхом, особливо з матерьяльного боку, але друга лишила краще вражіння, хоч прибуток дала менший. Вибір пьєс теж треба признати дуже влучним.
