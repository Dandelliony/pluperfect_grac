З марта у с. Діевці було велике свято: урочисте відкриття філії товариства „Просвіта". На свято прибули члени катеринославської головної ради „Просвіти", чимало звичайних членів товариства, мануйлівські просвітяне, приїзжі з Запорожжа-Камьянського і Лоцманської Камянки, усього було гостей більш сорока. Чимало поприходило з города пішки за 10 верс. Загальні установчі збори філії одбулись уже раніше, —ще 24 февраля, і на цих зборах було обібрано й раду товариства, тепер же мало бути офіціяльне урочисте одкриття. 
Свято одбулось у будинкові, де раніше просвітяне ставили спектаклі. З початку біля 2-ої год. дня, пан отець місцевої церкви одправив молебінь; після того товариш голови катеринославської „Просвіти" Д. Д – ко оповістив одкриття урочистаго зібрання товариства і сказав привітання од імени ради і од загальних зборів, що одбулись у катеринославській „Просвіті" 2-го марта. В своїй промові д.  Д —ко висловив думку, що тепер на колишніх запорожських степах замість прежніх ворогів—хижих кочовників панує нове лихо—темнота народня, з якою можна боротись тільки просвітою на рідній мові. Товариства „Просвіта", що повстають на козачих степах, це вогники, які розганяють темряву. Дарма, що ті вогники мало помітні для чужого ока: вони роблять своє велике діло і може зіллються колись в ясне світло, що розжене темряву. Другий промовець, член катеринославської ради Ю. П —кий зьясував вагу культурної роботи сельської „Просвіти", особливо в підгородніх селах, де так поширене піяцтво і всяке хуліганство. Після того привітав діївських просвітян голова мануйлівської філії Хв. Ст—бель, який сказав, між иншим, що мануйлівська „Просвіта" визначила з своїх небагатих коштів 15 карб. у дарунок молодшій сестрі — „Просвіті" діївській. 
На ці промови одповів з подякою голова діївської філії П. Біл—кий. Після того читано листовні й телеграфічні привітання: од українського громадянства Київа, од редакції „Ради, од Марії Грінченко, од Л. Жебуньова, од Ф. Матушевського, гуртка київських українців, од студентів-українців київського політехнікума; з Камьянця- Подільськаго—од „Просвіти", з Катеринодару —од кубанських козаків, од гуртка українців і од М. Богуславського, з Курська —од українського громадянства, з Волині од колишнього народнього вчителя діївської школи д. Г —ка. Були привітання і од катеринославських громадян, напр., В. Степового і Л. Жигмайла. Де-хто прислав і гроші.
 Так од київського громадянства прислано 45 карб. 50 коп., од Л. Жебуньова 10 карб. Збірано гроші по-між гостями на святі і зібрано всього з надісланими 93 карб. 50 коп. 
Народу зібралось повне помешкання, чимало стояло кругом будинку на вулиці: трохи не все село зійшлось на своє культурне свято. Зібрання закінчилось біля 4 1/2  год. дня. Докладний опис і фотографічні знимки будуть по дані у „Дніпрових Хвилях".
