Загальні збори Катеринославської „Просвіти" одбулись 5-го марта в залі Англійського клубу. На збори прибуло членів і кандидатів у члени 67 особ, а всього з гостями було до 80 людей. Збори вислухали звідомлення ради з діяльности „Просвіти" і її філій в с с. Мануйлівці і Перещепині за 1912 рік, звідомлення касове і ревизійної комісії, а також цілий ряд докладів ради. Звідомлення ніяких суперечок не ви кликали і були затвержені зборами. Так само були прийняті після обміркування і доклади ради, наприклад, про заснування видавничої комісії, про уряжання сімейних вечірок і великої гулянки весною в городському саду. Чотирьох членів ради, які вибули по жеребку на підставі статута: Е. Гарькавцеву, Д, Дорошенка, М. Нечипоренка і Б. Павловського збори вибрали на-ново майже одноголосно. Кандидатами у члени ради обібрано: Г. Авдієнка, Ів. Рудичева і Ап. Ткаченкову. У ревизійну комісію обібрано д.д. Ісика-Базилевського, Трубу і Комарецького. У члени товариства обібрано на зборах 56 предложених радою кандидатів. 
Збори пройшли в бадьорому настрої і мали дуже щирий товариський характер. 
Перещепинська „Просвіта". 2-го люто го ц. р. відбулись перші рокові збори молодих „Просвітян".. Роспочавши працю серед несприятливих умовив (негативне відношення місцевої інтелігенції (!)) вони поволі, але певним кроком, провадили свою працю внесення хоч маленького просвітку в темне життя українського селянина. Щонедільне читання творів красного письменства і часописів чергувалось з більш широкими виступами перед громадянством то в формі спектаклів, то в формі вечірок, концертів, то в формі ялинки, все з продажом книжок, карток, календарів „Час"... 
Число членів почало збільшуватись. 
Неприхильність де-кого з більш чулої інтелігенціи почала переходити в сімпатію, хоч поки що й платоничну... „Капля камінь пробиває”, — казали колись римляне. Та великою перешкодою до більш інтенсивної діяльности „Просвіти" в її більших виступах стояв брак власного помешкання... 
Є в Перещепині „Народний Дом“, який стоїть тепер весь час замкненим. Але.. він є „дѣтище" тїї quasi-інтелігенціи, про яку ми згадали. Є будинок сельсько-господарського т-ва, який те-ж мало не весь час буває вільним (т-во ще молоде, тілько в колодочки вбивається). Але... коли „Просвіта" хотіла впроситись під його дах хоч до часу і вже мала надію одержати згоду, один з тутешніх панотців П. X —в (член с.-г. т-ва) підняв таку баталію артілєріею „Свѣта" та „Русской Правди" проти сепаратизму „Просвіт", що прийшлось зректись надії. Кредитове т-во поставилось до „Просвіти" прихильно, дозволило в своїм помешканні впорядити ялинку, але через свою жваву діяльність вільного помешкання не має... Тому-то „Просвітяне" власним переконанням прийшли до того, що тільки „в своїй хаті своя правда і сила, і воля" і на цих ровових зборах постановили закласти фонд для збудування власного помешкання. Фонд має складатись з пожертвувань як членів, так і сторонніх людей, з прибутку концертів і вистав. При цім „просвітяне" покладаються не тільки на власні сили, а і на допомогу свідомого українського громадянства, яке повинно добре розуміти їх стан по прикладові уже зразкової в цей час Мануйлівської „Просвіти"... 
Першим виступом в цім році (після 2-го лютого) Перещепинської „Просвіти" був впоряжений вечір концерт, з співами і декламаціями, присвячений памяти Тараса Шевченка (22 лютого). Співав хор під орудою Гр. Коваленка... Було прочитано біографію поета... Па великодніх святках готуються ставити „По над Дніпром"—Тобілевича, а після—святкувати ювилей великого письменика і громадянина Івана Франка... Ів. Прихоженко.
