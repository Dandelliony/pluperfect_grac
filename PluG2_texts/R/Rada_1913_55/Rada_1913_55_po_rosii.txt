— Ліквідація російсько-японської війни. Ревизія видатків на російсько-японську війну незабаром має скінчитись. 
Для цього було засновано при вій ськовій раді тимчасову комісію. 
З дня заснування тимчасової ревизійної комісії (1-го января 1907 року) по 1-е января 1912 року наслідки її діяльности є такі: 
Повернуто в начот 4.400.547 карб., з яких поповнено—2.938.396 карб, і ще має надійти 454.651 карб. 
Підчас попереднього розгляду усяких позовів на казну, комісія одхилила таких позовів на 2 1/2 милійопи карб. 
Крім того, комісія перерахувала в казну 1.451.913 карб., що лишились від економичних капиталів військових частин. 
Державний контрольор заявив, що неправильностей знайдено дуже мало, і усі вони не уявляють з себе нічого злочинного.
 Тільки в де-яких неправильностях комісія знайшла підлоги і по цих справах, з почину державного контрольора, винуватих буде оддано під суд. (Р. Сл.).

—Восторговські курси й В. К. Саблер. В. К. Саблер ніколи не сподівався, щоб Д. Дума одхилила законопроект найсв. синоду про асігновку коштів на содержування восторговських курсів.
 Идучи на засідання Д. Думи, вкупі з директором хазяйського управління Осіцьким, Саблер заявив в синоді, що Д. Дума безперечно прийме цей законопроект. 
Наслідки засідання зробили на нього дуже прикре вражіння. 
“ Найгіршим фактом для законопроекти було те, що з трибуни було оголошено атестацію про Восторговські курси омського єпископа Володимира, що живе зараз у Петербурзі й бере участь в працях найсв синоду.
 Після засідання Д. Думи обер-прокурор розмовляв з приводу цього з єп. Володимиром і вимагав від останнього, щоб той умістив в єпархіяльних відомостях гарну атестацію про Восторговські курси. 
Єп. Володимир рішучо одмовився змінити свій погляд, настоюючи на тому, що курси Восторгова не дають курсистам абсолютно ніяких знаннів. 
Перше засідання синоду має бути дуже цікавим, бо на ньому будуть обмірковувати питання про одшукання коштів на Восторговські курси. 
Кажуть, що московський митр. Макарій та єп. омський Володимир виступлять з різкими промовами проти цих курсів. (День).
—Семинаристи в комерційному інституті. Міністр торгу й промисловости визнав за можливе дозволити вступати без усяких обмежень в комерційний інститут особам, що скінчили курс духовних семинарій.
 Що ж до особ, що скінчили дівочі єпархіяльні школи, то їм для вступу в інститут необхідно видержати додатковий іспит по математиці й нових мовах.
— Циркуляр губернатора. Саратівський губернатор видав циркуляр чинам поліції, в якому, вказуючи на те, що в сучасному громадянстві поліція повинна стояти на висоті й мати почесне місце, загрожує строгими карами за насилля при допитах та грубе поводження.
—Хвостовські „протеже". Новий нижегородський губернатор В. М. Борзенко звернув увагу на те, що чиновники особливих доручень, совітники губернського правління, помішники правителя канцелярії губернатора, діловоди і инші чини губернського правління та канцелярії губернатора, одержуючи „кватирні", безплатно жили в казенних кватирях у флігелі губернаторського палацу в кремлі, з паливом й освітленням.
 Через це, содершування казенних кремлівських будинків значно побільшало. 
Зважаючи на це, В. М. Борзенко порадив, щоб усі вищезгадані чини до 1 мая ц. р. „очистили" казенні кватирі. 
Більшість чиновників, що живуть у цьому флігелі, розмістив „сам" бувший нижегородський губернатор Хвостов. (Р. М.).
—Муратовщина. Тільки Муратова перевели з тамбовської губернії в курську, як тамбовці, що встигли трохи одпочити, почали скаржитись на муратівських „богатырей", від яких нікому в губернії не було життя. 
В „Русск. Словѣ" було, між иншим, наведено текст скарги, що подали на імья міністра внутрішніх справ обивателі гор. Козлова на вчинки козловського поліціймейстера Г. І. Вознесенеького.
 В цій скарзі обивателі Козлова прохали міністра „визволити їх від нечуваної до цього часу сваволі, хабарів, шахрайства і инших злочинних вчинків з боку Вознесенського". Для доказу вони наводили факти, що у весь зріст малюють типову постать повітового „царя й бога". 
Крім таких вчинків, як оподаткування що-річним податком обивателів г. Козлова, дрібних утисків та вимог, в скарзі вказувалось, що п. Вознесенський шість років содержував дім роспусти і при ньому „невеличку, але чистеньку" пивну". Поліціймейстер був настільки популярна людина, що під скаргою підписались представники усих шарівг ромадянства г. Козлова, починаючи з маркерів, купців і звичайних обивателів і|кінчаючи городовиками, поліцейськими письмоводителями і навіть приставами. Слідство, що тяглось по цій справі майже рік, цілком підтвердило факти, що були наведені в скарзі. А тепер Вознесенському дали „одпуск". 
В Козлов він більш не повернеться. На його місце призначено вже помішника поліціймейстера Чеботаєва. 
Вознесенський же думає їхати до свого бувшого захистника, курського губернатора Муратова.
