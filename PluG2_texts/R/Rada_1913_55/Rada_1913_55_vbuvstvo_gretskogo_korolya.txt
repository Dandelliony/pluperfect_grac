БІЛГРАД, 6. (Строчна). Тілько що надійшла з Салоник звістка про вбивство грецького короля. 
Велика княгиня Олена Володимировна виїздить назад в Салоники. 
АФІНИ, 6. Королевич Микола телеграфує з Салоник, що король зробився жертвою замаха і помер через півтори години після поранення. Вжито заходів, щоб не було розрухів. Вбито короля підчас прогулки, з-за спини. 
САЛОНИКИ, 6. Короля вбив грек Олексапдер Схінас. Перша куля зробила смертельну рану. По дорозі в лікарню король помер. Злочинець, що вбив короля — ненормальна людина. 
САЛОНИКИ, 6. Королевич Микола скликав офіцерів для присяги новому королю. В місті спокійно. 
АФІНИ, 6. Королева опівночі виїхала в Салоники. Вбивець короля Схінас, 40 років, одмовляеться пояснити, за що вбив його. На запитання офіцера, як він не пожалував країни, вбивець відповів, що він — соціаліст. 
САЛОНИКИ, 6. Револьвер, яким вбито короля, був набитий 7 дрібними кулями. Вбивця арештовано на місці злочинства. 
СОФІЯ, 6. Негайно як тільки надійшла звістка про смерть грецького короля, Гешов звернувся до Венизелоса з телеграмою, в якій висловлює співчуття і сум з приводу смерти одного з перших діячів балканської спілки.
 ЛОНДОН, 6. Короля офіціально повідомили, що грецького короля вбито коло його дому. Вбивець був всього за скілька кроків від короля.
КОПЕНГАГЕН, 6. Сюди телеграфують, що короля в 5 г. 20 хв. дня, підчас його прогулки з адьютантом Франгулі. 
ВІДЕНЬ, 6. Після вбивства короля Георга, юрба накинулась на вбивця і хотіла вчинити над ним самосуд. Поліція ледве визволила вбивця. 
Перед вбивством король ходив дуже веселий і розмовляв з придворними про майбутнє його 50-літнє царювання.
 В звязку з вбивством короля, ходять чутки про те, що швидко буде підписано мир, бо вбивство свідчить про нервове напруження, населення. Такий же настрій помічається й в инших балканських країнах. 
АФІНИ, 6 Звістка про смерть короля страшенно вразила населення. Сум охопив всіх. Всі газети, без поділу на напрямки, пишуть, що король на протязі 50 років поділяв всі настрої країни. 
ПАРИШ, 6. Тут всі різко осудюють вбивство короля Греції.
