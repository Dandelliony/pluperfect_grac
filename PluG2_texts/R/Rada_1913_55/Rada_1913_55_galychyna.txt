Демобілізація в Галичині. З першого марта почалося у Львові і по всій Галичині увільнення запасних салдатів. Поки що роспущено запасних з 1908 року—піхоту.
 На рідну школу, що має боротися в Галичині проти спольщення нашої людности, надходять жертви з найдальших українських колоній. Цими днями з Північної Америки надійшли на цю ціль такі жертви: читальня „Просвіти" в Штсбургу з коляди —50 корон, Петро Зварич, Вегревіль Альта збірка і на вічу—2,205 кор —Чит. „Просвіти" в Середпільцях на поминка —3 кор. — Мих. Смик, Бонаріві —5 кор. — Вол, Лаврівський процент від обезпечень в Нью-Йорку—650 кор.
 На ювилейний дар І. Франкові зложено досі на вкладкову книжку „Дністра" ч. 8000—6.208.54 корон. Сума ця не обіймає складок, що вплинули до инших інституцій, а так ж складок, зложених по-за межами Галичини.
 Шевченнове свято для дітей впорядило українське товариство „Руська Захоронка" у Львові силами дітей захоронок —в неділю 3 дня марта в кімнатах „Руської Бесіди". Програма свята була така: 1) Боже великий єдиний,—хор спів. дітей; 2) Шевченко: декламація; 8) „Коза дереза—муз. М. Лисенка; 4) Вправи — руханка дітей; 5) Шевченко—декламація; 6) Жива картина.
 Голосний судовий процес. Цими днями у Львові мав відбутися цікавий суд між редакцією „Діла" і москвофільським т-вом „об-во ім. Мих Качковснаго". „Діло" з приводу грошової допомоги, яку австрійський уряд призначив цьому т-ву, писало, що це т-во працює не на користь держави, і має засоби до свого життя з инших джерел. Москвофіли на це образилися й почали позиватися з „Ділом". Оборонець відповідального редактора „Діла" д-р Яр. Олесницький заявив, що всім відомо, що для „общ. им. Качковскаго" давали гроші гр. В Бобринський, посол російської Думи Марков 11., Юліан Яворський з Київа, а навіть православний архиєпископ Платон. Для подачі матеріальної підмоги для галицьких москвофілів основано в Росії всякі „Галицко-русскія общества", які прилюдно агітують за свої цілі. Замкнений в тюрмі шпигун Бендасюк писав у москвофільській „Прикарпатской Руси“, що галицькі москвофіли повинні діставати поміч „отъ  русскихъ изъ державной Руси“. В „Прикарп. Руси“ було написано, що москвофіли беруть рублі, а також на зборах в Петербурзі, Москві, Одесі і Київі висловлено прилюдно потребу діяльної помочі для галицьких москвофілів... Справу поки що одложено, щоб доповнити слідство.
