Клуб „Родина “. Сьогодня в клубі концерт, присвячений памьяти Тараса Шевченка. 
В концерті беруть участь: д-ки Абрамович, Вонсовська, Жабко, Масляникова, Машір, Мріщук, Пергаменщик, Свірідова, Урвачова й д.д.: Буцький, Карлашов, Лавріненко, Орлов, Тарасевич, Фурдецький. Між иншим буде вокальний квартет (а сарella) організований д. Карлашовим. 
Вхід на концерт: члени і учні —50 к., инші—75 коп. Початок у 8 1/2  год. вечора.
 Після початку концерту вхід в залю заборонено.
 Панахида по В. Б. Антоновичу. В пьятницю, 8 марта, в роковини смерти професора Володимира Антоновича, одправлено буде панахиду в Софієвському соборі, о 2-ій годині дня.
Смерть ксьондза С. Шептицького. Вчора несподівано помер настоятель київського костьола св. Олександра, ксьондз С. Шептицький.
Курінівсько-Призарське вільно-пожарне товариство. За підписом одного з жителів Приварки подано заяву п. поліціймейстерові про те, що в наступну неділю, 10 марта, має відбутись на підставі правил 4-го марта 1906 року в курінівській чайній т-ва тверезости зібрання жителів Курінівки і Приварки для обговорення питання про заснування вільно-пожарного товариства в цих пригородах. Земська губернська управа теж прихильно ставиться до цього питання: вона прислала примірники нормального статуту, де кілька підручників про цю справу і обіцяла командірувати свого інструктора на зібрання. Вже де-що з знаряддя куплено. 
Становище Курінівки і Приварки з протипожарного боку дуже лихе: ця місцевість забута цілком київською городською думою; найблизча городська пожарна на Подолі, за 8 верстов. Як буває пожар то поки пожарка прибуде, вже все згорить; про збудування городської пожарної вже балакають 5 років і цим обмежуються. Ініціативи у місцевих жителів нема і всяке громадське діло стрічається вороже. Через те дуже добре, що зроблено початок в такій пекучій справі.
 Ревизія матеріальної служби південно-західних залізних доріг. З наказу началь-ка південно-західних залізних доріг ревизорам Григоренкові і Шілеру доручено перевірити справи одного з одділів матеріальної служби, що завідує паливом. Ревизію призначено через те, що у головне залізнодорожне управління надійшли відомості ніби катерининське гірно-промислове товариство зробило видачу грошей служащим матеріальної служби. Ревизори взяли тепер на перегляд ділопроїзводство про доставку залізній дорозі вугля від катериненського т-ва. Головному управлінню відомі також і фамілії і число виданих т-вом грошей служащим. 
 В справі переіменування Слобідки у город. Товариство добробуту Слобідки зробило постанову послати у Петербург делегацію, якій буде доручено клопотатися, щоб Слобідку було переіменовано у город „Алексѣевскъ"  Крім цього, делегація повинна буде клопотатися про довгострочну оренду землі у Слобідці. В неділю одбудуться збори т-за, на яких одбудуться вибори делегатів.
Навігація. Вчора з гавані вийшло на Дніпро два приватних буксірних параходи. Один параход вчора вийшов з вугіллям у Катеринослав. З параходів товариства вийшов параход  „Любовь" на рейси між Пінськом і Мозирем. 
Офіціально навігація одкриється у пьятницю. В суботу параходи почнуть ходити в Чернігів і Катеринослав. На беріг вже звозять грузи.
Обмеження прав адвокатів Коло 30 тутешнім присяжним адвокатам і помішникам присяжних адвокатів наказано під забороною адвокатської практики переїхати в ті округи, де вони приписані. Зроблено це на підставі ст 356 статуту судових інституцій; ця стаття примушує адвокатів практикувати в тих округах, де вони приписані.
Залізчодорожня панама. Вчора біля кімнати, де розглядають арештовані при трусах документи, зібрався гурток скупщиків, яких було викликано, щоб повернути їм папери, що не стосуються до справи. Скупщикам Фуксові і Вайсеру видано коло 10 пакунків усяких документів. Те, що не можна повертати скупщикам, ревизори знов запечатали. Перевірку арештованих паперів буде зроблено днів через два. Після цього буде призначено спеціальну комісію, яка буде детально розглядати арештовані матерьяли. Між матерьялами є справи юридичного одділу південно західних заліших доріг, справи мирових суддів, векселі, блокноти з записами про видачі служащим грошей. 
Вчора у Київ повернувся начальник південно-західної дороги В, Ш. Шміт. Йому зробив доклад предсідатель комісії, яка тепер розглядає конфісковані документи, п. Степура, а про ревизію юридичного одділу йому зробив доклад юрисконсульт Кіріченко.
 З наказу прокурора київського окружного суду встановлено догляд за роботами по розглядові зловживань. Догляд цей доручено товаришеві прокурора окружного суду Борисову. Вчора Борисов одвідав управління і юридичний одділ. 
Закінчено огляд матерьялів, які було перевезено з Одеси. Між паперами знайдено записи про грошеві суми, які видали скупщини накладних залізнодорожнім адвокатам М. А. Григорьєву, Тюхтіну і Макарову.
 Грігорьєв і Тюхтін вже не служать на південно-західних дорогах. Один з них взяв у одного скупщина біля 3000 карб. Брав гроші він і у инших скупщиків, про що свідчать записи в книжках і його лист, знайдений поліцією в столах скупщиків. Між документами, що арештовано у Київі, єсть векселі і инші грошеві документи з записами на залізнодорожніх адвокатів Николаєва, Базаревича, Гордона, Глембоцького, Кістера і Пеньківського. Багато записів зроблено на невідомих особ, зазначених у книжках літерами X, Y, Z, Т, N і инш. Коли роботу комісії буде скінчено, матерьяли буде передано слідчому. 
Начальник південно-західних залізних доріг В. П. Шміт, після того, як ревизію буде закінчено, зробить доклад міністрові доріг. Вчора рано чини державного контроля знов робили переписну паперів в запечатаному юридичному одділі п.- зах. з. д.
 Вчора контрольор Щукін зробив наказ, щоб ревизори переписали усі папери з 1908 року, що торкаються судових позовів Це буде тягнутись коло тиждня.
 Після вчорашньої ревизії юридичний одділ знов запечатано. Гурток скупщиків у яких було зроблено труси, подав скаргу прокуророві Запєніну, у якій скаржиться на незаконність трусів.
