ПО УКРАІНІ. У КИІВІ.
● До похорону Бориса Дмитровича Грінченка. До Київа прибули, щоб взяти участь в похороні Бориса Дмитровича Грінченка, представники українського громадянства: з Одеси —д. І. Липа, з Єлисаветграду —д. М. Левицький, з Каменець-Подольська —д, В. Приходько, з Петербургу—д. М. Стасюк і з Львова —д. Кость Паньківський. 
● Арешт українського видання. Київський тимчасовий комітет по справах друку постановив арештувати виданий в Київі видавництвом „Ранок" український національний гимн: „Ще не вмерла Україна" і позивати до суду видавців його на підставі розділів 1 і 6 ст. 129 карного закону. 
● Відгуки слабування на холеру в Київі. Сьогодня міська санітарна комісія скликає засідання, на якому має обговорюватися питання про боротьбу з холерою.
● Ревизія сенатора Дедюліна. 5 мая вернувся з Одеси сенатор Н. А. Дедюлін, а також і обер-секретарь касаційного департамента сената Н. В. Кормін, віце-діректор департамента поліції Н. П. Харламов, ген.-м. В. в. Ігнатович і ротмистр Боборикин. Фактична ревизія знову почалася; в канцелярії ревизійної комісії почали приймати скарги. В Одесі сенатор Дедюлін радився в справі ревизії з командуючим військом одеської округи, відвідав ген. Толмачова, прокурора судової палати і окружне інтендантське управління. Сенатор Дедюлін з Київа навідуватиметься в Одесу двічі на місяць, щоб давати відповідні накази і керувати ревизівю. 
●Грабіж в крамниці. Вчора вночі в крамниці Попова (В. Васильківська, 132) пограбовано усякого краму на 2.000 карб. 
●Про бібліотеки. Київське губернське присутствіе по справах товариств і спілок перечуло, що в де-яких повітах ще й зараз істнують Павленковські бібліотеки-читальні, засновані колишнім київським товариством грамотности при сельських росправах і що за цими бібліотеками доглядають місцеві селяне. Через те присутствіе вдалось до губернатора з проханням звеліти, щоб мирові посередники на Київщині негайно вивідали на місцях і повідомили присутствіє, де саме засновано ці бібліотеки, скільки їх всіх рахується, на яких умовах вони функціонують, а також щоб добули і приставили списки каталогів книжок по кожній бібліотеці з'окрема.

●3 Київщини. На полі. З с. Мировки, київського повіту, нам пишуть, що там усяка рослина, як з води, росте. Хліба гарні і можна сподіватися доброго врожаю.
●Злодії. В с. Мировці скілька день тому до місцевого заможнього чоловіка Якова Шевченка якісь злодії залізли вночі у подвірья і вкрали 4 коней з возами. Злодії набрали скілька мішків та й виїхали городами на поле і зникли. Шевченки спали, нічогісенько не чули, і тільки рано побачили. Більш як на 400 карб, шкоди зроблено в одну ніч. В звязку з цим и нас тепер почалися арешти, чоловік 5 були арештовали та й випустили. Людність здорово береться до злодіїв; де-котрі селяне хотіли б зовсім виселить з села підозренних.
●3 Волині. Діякон. „Вол." сповіщає, що в с. Балашівці, березянської волости, діякон хотів знасилувати свою наймичку, дівчину десяти років. Його арештували й держать у становій кватирі, в Сарнах.
●Пожежа. ЗО апріля, увечері в м-ку Березному, ровенського повіту, зайнялася повітка в батюшки Дучінського. З повітки тієї огонь пішов на селянські хати і їх згоріло аж сім. У три години в батюшки знов зайнялась повітка, 3 повітки хтось кричав, благав помочі. Виявилось, що то син батюшчин, Ф. Дучивський. Він замкнувся в повітці, підпалив її і не встиг вискочити завчасу. Селяне, як переказує „Вол.“, хотіли були вчинити над ним самосуд, та не дав їм того зробити судовий слідуватель. Поліція арештувала батюшчиного сина. 
●3 Поділля. Пошесті. З с. Дубової, вінницького пов., йдуть до нас сумні вісти; „Усе зле само йде на голови наші, хоч ти й не шукаєш його. Найшли і слабості всілякі. Тут тобі і дифтерит, і шкарлятина, і кір і що завгодно. Що тут той лікарь один на цілу округу може вдіяти, коли на кожне село треба було б по одному. Та не тільки лікаря, а й доброї науки бракує. Щоб хоч трохи хто навчив бідне село, як стерегтись слабостів, та нікому! Коли б то хоч внукам діждати, але з цього нам мало втіхи".
●В далеку дорогу. З с. Медвідки, вінницького повіту, нас сповіщають, що звідти 22-го апріля виїхало на переселення в Єнисейську та Самарську губернію аж 90 душ селян. Ще раніш селяне посилали ходака оглядати ті місця, куди оце вирушили вони. Ходак заохочував їхать і запевняв, що не буде гірше, як було на батьківщині. Обережніща біднота тепер тієї думки, що треба ще пождати, як то воно вживеться одважним на чужині. „Як що не вернуться з торбами, то й ми десь побредемо на кращі піски, на добрі достатки", так кажуть селяне. 
●3 Полтавщини. В. Короленко. Письменник Володимир Короленко вернувся з Криму і живе тепер в Сорочинцях. 
●Ціна на хліб. У Полтаві жваво готуються до продажу нового хліба. Багато хто вже й зараз запродує хліб. Старій пшениці тепер ціна 90 коп. за пуд. 
●З Харківщини. Нова залізна дорога. Мають прокласти залізну дорогу „Ахтирка—Гадяч". Дорога йтиме 75 верст.
●3 Катеринославщини. Насильник. „Ут. Р.“ сповіщає, що цими днями в е. Солоному німець Кеніс знасилував 17-літню красуню, дочку тамтешнього багатиря Когданиченка, божевільну. Кеніс зробив це тоді, як батьків дома не було. Його арештували.
●Розбійник Семекюта. „Од. Н.“ оповідають про те, що в Гуляй-Полі вбито відомого на всю Катеринославщину розбійника Семенюту. Од Семенюти не було людям спокою по всьому олександрівському повіту. Сталося це ось як. 1-го мая, вдосвіта, в Гуляй-Полі добивалося до хати селянина Шаровського три чоловіка й одна жінка, щоб їм дали спочити. Шаровський впізнав, що між ними є Семенюта і покликав поліцію. Поліція обступила хату і загадала Семенюті здаватися. Він узявся стріляти. Поліція й собі стріляла. Поліцейські зробили 800 вистрілів, а тоді облили хату керосином і подпалили. Стріляння з середини вщухло. Як поліція ввійшла до хати, то там не було двох розбійників: вони якось повтікали. Семенюта лежав мертвий. Він сам застрелився, а жінці прострелений був висок. При їх були патрони та зброя. 
●3 Херсонщини. 200 тисяч. Виграв 200 тисяч одеський офіціант „Петербургської" гостиниці.
●За чуже ім'я. „Од. Н." переказують, що тягнуть до суду, по 1416 статі директора одеського одділу петербурзького міжнароднього банку Б. А. Магнера, бо він узяв собі неналежне йому наймення—„Борис Акимовичъ". 
●Одеська виставка. Виявилось, що на одеську виставку привезуть свої зразки 1500 чоловіка виставочників. Найбільше чужоземців буде з Германії. Усіх яток на виставці більше сотні. 
●Шах. Колишній персіянський шах Магомет-Алі, що живе тепер в Одесі, вже добре навчився російської мови. Він зараз поставив собі завданням як слід обзнайомитись з російськими судовими порядками. Цікавий шах і до медицини. Ходить він по лікарнях та клініках. Хоче навіть слухати лекції медицини. Одного свого сина шах оддає до російської воєнної школи.