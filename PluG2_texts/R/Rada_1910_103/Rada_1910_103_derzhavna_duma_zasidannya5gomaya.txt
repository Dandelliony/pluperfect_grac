ДЕРЖАВНА ДУМА. {Засідання 5-го мая). Заява в справі Финляндії.
 Гр. Бобринський 1-й робить таку заяву: Вчора по почті я одібрав записку названу „Меморія російській Державній Думі від англійських та ірландських членів парламента", підписану великим числом осіб. В тій записці підписані роблять вказівки Державній Думі та її голові, як нам слід роз'язати финляндське питання. Ці побажання висловлено в цілком делікатній і гречній формі, і авторі за писки кажуть, що вони не хочуть втручатися в чужі діла. Але ж вони, очевидно, не розуміють, що самий факт такої відозви до нас, членів Думи, до мене—підданця російського Царя, з вказівками, як роз'язувати російську державну справу —є вже велика образа, на яку слід відповісти, як відповідали наші батьки, тоб-то: „Оставьте насъ, вы не читали сіи кровавыя скрижали“. Минули ті часи, коли й ми відгукувались на англійські справи, коли Росія одбірала у англійців право торгу за те, що вони вбили свого короля Карлоса. Щоб сказали теперішні члени парламента, як би хтось з нас наважився давати їм поради в справах Ірландії чи Індії? Ми знаємо, яка була б на це відповідь.
 Нехай-же й англичане знають, що патріотизм і оборона національної гідности, якими вони так пишаються, є доля не тільки прихильної до нас англійської нації, алей у далекій Росії найдуться люде і знайдуться члени російської Думи, що на всяке чужоземне втручання в свої внутрішні справи відповідатимуть рішучо двома словами: „hands off".
 (Гучні оплески на правих і в центрі).