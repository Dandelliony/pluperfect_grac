ДОПИСИ.
(Од власн. кореспондентів )

С. ПОДОБНА, уманського повіту, (на Київщині), Самогубство. Місцевий селянин Іван Скала 19 років, кинувся під пасажирський поїзд і його задушило. Причиною тому було таке: в піст, на вербному тижні, у селянина Олександра Кобзаря якісь злодії, підкравшись з надвору у другу хату, забрали: 2 нових кожухи, пару нових чобіт, пудів зо три сала, та инш. Всякі розшукування поліції ні до чого не привели. Тоді Кобзарь поїхав в с. Романівку до ворожбита. Той сказав йому: „їдь додому; твої речі закопані в лісі, їх забрали молоді хлопці" і визначив, скілько хат по числу від Кобзаря до злодія. Кобзарь з того часу став думати, що його хату обікрав Іван Скала з товаришами. Він сказав сельському старості призвати Івана з батьком до росправи, на допит. Там тому Іванові всього було, а нарешті заставили люде щоб його батько бив різками, а як те не поможе, то мали вигадать щось гірше. Після різок якось Скалі пощастило вирватись з росправи до дому. Він боявся, що його ще будуть мучити, і через те подався на линію і кинувся під поїзд.
 М-ко КРАСНОПІЛЬ, житомирського повіту (на Волині). 24-го апріля у нас сталося таке нещастя... На річці Кобилиці, що протікає через Краснопіль, троє місцевих молодих євреїв взяли човен і стали собі тулятися по річці і ставу. Коли вони з'їхали на саме глибоке місце, де річка вливаеться в став, то одному із них закрутилась голова, він хибнувся, човен перекинувся і заховав під собою у воду всіх трьох хлопців. Бони стали топитися і закричали. На крик стало збігатися багато людей, але незнаходилося людини, щоб кинулась на поміч несчасним. Батьки тих хлопців бігали по березі плакали, благали помочі. Якось із натовпу людей став пробіратися селянський парубок Семен Волинець. Він роздягнувся і кинувсь на поміч, та хлопці вже перестали з'являтися на верху води. Він нирнув і витягнув одного із них, але той обгорнув його руками і вони знов пірнули на дно. Через хвилину вигулькнув Волинець і держав за руку одного хлопця. Він кликав на поміч але, з берега тілько чувся крик, всі кричали, щоб Волинець кидав рятувати инших, а сам спасався. Перевернутий човен крутився на воді, і до його то Волинець притягнув утопаючого. П'ять раз кидав він його в човен і стільки же човен їх покривав у воду. Нарешті Волинцеві посчастило добитися до берега, і він урятував наймолодчого з тих хлопців. Тих двох витягли через пів години гаками. Хоч як старався наш лікарь привести їх до нам'яти —не вдалося. У одного осталася стара мати, що з горя не приходить до пам'яти.

 С. АНДРІЇВКА, гадяцького повіту (на Полтавщині) Заробітки. Одколи почалась сьогорішня весна —не стихає рух в нашому селі: старе й мале, хлопці й дівчата, а також чоловіки й жінки чіпляють торбини на плечі і рушають з села на заробітки. Андріївську велику економію п. Кочубея наші селяне обминають, бо ця економія дає плату за роботу, що бодай не казати. Через приказчиків селянам, охочим напитись „на строк" в економію, було загадано в певний час прибути в економичну контору, але в конторі їм заспівано дуже сумної пісні. Строкову плату (од 1 апріля до 15 ноября) економія визначила: робочому — 35, полуробочому —28 і дівчині —25 карб. Розуміється, селяне зріклись такої економичної „ласки", краще піти на заробітки. Найбільш селян рушило в Таврію і Катеринославщину. В Таврію пішли за приводом декого з андріївців, які що-року туди ходять до німців —колонистів. Од цих таки німців цими днями надійшло кілька листів, вони повідомляють, що пшениця вже пішла в колос, урожай показує добрий, —і закликають до себе на жнива. Селяне сподіваються добрих заробітків в цьому році.