Листи з Сібіру. І. Голодують.
Останніми часами сібірські газети мало не щоденно подають усе нові звістки про голод поміж переселенцями, що недавно на нових гніздах оселилися.
 „Омск. Вѣстн.“, напр., сповіщає про голодування на обсязі двох степових киргизських областів Акмолинської і Семипалатинської. В повітах акмолинському та атбасарському самих південних що на межі вже з туркестанськими пісками лежать) — голодують усі. Переселенські села тут не що давні. Заможних людей, які на гірких чи легких умовах, а все ж таки могли б новим поселянам помогти, — ще немає. Немає теж і енергійних та багатих купців.
 Ціни на хліб стоять дуже великі. У згаданих вище повітах в кінці марта вони були такі: борошно пшеничне 2 або 2½ ; житне коло 2 руб.; рисове трохе дешевше: від 1 р. —60 до 1 р. 80 к., вівса зовсім нема ні за яку ціну.
 Тепер ціни ще повищали, а купувати ніде і ні на віщо.
 В повітах по —іртишських та трохи на північ — ціни стояли дешевші. Але згодом дорожнеча лине й напівніч. На Великдень надійшли звістки, що у повіті павлодарськім ціни теж збились вище двох карбованців за пуд пшениці на насіння.
 Запомоги майже нема ніякої, або вона так ведется, що тілько шкодить. В акмолинському повіті запомогу напр. долучив їден багатирь, що 70.000 пуд. пшениці продав, а біднота пухне. Окрім того, переселенське управління в — осени, зважаючи на великий неврожай, почало закуповувати хліб... на місті неврожаю. Цією недотепною вигадкою воно страшенно набило ціни. Ще в осени ж таки платили пани чиновні запомагачі по 1 р. 40 к. за пуд., тоді як верстов за 200—300, у повіті Петропавловському, де врожай був гарний, ціна була 60 —65 к., —тай народ з кіньми тоді не підбився і міг би на перевозі 30 —40 коп. з пуда заробити, —не кажучи вже про те, що найшлись би і такі громади, що о-ту пору і даром за своїм хлібом навіть за таку далечінь поїхали-б.
 З цієї премудрої вигадки ось що вийшло. Асігновано було степовому генерал-губернаторові на допомогу переселенцям ції країни 180.000 руб. Купили коло 150.000 пудів; хліба в голодних повітах не прибавилось; а можна було мало не вдвоє більше купити і з урожайного краю привезти.
 Не додумались, чи великого клопоту боялись.
 Поруч з голодом пішли усякі хвороби, пошести та слабування поміж людьми і епізоотії на скотину. Не знати, кому гірше. Лихо однаково і людей, і тварь косить. По весні ціни на скотину піднесло удвоє, тоді як у певні голодні роки без падіжу скотина завше стає дешевше.
 Люде теж мруть, як мухи в-осени. Вже в акмолинському повіті вікна в де-яких хатах позабивали, бо вимерли цілі родини. Ті, що догадались та мали гроші, ще з осени на Вкраїну повиїздили. (Людність осідло-селянська — окрім козаків—в цих повітах виключно українська, або з України).
 Лікарської допомоги теж немає. На повіт атбасарський, що обсягом більше Волині і має кілька сот тисяч людности, наприклад, тільки одна лікарня з п'ятьома ліжками мається, та ще два ротних участкових фершалів та дві сестри з петербурзької організації Червоного Хреста приїхали.
 З пошестів найбільше ходить по людях тиф. В семипалатинській області (повіт павлодарський) в пов. п'ятирижському відкрили тимчасову лікарню, бо навкруги налічили в середині февраля більше 500 хворих на тиф. Тепер їх там цілі тисячі. Близько від цього міста в Урлютюпській станиці село Горлівка усе покотом лежить. Щоденно мре чоловіка по 6-10.
 Що буде далі, коли і цей рік не буде врожаю, страшно й гадати. Дописувач „Омск. Вѣстн.“ пророкує, що з атбасарського повіту начнеться ціле переселення народів, тільки не в Сібір, а з Сібіру.
 А ознаки урожаю в степових киргизьких областях не з безпешних. Снігу було мало. Іртиш прибув на який-небудь аршин. А це по цих місцях давня приміта неврожаю.

 Не краще переселенцям живеться й по инших губерніях. „Сибирская Жизнь“ сповіщає, що в судженській волості, томського повіту, справжній голод. У переселенців вже давно немає хліба. їдять якусь бурду. Мішають калину, рябину та инші лісові ягоди, добавляють висівок, або й кори, та, хто має, трохи борошна і годуються. Весною ж, коли почалася повідь і річка Яя розлилася, — ніде й ягід брати, бо вода шляхи в ліс перерізала. Старожитні люде, що мають у запасі хліб, дуже наживаються. Переселенці за хліб, солому та полову міняють скот, знищують по своїх гаях кедрові дерева, що дають прибуток
у господарстві оріхами, аби тільки настачити на жадобу сібіряків-челдонів, котрі давно вже звісні своєю зненавистю до переселенців.
 Те ж саме пишуть до „Восточной Зари“ з Іркутщини та приангарського краю. 
 Там, окрім того, свій жаль, страшенне бідування поміж засланцями. 
                                                                                                                  Ост. Червоненко.
      Омське 
 25 квітня, р. 1910.