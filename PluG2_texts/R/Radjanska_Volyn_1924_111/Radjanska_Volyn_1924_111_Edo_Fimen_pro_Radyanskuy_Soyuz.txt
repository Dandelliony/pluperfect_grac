Едо Фімен про Радянський Союз.

Газета „Гет Фолк"— центральний орган голандської соціял-демократичної партії відмовилася надрукувати вражіння Фімена від його подорожі по радянським республікам і секретарю міжнароднього об'єднання транспортників, одному зі стовпів 2-го Інтернаціоналу, довелося на сторінках амстердамської комуністичної газети „Трибюн" ознайомити європейський пролетаріят зі справжнім положенням справ в „більшовицькому пеклі". 
  Фімен росповідає, перш за все про умови своєї подорожні по СРСР. По його словам, він бачив все, що хтів бачити, і вів бесіду з ким хтів. Він несподівано відвідував тюрми, касаряні, дитячі дома й заводи. 
  „Я набув, каже він, — твердої впевнености в трівалості сучасного режиму, котрий держиться не на кінці багнетів, але на підтримці великої більшости робітників. Я не буду впевняти, що комунізм вже панує в Росії. Але ми там бачимо диктатуру пролетаріяту. Робочий клас, бізсумніву, робить помилки, але факт, що економичне становище країни щодень — кращає. Але що більш всього мене вразило, то це любов робітників до своєї праці. Вони відчувають, що працюють для суспільства, та для звеличення робітничої республіки". 
  Фімен викладає далі становище з заробітньою платнею котра хоча й не досягає довійськового рівня, але все ж ця обставина поліпшується численними соціяльними заходами та низькою квартирною платнею, яку доводиться робітникам платити.
   Що стосується радянських профспілок, то робітники користуються в них великим впливом і, в усякім разі менше мають підстав бути незадсволеними своїми спілками, аніж в Європі. 
  -Я не думаю щоб існувало по світі хоча б одно місто, деб робітники читали так багато, як в Москві. Жадоба знання надзвичайно велика, громадські бібліотеки повні робітників. Кожна фабрика має свій клуб, у котрому виховуються робітники.
   Радянський режим міцний. Він має за собою сімпатії і підтримку робітників. Економичне положення в Росії гірше, ніж на Заході, але воно кращає. Робітники мають гірші квартирі, ніж у нас, але годуються ліпше. Усі обвинувачення в діктатурі над пролетаріатом—в чому кодись був винен і я—безглузддя і мають місце через не знання справжнього стану речей.