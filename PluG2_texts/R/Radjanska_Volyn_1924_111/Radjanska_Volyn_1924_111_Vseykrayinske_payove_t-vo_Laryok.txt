Всеукраїнське пайове т-во „Ларьок".

У минулому році у Харкові з‘організувалося Всеукраїнське пайове т-во „Ларьок". За останні місяці це т-во надзвичайно розвинуло напружену працю по захопленню позицій від приватньої торгівлі, при чому торгівлі роздрібної. „Ларьок" поставив своїм завданням обережно й поступово зменшити, здешевити ціни на річи широкого вжитку. Діяльність цього т-ва згідно постанови 13 з'їзду партії, завоювала собі пануючі позиції в державній роздрібній торгівлі, як у губернських, так і в округових містах, і в недалекому часі праця т-ва має бути поширена й на село.     Обороти т-ва у Всеукраїнському маштабі невпинно зростають і тепер, за останні місяці, досягли круглої цифри в п'ять мілійонів карбованців. „Ларьок" скрізь бере верх, тому що він швидко постачає свій крам, швидко й уважно подає його споживачеві, при-чому крам „Ларька" порівнююче кращий і дешевший, ніж по инших крамницях на ринкові.

       "Ларьок" у Житомірі. 
  Зараз у м. Житомірі з'організовано Волинську Філію т-ва „Ларьок", яка безумовно, матиме великий успіх, як і в инших містах України. „Ларьок" уже розгортає по місту мережу своїх крамниць. На 1-ше січня 1925 року має бути відчинено 12 роздрібних крамниць, 20 деревляних крамниць, та лабазів (торговельних складів), до 20 будок і декілька десятків переносних „ларьків" для торгівлі тютюновими виробами. 
  Волинський „Ларьок" швидко почне вкупі з кооперацією, організовано витискати нахабну приватню торгівлю. Д.