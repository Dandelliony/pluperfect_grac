Годуйте корів, дотримуючись ваги та норм.

  Худобу треба годувати, дотримуючись ваги й норм, с. т. треба давати стільки корму, скільки корова потрібує для підтримання свого існування й для утворення молока. Корова живої ваги 20 пудів тотрібує корму більше, ніж I5-пудова корова; так само, коли корова дає 15 пляшок молока в день, вона потрібує більше корму, ніж корова, котра дає всього лише 5 пляшок. 
  Крім того, одна й та ж корова в ріжні часи дає ріжну кількість молока. Так, коли отелиться, вона дає більше молока, а потім усе менш і менш, хоча б її годували так само гарно, як і раніш. Звідси ясно, що не можна годувати всіх корів однаково, що не можна годувати корів на око, без ваги, а тому нам необхідні для молочної корови норми. 
   Для правильного складення добової дачи нам необхідно знати порівнюючу кормову якість певного корму, яка кількість корму потрібна для існувавання корови й яка кількість корму потрібна для утворення молока. 
  1) Кормова якість окремих кормів. Для визначення кормової якости окремих кормів і для порівняння їх поживности,  між собою, береться один хунт  мішанини сильних кормів, котрий і повинен послужити ніби мірою кормової якости окремих кормів, при чому цей 1 хунт мішанини сильних кормів і називають кормовою одиницею. 
  2) Скільки корова потрібує корму для свого існування. Чим більша корова, тим більше корму вона потрібує для свого існування й, навпаки, чим вона менша, тим менше вона потрібує корму. Практиками - хазяями й спеціялістами досліджено, що доросла корова для  підтримання свого існування потрібує на кожних 3 пуди живої ваги корму  рівного по травности 1 кормової одиниці.
   Значить, коли корова живої ваги 15 пудів, то їй необхідно давати підтримуючого корму рівного по травности 5 кормовим одиницям (15:3=5). Коли корова тільна, то вона крім того потрібує на утворення плоду в першу добу тільности ще 1 кормову одиницю, а в останню добу 2 корм, одиниці. Підтримуючий корм дається корові, головним чином, у вигляді грубих кормів, як наприклад, сіно, солома, полова й инше. 
   3) Скільки корова потрібує для виділення певної кількости молока. Крім підтримуючого корму, що йде на підтримання існування корови, а також корму, необхідного на ріст приплоду, для дійної корови потрібен ще корм для утворення молока. 
  Чим корова більше дає молока, тим більше вона потрібує корму. Молочна корова по спостереженню хазяїв потрібує для утворення кожних 3 хунт, молока — корму, рівного по травности 1 кормовій одиниці. Так коли корова дає в добу 15 хунт, молока, то вона для утворення цеї кількости молока потрібує 5 кормових одиниць, чи инакше кажучи, корму, рівного по травности 5 корм. одиницям (15: 3=5). 

Загльні правила по складанню кормових норм.
  
  1) Добова норма вираховується таким чином: зпочатку по живій вазі корови вираховується необхідна кількість кормових одиниць для підтримання існування корови й цю кількість кормів дають, головним чином, з грубих кормів, наприклад, соломи, сіна й полови, а потім вираховується скільки корові треба давати ріжних кормів для утворення молока. Ці норми, котрі йдуть на утворення молока, треба давати в вигляді сильних кормів і коріннеплодів. 
  2) Бажано, щоб у кормову норму ввійшло побільше різноманітних кормів, наприклад, сіна, соломи, відрубів, коріннеплодів і макухи. 
  3) Загальна кількість грубих кормів у нормі не повинна перевищувати 1 хунта на кожний пуд живої ваги. 
  4) Кормова дача сухостійної корови складається- переважно з грубих кормів і незначної кількости сильних  кормів.  
  5) Для одержання високих удоїв  треба, щоб до кормової норми ввійшли коріннєплоди. 
  Зразкова кормова норма для корови живої ваги в 18 дуд. з добовим удоєм у 15 хунт — в першій - добі тільности потрібно кормів: підтримуючого корму— 18 : 3=6 к. о, на утворення молока — l8 : 3=5 к. о., на утворення плоду —1 к, о. Разом —12 корм. ; одиниць. 
  Кормова дача: сіна 6 хунт. —2 к. од., вівсяної соломи 8 хун. —2 корм, од , вівсяної полови 4 хун. —1 корм, од, висівок 1 хун. —1 корм од., макухів 2 хунт. —2 корм, один., буряка 40 хун.— 4 корм, одиницям. Разом - 12 корм. один.    Коли в кормовій дачі багато грубих  кормів, тоді худобу слід годувати три рази, коли ж у кормовій  дачі багато сильних кормів та коріннеплодів, тоді корів краще годувати два рази на день. Є.