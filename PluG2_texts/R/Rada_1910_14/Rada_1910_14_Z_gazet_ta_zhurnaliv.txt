З газет та журналів.
Цими днями в буковинському сеймі виголошено було дві видатних промови про українсько-жидівські відносини на Буковині. Промови ці мають великий інтерес не тільки через те, що торкаються вони такого пекучого питання в життю наших буковинських земляків, а через те, що промовцями були проводирі обох сторін Микола Василько та Бенно Штраухер. 
Василько, між иншим, казав так: „Нам,русинам, приписують антисемітизм, а нашим селянам ворожнечу проти жидів. Ні, мої панове, воно не так. Поясню це докладно. В буковинських громадах, у котрих русини мають більшість, а жиди меншість, удалося було поодиноким спекулянтам — або просто кажучи — жидівським лихварям, здобути собі своїм материяльним впливом верховодство, далій більшість у громадських радах, а вкінці й місце громадської зверхности.Але прийшли нові громадські виборчі порядки, а на основі їх викинено всі ті жидівські одиниці, які робили на школу громаді. Але можу доказати, що всі ті жиди, котрі не займаються лихвою і вміють добре жити з селянською людністю, придбали собі відповідну репрезентацію в громаді. Можу доказати, що в декотрих громадах селяне викинули християнських дідичів,а вибрали жидівських наємників, бо останні не належали до класів жидівських лихварів.Дальшою причиною закидів за антисемітизм являється засвовання кас Райфайзенських, крамниць і споживчих спілок. Я чув від товариша д-ра Штраухера, що він бажає нам культурного й економичного розвитку. Але як той розвиток має відбуватися? Вийде воно на користь взаємин між русинами й жидами, коли жиди не будуть ставати за кожним жидом, який би він і не був, аби тільки придбати собі власть.Ідучи до мети, поставленої нашою програмою, приймаємо тих союзників, котрих знаходимо. Яка-небудь конфесійна ненависть — вповні чужа нашій програмі. Ще ніколи не було такого в якімсь русинськім селі, щоб котрому жидові хлопи хоч один раз робили пакости при його богослуженню.Спробуйтеде на заході виконувати правовірні богослужебні церемонії, а побачите, що антисеміти зараз на вас накинуться. В нас селянин переходить коло божниці з пошаною. Селянин хоче тільки конкуренційної боротьби економичної, він хоче тільки рівноправности. Коли мужик бачить, що його противники користуються нечистими способами, то безпощадно боронить свого господарства. З економичного бокувін борониться так само проти християнських визискувачів. Це економична боротьба. Це не боротьба проти нації.
Як проти обшарників, так і проти жидів мусимо обстоювати нашу програму.
Безпосередно після п. Василька промовляв п. Штраухер". 
Він роспочав свою заяву в русинсько-жидівській справі висловом надії, що буде ще багато років боротись в одній лінії з ц. Васильком. Ми, жиди — казав він—страждаємо під прокльоном генералізації. Коли жид зробить свинство, то це приписують цілому народові. Проти такої генералізації ми все застерігаємось, ані моя партія, ні я ніколи не мали що небудь спільне з нечистими елементами жидівського народу. Мої земляки робили мені не раз закиди, що моя політика хибна. Але я собі думав: Як гноблена раса, стаємо жиди по стороні другого гнобленого народу. Зводить нас до купи спільне терпіння, спільне ярмо, спільна доля, а коли наші союзники — думав я собі—колись діб'ються впливу, то нагадають собі певно своїх колишних вірних союзників. Слова п. Василька розумію як осторогу на всі боки. Як осторогу також до тих, котрі думали, що він нам спроневірився, тай хотіли з того збивати політичний капітал.. 
Така суть заяв обох визначних послів - русинського й жидівського. Що до заяви п. Василька, то —не входячи в те, чи вірний його малюнок русинсько - жидівського противенства, як противенства виключно тільки економічного, а не расово-національного, — треба зазначити, що вона робить вражіння більшої ніж досі самостійности в становищу буковинсько-русинських політиків взагалі, а п. Василька зосібна, до жидівської справи. Можна з вдоволенням приняти до відома, що робота над національним й економічним піднесенням русинського селянства в Буковині на стільки поступила, що і те селянство і його парламентарні заступники почувають за собою сил доволі, щоб виступити проти національних і економічних визискувачів з якого небудь боку — отже й з боку жидівського.