ПО УКРАІНІ 
У КИІВІ
В українському клубі в середу, 20 января на черговій літературній вечірці д-ка О. П. Косач (Олена Пчілка) прочитає свій „ Нарис західно європейського романтизму і відбиток старої романтичної школи і ново-романтизму в українській літературі". Після відчиту скілька особ прочитають українські переклади з В. Гюго, Вайрона, Шіллера, Словацького і ин. Початок о 8 годині вечора.
Новий журнал. 17 января в Київі вийшов №1 нового тижневика „Путь" під редакцією І. Н. Швецова.  
Хор товариства „Просвіта". Сьогодня о 6 годині вечора відбудеться в помешканні українського клубу співка хора товариства „Просвіта".
Популярна лекція. Сьогодня в Народній авдіторії київського товариства допомоги початковій освіті (Бульвар.-Кудр., 26) відбудеться популярна лекція д. А. Н. Яницького „Теплота". Початок о 8 годині вечора.
Арешт. 17 января в політичній справі арештовано д-ку Є.Тржемінську.
В справі контрактового ярмарку. Київський поліцмейстер повідомив губернатора, що окрема комісія, яка оглядала контрактовий дім, прийшла до того висновку, що він дуже ненадійний і небезпечний. Разом з цим поліцмейстер звернувся до міського голови з проханням про те, щоб дума не наймала місць крамарям в контрактовому домі підчас ярмарку.
Ревизія медичних шкіл. Цими днями помішник головного лікарського інспектора міністерства внутр. справ д-р П. Н. Булатов, вернувшись з Житомира, починає знову ревизію в справі відомої київської „зубоврачебної панами" та „фабрики" 800 акушерських діпломів, що були видані ріжним особам за час 1904—1906 рр. Особливо визначну ролю в цій справі грали лікарі Т. і Р., що за гроші давали діпломи всім, хто тільки охоту мав їх одержати.
В справі народнього дому колишнього товариства грамотности київський міський голова одержав од губернатора протокол губернського присутствія про скасування постанови думи в справі присвяти Троїцького Народнього Дому імени Імператора Олександра II, а також асігнування 20.000 карб, на відповідний ремонт його. Протокол цей має розглядати дума.
Юридичні державні іспити в київському університеті в цьому році триматимуть 113 осіб; з них 10 „екстернів", 103 студенти київськ. унів., З — петербурзького ун., 1—казанського, 1—новоросійського, 1 — лейпцигського і 1— з школи „правовъдънія".
Самовбивства. 17 января зробив замах на самовбивство студент-політехник Сергій Н— ов, випивши китайської туші (Маріїнсько-Влаговіщенська, 145); того ж таки дня отруївся нашатирним спіртом Микола К. (Мижигорська, 69).
Скільки людности в Київі. На підставі статистичних відомостів всього людности в Київі до 1 января року 1910 було 459.904 (чоловіків—220.204 і жінок—230.700).
Скільки пожеж було в Київі р. 1909. На підставі відомостів київського вільно-пожарного товариства в Київі року 1909 було всього 373 пожежі. Найбільше пожеж було в январі —63, потім: в декабрі—39, в февралі—38 в іюлі—32, в ноябрі —ЗО, в маї—29, в марті —27, в октябрі —26, в сентябрі — 25, в іюні—24, в августі —22 і в апрілі —18. 
В судовій палаті вчора розглядали справу колишньої вчительки д. Солнцевої, яку обвинувачували за росповсюджування брошури „Який буває лад державний". Палата, розглянувши справу, присудила д-ку Солнцеву на 3 місяці до кріпости. Брошюра видана „Віком" і конфіскована не була.
В справі будування нових клінік. Від декана медичного факультету, проф. Н. А. Оболонського послано в міністерство народньої просвіти докладну записку про асігновку грошей на будування у Київі двох університетських клінік при катедрах „Часной паталогіи и терапіи" та „Хирургической паталогіи и терапіи". Потреба в цих клініках дуже велика. До цього часу, звичайно, бувало так, що студенти університету тільки на підставі особистих умов з ординаторами олександрівської лікарні — могли працювати над питаннями, що обхоплюються згаданими катедрами. Самім професорам доводиться зазнавати чимало усяких неприємностей в олександрівській лікарні, бо вона не пристосована спеціяльно до наукової роботи.
Ревизія на південно-західній залізниці. Вчора не кликали вже на допит дрібних служащих і ревизійна комісія знаоймилася з перепискою державного контролю з відділом матеріяльної служби. Крім того, ревизори оглядали ділопроізводство залізниці і допитували в цій справі ділопроізводителів, а також за де-якими відомостями зверталися і до д. Погребинського.
3 Київщини. Арешт. Нам пишуть, що в с. Мировці, канівського повіту, поліція цими днями арештувала селянина Стрельченка, який міняв у тамтешнього крамаря 25 карб. На Стрельченка думають, що то він обікрав касу в Мировці.
Книгарня. В с. Германівці, київського повіту, єсть книгарня. Та тільки окрім руських книжок Губанівського та Ситинського видання нічого путнього там нема. Попит же дуже великий на всі українські книжки. Власник книгарні Є. М. Борченко відповідає, що забув взяти українських книжок. А часом каже, що єсть українські книжки, а як хто спитає, подає якусь брехеньку Півня, або пісінника напів-українською мовою друкованого. Українських нових виданнів наші селяне мабуть і не побачуть. Треба всім українським видавцям прислати свої каталоги до нашої книгарні. Адреса така: м. Германівка, Є. М. Борченкові.
Пошести на Київщині. Участкові лікарі київської губернії надіслали до земства відомостей про пошести за минулий тиждень. За цей час заслабло на дифтерит 558; на шкарлятину —301; на шлунковий тиф —198; віспу —28; на кір —20; на різачку —13. На холеру заслабло двоє в с. Барахтах, васільківського повіту 21 та 24 декабря.
Грабіж. Цими днями в м-ку Олександрівці, чигиринського повіту, був грабіж. Про цей грабіж пишуть в „К. В.“ В 6 годин увечері уся семья мануфактурного крамаря Ш. Фінкельштейеа сиділа за столом і пила чай. Вскочило до хати чотирі чоловіка. Один, з револьвером у руках, закомандував: „Руки вверх“. Усі послухались його. Жінку Фінкельштейнову, кухарку та няньку грабителі замкнули в сумежній світлиці, а тоді посідали за стіл і загадали дати їм чаю. Напившись чаю, пройдисвіти звеліли хазяїнові оддати їм гроші та все коштовне, що тільки має. Хазяїн вийняв з кешені 180 карб, та оддав їм. Далі одімкнув шафу і грабителі забрали звідтіля срібло. Узяли ще вони кожуха хазяйського, а лишили йому пальто. Далі попрощалися з Фінкельштейном та й пішли собі. Усіх їх було семеро, бо троє вартувало знадвору. Другого дня поліція по трусила й арештувала в містечку багатьох людей, та нічого з того не вийшло.
3 Волині. Виставка картин. 10 января в Житомірі одкрилась виставка картин київського художника Є. К. Вржеща, що малює так чудово українські краєвиди. Найкращі на виставці такі картини: „Озеро", „Оттепель“, „Лугь", „Осень".
Скарбник утік. „Вол." сповіщає з Дубна, що скарбник економії графині Шувалової, Лобанов, як пішов 10 января з контори, то й досі не вертається. Коли одчинили скарбницю, то там було тільки 7 копійок. А в касі повинно було бути 11.000 карб, готівкою та ще чимало грошових паперів. Лобанов мав 75 карб. жалування в місяць. Жив він на всю губу, що-дня ходив до клубу, грав там у карти. Покинув він без копійки за душею свою слабу жінку та двоє дітей. Жінка тепер ще дужче заслабла на серце.
Комета. З с. Дятковичів, ровенського повіту, нам пишуть, що 14 січня увечері, між 6 та 7-ою годиною, на заході видно було комету, схожу на білу віху. Ядро не було помітно. 15-го в тую ж пору показалась комета на небозводі трохи вище, як попереднього вечора, і на цей раз видно було її уже впродовж 30 хвилин. Згодом подалася вона на захід і о 8-ій годині щезла з краєвиду.
3 Поділля. Сільсько - господарська школа. В с. Чоботарці, ольгопільського повіту, одкрили сільсько-господарську школу з одділом ремесництва. У цій школі, як переказує „Под.“, дурно вчитимуть селянських дітей.
Комета. З м-ка Дунаївець нам пишуть, що там 14 января, в 7 годин увечері бачили на захід-сонця хвоста комети. Видко його було ЗО хвилин. 
Грабителі. ,Р. Сл.“ сповіщає, що 15 января в с. Карлашовці, могилівського повіту, шестеро людей ограбили в заможнього селянина 500 карб. По голосу впізнали одного грабителя-односельця. Другого дня юрма людей зловила його й заходилася бити. Він виказав на инших, так само карлашівських селян. Коли натовп надходив до млина, щоб узяти там одного з грабителів, він застрелився.
3 Полтавщини. Газета-копійка. З 1-го февраля „Полтавскій голось" буде виходити двічі на день. Вечірня газета продаватиметься по копійці за номер і виходитиме в 2—3 год.
Діло Сухотина. „Полт. Г.“ пише, що Сухотин, поки не був арештований, провадив мало не 100 діл шлюбної розлуки. Його клієнти, здебільшого, живуть не в Полтаві. Арештовано його з наказу слідователя 1-го участку кобеляцького повіту. Винують тепер його за підкуп свідків. Цього судового процесу бояться. Бо він виведе на чисту воду чимало людей. Кажуть ніби в звязку з ділом Сухотина арештовано ще скілька душ, а инших поліція розшукує, щоб і їх арештувати.
Пошесть. В Лубнях останніми часами пішла по людях пошесть дифтериту. Земський фершал, завчасно прищіплюючи, не дає пошести дуже поширюватись.   
Рання весна. З Лубень та лубенського повіту нас повідомляють, що там ось вже два тижні йдуть теплі весняні дощі. Снігу немає зовсім. На річці Сулі крига побилась і вода почала виходити з берегів. На луках починає зеленіти. Люде дуже турбуються: чи не буде з цього якого лиха. З инших повітів Полтавщини І повідомляють про те саме.
3 Харьківщини. Книжний склад. „Утро" сповіщає, ніби харківське губерське земство спродує зараз в своєму книжному складі те, що малоцінне для земства. Як скінчать цей продаж, то частина невипроданого піде до рук тюремного відомства, а шкільні книжки оддадуть церковним школам харьківської губернії.
Попит на українську книжку. З Охтирки до нашої газети пишуть: Останніми часами попит на українську книжку зростає. Був час, коли земство виписувало їх карб. на 10 і книжки не дуже росходились. А от тепер продаж пішов жвавіше. Перед Різдвом в книгарню д. Пилипенка було виписано на 100 карб. українських книжок, портретів письменників, гетьманів і багато листовних карток. Зараз не багато лишилось і ті все більше наукові. Такі книжки, як "Кобзарь" Шевченків, декламатор „Досвітні огні", були росхватані вмить. Д-й Пилипенко виписує ще „Кобзарів", бо на їх найбільший попит. З українських газет одержується тут скілька примірників "Ради" та "Рідного Краю".
3 Катерянославщини. Неправдива звістка. Виконуючий обовязки катеринославського губернатора Шидловський пише в „Русск. Сл.“, що неправдива звістка ції газети, ніби з тюрми олександрійської втік розбійник Семенюта. Семенюта в тій тюрьмі не сидів.
3 Херсонщини. В суді. Воєнно-окружний суд виправдав в Одесі Алексієва та Месхієва, яких винуватили за участь в коаліційній раді та в центральному органі одеського університету.
Душогубство. В. с. Ново-Севастополі з помсти вбито селянина І. Благодатнаго. Убив його односелець Колесник. Тіло вбитого страшенно поколоте і кинуте було на греблі. Ран на тілі більш 20. Колесника арештовано.