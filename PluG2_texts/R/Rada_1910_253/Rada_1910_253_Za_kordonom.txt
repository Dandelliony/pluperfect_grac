За кордоном.
 На порозі індіанської революції.
В віденській газеті „Deutche Korrespond." надруковано цими днями цікавого листа одного відомого вченого, що тільки що повернувся з Сходу. В своєму листі він пише про те, що діється тепер в Індії. „В величезній Індії панує тепер спокій, — починає автор листа, — мовчить народне море в 300 милійонів душ і, здається, що вся країна оповита сном... І англієць посміхається. Одначе, в цій тиші щось непевне готується; щось нечуване і незрозуміле: індіанська революція. Народи Індії тепер згуртувались коло спільної їм зненависти до Англії, і підготовка народу до рішучого повстання йде швидко. Ватажки революційного руху живуть по чужих краях. Іх щире бажання —це зробити руїну з англійської влади в Індії. І їх праця досягла вже багато. Вся Індія тепер в цупких руках величезної організації; в кожнім селі, в кожнім місті, в кожній провінції єсть свій комітет; всі вони звязані з центром руху, і вже тепер ватажки цього руху держать всю країну під своєю владою. Селяне-індійці охоче йдуть на заклик ватажків руху і пропаганда поміж них все шириться і шириться.  Селянин в Індії добре розуміє, що він з кожним роком все бідніє і бідніє, що англійський уряд руйнує його добробут, і що коли так буде й далі, він лишиться не тільки без землі, а й без бідної хатини, без усього. Прибутки з землі все меншають і меншають з кожним роком, а податі ростуть і ростуть. Звичайно, що і безземельних селян в Індії при таких умовах все більшає. В окрузі Мадрас за час з 1890 до 1900 року, 840,713 селянських семейств через те, що їх землю продано англійцями за неплатіж податів, лишились зовсім без усякого притулку. І все це стало некрутами майбутньої індіанської великої революції — кінчає подорожній німець свого листа.