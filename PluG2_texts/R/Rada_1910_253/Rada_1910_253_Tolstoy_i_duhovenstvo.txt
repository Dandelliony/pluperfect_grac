Толстой і духовенство.
На закритому засіданні Синоду архиреї говорили, щоб зняти відлучення з Толстого, треба, щоб він покаявся. Обер-прокурор Лукьянов старався вплинути на те, щоб дозволено було ховати Толстого по православному звичаю. Після дебатів послано телеграму калужському духовному начальству: „вмовить Толстого покаятись". Архирей рязанський телеграфно просить Толстого повернуться до церкви. Є чутка, що архирей Парфеній заявив в синоді, що головна причина впертости Толстого — Чертков. Необхідно вжити проти нього засобів, щоб виселить з Остапова. Старець, з яким балакав в Оптіні Л. М., одмовився сказать—про що він розмовляв з Толстим. Одмовився також і їхать умовлять Л. М. Приїхав в Остапово ігумен Оптіної пустині, хотів побачитися з Л. М., але лікарі заявили, що це не можливо. Ігумен виїхав. Чертков заявив, що лікарі не дозволяють поки що показувать Л. М. телеграму од митрополита Антонія.