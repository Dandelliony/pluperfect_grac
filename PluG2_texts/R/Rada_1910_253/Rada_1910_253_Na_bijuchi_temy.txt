На біжучі теми.
 На засіданні таращанської земської повітової управи.
Земська управа закрила вечірні класи при кошеватській школі за те, що там навчали вчителі не тільки з тієї школи, де були класи, а й з инших шкіл.
 З газет.
Предсідатель:
 Хутчій сідайте чинно вряд,
 Я прочитаю вам доклад
 Про наші школи та порядки,
 Які в них зараз завелись.
 1- гласний.
 Про школи? Зайве: мало гадки.
 2- гласний.
 Доклад розглянемо колись.
 Предсід.
 Та перш послухайте, панове:
 Тут все цікаво —що не слово.
 Я до порядку закликаю Візьму доклад і прочитаю.
 читає:
 Щоб освітити мужиків,
 Гурток церковних вчителів
 Вечірні класи одкриває
 І там читати научає.
 Але ж на-що він закликає
 Учителів із инших шкіл?
 Запевне тут — злочинна ціль?
 3- гласний.
 Ну, щоб до помочи їм стали.
 4- гласний.
 Майбуть хотять агітувати
 Такі часи тепер настали
 5- гласний.
 Немає правди де дівати:
 Я перше чую про ці „курси".
 Це може схоже щось до бурси?
 Пред.
 Та ні ж бо: класи для селян.
 5-й гласн.
 На що здалось це мужикам?
 Закрить, закрить без суперечки —
 Нехай мужик іде до гречки.
 6-й гласний.
 Як ми їх станем научати,
 То хто ж нам свині буде пасти.
 Глядіть, бо можемо — попасти...
 Предсід.
 Пора вже нам голосувати.
 Всі.
 Закрить хутчій без суперечки —
 Нехай мужик іде до гречки.
 Пробрати гарно вчителів,
 Щоб не навчали мужиків!.. 
 П. Михайлови.