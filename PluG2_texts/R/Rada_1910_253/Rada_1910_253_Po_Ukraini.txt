ПО УКРАІНІ. У КИІВІ.
- Українське Наукове Товариство. Сьогодня, 7-го ноября, в 12 годин дня, в помешканні Українського Клубу відбудеться наукове засідання Товариства.  Предмет засідання: 1) Доклад М. Біляшівського: „ Розкопки на церковищу Зарубського манастиря (біля Терехтемирова) “.
 2) Доклад Д. Щ«рбаківського: „З вражінь екскурсії на Волинь: церковна архитектура".
 Вхід безплатний. Гості входять за рекомендацією членів Т-ва.
- Український клуб. Сьогодня одбудеться чергова вокально-музична вечірка при участі: добр-ки Наслідової, Р—ї, Уріцької, ІІ..., д.д. Мироненка, Романовського, струнного квартета (Д.д. Гут‘ер, Перевозніков, Туржанський і Смірнов) і Цимбала. Поч. о 8 1/2 год. веч.
 - В духовній академії. 5 ноября відбулося засідання ради професорів — перше під керуванням нового ректора. На ньому було обібрано нових професорів на кафедру св. письма — В. Соколова, учителя 2-ї єп. жіночої школи (10 проти 9) та Пастирського Богослов. — учителя катериносл. семинарії І. Ю. Фалимського. Кандідата бувшого в. о. ректора Богдашевськог го—д. Поспова знов забалотировано (10 пр. 9), але з цього приводу проф. Голубев та инші ввідуть в Синод з окремою заявою проти „лівих" професорів. Ввійде також з окремою заявою і новий ректор.
 - Земське прохання. Київське губ. земство послало в міністерство освіти прохання про те, щоб йому вільно було одкривати школи, ухваленої міністерством шкільної сітки, тільки з дозволу попечителя шкільної округи, без зносин з духовною єпархіяльною шкільною радою. Це через те, що шкільна рада часто задержує вчасне відкриття нових шкіл земських.
 - Пам'ятник Олександрові ІІ. Пам'ятник Цареві Олександрові II поставлять у Київі поруч з Купецькім Зібранням там, де колись стояла каплиця. Пам'ятник висунутий буде фасадом на Царську площу. Через це комітет пам'ятника просить, щоб дума забрала з площі фонтан, а залізнодорожну городеьку колію перенесла трохи ближче до станції. Напис на пам'ятникові буде такий: „Царю-Освободителю. Благодарний Юго-Западн. Край".
 - В канцелярії ген.-губернатора. Вже приїхав з Петербургу новий управитель канцелярії ген.-губераатора Б. A. Булгаков.
 - В театрі „Бергонье" „Посл. Нов.“ пишуть, ніби між артистом театра „Бергонье" В.Блюменталь-Тамариним та режісером цього театра п. Лейном виникла сварка, після якої B. Блюменталь заявив, що виходить з труппи.
 - Нове товариство. Цими днями у Київі одбулися загальні збори нового товариства „1-е русское кинематографячеекое общество". В раду правління входять А. Ф. Фреекель, Я. С, Бродський і С. А. Френкель.
 - Потайні підвали. Після того, як в інтендантських складах у Київі знайшли потайний підвал, командуючий військом звелів позривати в складах підлогу і пильно оглянути скрізь на горіщах складів.
 - В земстві. Звенигородський повітовий агроном І. Щукин та районний агроном цього самого повіту п. Григорьев покинули свою службу. На місце Григорьвва губ. управа (з 15 ноября), призначила агронома-практиканта Янушкевича. На місце Янушкевича агрономом-практикантом зробили Н. Богдановича. Агрономапракт. Дьяконова перевели з уманського пов. в київський.
 - Земські „Ясли". „К." сповіщає, що в київському земському дитячому захисткові мамки заражаються сіфілісом од дітей, яких вони годують своїм молоком. Оце недавно заразилося 4 мамки. Було так, що заражались сіфілісом і селянські жінки, що брали з захистка дітей годувати до себе. Через те лікарь, що завідує цим захистком, радить земству вмовитись з д-ром Любіиським, щоб він оглядав усіх дітей за плату по 1 карб. Це вийде в рік 500 —600 карб.
- На користь фармацевтів. 9-го ноября в кінематографі „Новий міръ" (Хрещ. 81) будуть сеанси на користь київського клуба служащих фармацевтів. Білети продаються по всіх аптеках, а в день сеанса в кінематографі.
 - Нові кредітові т-ва. Київський губ. ком. в справах дрібного кредіту дозволив одкрити: 1) Смілянське позичкове т-во в Смілі, черк. п.; 2) Байбузьке кред. т-во в Вайбузах (черк. п.), і 3) Шамраївське кред. т-во.
 - 3 Київщини. Бажають освіти. Новокрасницька сельська громада, радомисльського повіту, вдалась до повітового земства з проханням — поставить  в селі земську народню 2-х класову школу. Для шкільного двору громада нарізала 1 десят. 1200 кв. саж. землі, оцінивши її в 300 карб., і передала цю землю на вічність земству. Повітове земство землю приняло, але з'охотилось тоді тілько поставить школу, як буде затвержено приговора громади про передачу земству землі. Через те 5 цього ноября приговор послано в київське губ. присутствіе по справах селянських на затверження. Є надія, що його буде затвержено.
- 3 Поділля. Нещастя. З Браїлова, вінницького пов., наш кореспондент пише, що на тамошніх глинищах 28-го октября сталося нещастя з дівчатами. Чотирі душі привалило землею: трьох зовсім, а четверту до половини. На крик останньої дівчини збіглись жінки, що теж недалечко довбали глину, і стали одкопувати привалених. Дві дівчини ожило, коли їх витягли на світ Божий, а третя зосталась нерухомою. Тяжко покалічених дівчат одвезено в браїлівську земську лікарню.
- Арешт. З м-ка Браїлова, вінницького пов., нам пишуть: Цими днями у нас арештували двох тутешніх парубків Филимона Тачку та Миколу Крижановського, котрі місяць тому знасиловали доньку одного жебрака, дівчину Мотрю, потягши її з собою з весілля. Арештовані до розбору справи сидять в вінницькій тюрмі. Батьки їх хотіли взять на поруки, але не було у них на заставу 600 карб. Є чутка, що дівчину запрошують помиритись за 150 карб., але вона грошей не бажає і вдовольнилась би тільки тим, щоб на ній оженився Ф. Тачка. Останній же не згоджується женитись на „дідівській" дочці. Що ж до М. Криж-ського, то за цього дівчина сама не хоче йти. Справу незабаром розгляне вінницький окружний суд.
- 3 Чернігівщини. Душогубство. В с. Фаєвці, новогород-сіверського пов., син убив батька за те, що той часто мордував матір. Після цього вбивця, Карась, сам пішов до волости, щоб його заарештували. По наказу судового слідователя його посадили в тюрму.
- 3 Полтавщини. Через хрести. Миргородський городеький лікарь Матусевич послав „отношеніе" в поліцію, щоб вона примусила городеьку управу поставити хрести на могилах померших в цьому році „од городоького холерного бараку". Як повідомляє газета „П. Г.“ городська управа думає потягти до суду лікаря Матусевича за наклеп, бо умірають не од барака, а од холери.
- 3 Харківщини. Через що закрили „о во вспоиоженія трудящимся". Закрито це товариство через те, що в його хаті бували вистави „ліберальних пьес", що устав товариства не відповідає законові 4-го марта та через те, що в бібліотеці знайшли книжки, які треба було „изъять".
- 3 Катеринославщини. Душогубство. В с. Комишевасі злочинці вломились в хату багатої єврейки, пограбували її, потім привязали до ліжка і підпалили хату. Поліція затримала селя, нина Тімашевського. Він признався в злочинстві і виказав товаришів.
- Вбито інженера. На Дніпровському заводі вбито інженера В. Рисінського. Увечері інженер вертався додому з чертьожником. Зустріли невідомого чоловіка. Невідомий підійшов, придивився, вистрелив в лоб Рисінському. Інженер упав мертвий. Злочинець зник. Його не знайшли.
 (Власн. кор.).
 - 3 Херсонщини. Ювилей студентів союзників. Студенти-союзники новоросійського університету справляли свої „роковини". Тут був і градоначальник І. П. Толмачов. В своїй промові він підкреслив „заслуги праваго студенчества". Редактор „Одесской Резины", союзник Лобачов кричав „ура" в честь „стойкихъ русскихъ юношей", які одверто одвойовують права руського народу в инородчеському університеті.
- Самогубство. В Ананьїві наклала на себе руки молода дівчина (17 років) Дорошенкова через тяжку хворобу.
- 3 Таврії. Українські спектаклі. За октябрь місяць в Феодосії було тільки два українських спектаклі. Під орудою д. Дворниченка і при участи аматорів-українців виставлено було „Запорожець за Дунаєм" і „Наталка Полтавка". Лагодились ще до постановки, та залишили, бо незабаром приїздить сюди труппа О. Суслова.
- Отрута. Наш кореспондент сповіщає з г. Керчі, що там недавно дуже перелякалися люде масового отруїння базарним сиром. За один день умерло було скілька душ. Виявилось, що поганий сир продавала на „Новім базарі" одна перекупка; сама вона купила цей сир у селянки. Сир взято до лабораторії для аналізу. Провадиться слідство.
- Реальна школа. Вже п'ять років, як у Феодосії є приватна реальна школа імени С. Ю. Стовіка; до цього року приймали до неї євреїв без процентної норми. В кінці октября цього року вийшло роспоряження „установить норму". І от тепер нам пишуть, що з 70 учнів-євреїв лишається в школі тільки 18; решта опинилась „за бортом". Становище „отверженныхъ" тим гірше, що їм вже пізно переводитись до инших шкіл.