Пізня осінь.
Вітряно. Холодно. Гине краса.
 Плачуть дерева сльозами рясними...
 Журно і жалібно стогнуть ліса:
 Вітер холодний пронісся над ними...
    Сад мій занедбаний... Вянуть квітки:
    Наче півмертві на трави схилились.
    Сад мій покинули любі пташки,
    Тільки на вітах гніздечки лишились.
 Вітряно. Холодно. Дощик іде.
 Зграями вільними хмароньки плинуть.
 Сад мій засмучений плаче — гуде.
 Збиті морозами квітоньки гинуть...
 П. Гай.