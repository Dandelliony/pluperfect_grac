Недуга Л. М. Толстого,
Л. Толстому значно краще. 4 ноября ввечері вія з'їв два яйця, пив молоко. Пульс рівний. Лікарі надіються, що Л. М. видужає, тілько слабість затягнеться. Саме головне тепер —це повний спокій. Через це до хворого мало кого пускають. Щоб хворий не довідався, що робилося в Ясній Поляні, йому не читають газет. Одначе Л. М. просить читати новини з газет.
 Вночі на 5-е слабому було погано. Знов гарячка. Температура 37,4, серце слабне. На станції не стало льоду. В ранці стало легче. Лев Миколаєвич попросив Черткова читати „Кругъ Чтенія". Хворий уважно слухав, але дуже втомився. Вдень знов погіршало. Температура піднялася. Слабість побільшилася. Мучить гикавка. Хворому вприскують камфору і дігелен. Хворого перенесли в другу світлицю і відкрили кватирку. Вияснилося, що відомости про кризіс не певні; кризісу не було. Слабість затяжна і вигоюється по трохи. Ввечері 5 го Л. М. з'їв 3 ложки каші „Геркулесъ",випив трохи молока і чаю. На думку лікарів, становище хворого дуже тяжке, хоч йому й краще. Викликали негайно двох лікарів з Москви: Усова і Щуровського. Біля хворого дочка Тетяна Львовна. В світлиці хворого постіль з його прохання поставлено так, як вона стояла в Ясній Поляні. Поруч килим і столик. Вночі хворий проказував Олександрі Львовні. Мова мішалася, трудно було розібрать. Олександра Львовна записала і вийшло щось не зрозуміле. Присутні певні були, що хворий не пам'ятає нічого. Але рано Лев Миколаєвич згадав про написане і попросив прочитать. Коли чита- ли, Л. М. слухав уважно і мовчки. Після тяжко зітхнув і нічого не сказав. Приїхав лікарь Беркенгейм і, ввійшовши в кімнату, не поздоровкався з Л. М. бо він дрімав. Л. М. розплющив очі і сказав: „поздоровкаємось". В Остапово з'їздяться Толстовці. До них Л. М. відноситься дуже гарно. Але їх не всіх пускають до Л. М. Домик, де він лежить, заперто на ключ і біля дверей дежурить Сергій Львович. Кореспондентам нарешті дали кватирю: дім, де жили жандарі. Жандарі переписали призвіща всіх кореспондентів і подали начальству. З Козлова дорога прислала два вагони, пристосовані для спання. Телеграф завалено телеграмами. В Остапово вислано телеграфних чиновників з сусідніх станцій. Для семьї, Лева Миколаевича прислано пульмановський вагон. Начальник дороги приказав, щоб поїзда, які проходять біля станції, давали тихі свистки, щоб не турбувать Лева Миколаевича. Губернатор запитав станціонного ротмістра, чи мав він інструкції про право Черткова жити в рязанській губернії. Ротмістр сказав, що інструкцій немає. Постановлено питання цього не порушувать.