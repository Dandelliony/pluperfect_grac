НОВИЙ ОРГАН.
Шарж.

- Прошу, прошу, не вагайтесь,— промовив я до товаришів, одчинивши двері до свого помешкання й чиркнувши сірничком.
 Вони ввійшли.
- Що це в тебе за льох? —без жодного віконечка навіть, — зауважив поет-декадент Жовтодумченко.
 Справді, в моїй кімнаті, крім дверей, не було инших „просвѣтовъ", але знайшов я собі такий захисток на підставі багатьох причин: перш за все, таке помешкання дешеве, а це в житті українського письменника відограе значну роль; друге: позбавляє шпиків змоги стежити за мною, коли я працюю при світлі чадної лямпи над відродженням неньки—України, списуючи аркуш за аркушем натхненними рядками; трете: для злодюжок при таких умовах є тільки один хід до мене — двері, але я й цього не боюсь, бо все їдно—пожитку в мене, крім лямпи та старого чамайдану, Біг дасть; четверте — мене цілісінький день завжди немає вдома, тому — вікна, виходить, для мене річ зайва; що ж до повітря, то це примхи, нікчемні забобони. 
 Все це я й подав до відому шановних колег. Вони цілком погодились зо мною.
 Засвітивши лямпу, я попрохав колег, як чемний господарь, сідати, де кому заманеться, а сам умостився на дзиґлику, що стояв коло столу. Поет сів на чамайдані в кутку, публіцист Роланд — на столі, а критик Той-Самий — просто долі по-циганському, підобгавши під себе ноги. Одним словом, отакувалися мальовниче й не без комфорту.
- Дак от, панове, — почав я, — ми вже прийшли до думки, що нам без свого органу працювати нема змоги через байдужість до наших новітніх ідеалів старих громадян. Тому — видаємо власний орган. Мусимо прибрати назвисько й обміркувати програму, зазначивши певні шляхи...
- Шаблон! — обурився Жовтодумченко. — Навіщо певні шляхи?
- Без стерна і без вітрил краще куди — згодився Роланд. — Сьогодні, скажемо, я писатиму про Пурішкевича й академистів, а завтра треба буде про культуру свиней...
 Панове, — цілком слушно перебив Той Самий, —але ж ви збочили. Так ми ні до чого не договоримося. Перш за все назвисько, бо в нім уся сила, в нім...
 Пропоную „Українські Вісти",— кинув Роланд.
 Шаблон! —аж підскочив Жовтодумченко О, - як це все остогидло: „ У країна “,- Українське, Українського, Українському й т. д., й т. д... Пошлость!
- Авже ж, — згодився я, — треба що небудь нове, свіжіше.
- Пропоную, панове,— підвівсь Той-Самий,— пропоную назвати нашу газету „Рідна...
- Пху! — спалахнув поет. — Доки вже будете йти на ланцюгу в старих консерваторів?
 - Ну, вигадай ти, - буркнув понуро Роланд.
- І вигадаю, а що ви думали —не вигадаю?— сипав декадент —. На мою думку, треба вигадати щось таке... вбийче, щоб не давало нікому жодних ілюзій думати, що ми перетрусюемо старе рам'я, щоб...
- Ну-ну? — єхидно перебив Роланд.
- Що —„ну-ну"? Я остаточно пропоную назвати наш орган — "Хвостище-Помелище“, а не згодні, то прощавайте.
 І Жовтодумчеяко схопив картуза і хотів бігти.
- Оттакої, — перепинив я його.—Куди ж ти?
- Згодні? — рішуче спитав він. - Пристаєте на „Хвостище-Помелище"?
- Ну, що ж, мені все їдно,— згодився я.
 Роланд і Той-Самий сиділи й мовчали.
- Ну, гаразд, — нарешті промовив, дивлячись у бік, Роланд. — А коли я напишу про культуру свиней, скажемо, чи підійде це до такого ультрамодерного назвиська? На мою думку...
- Чому не підійде? - кипів Жовтодумченко, — чому не підійде? Правда, свиня річ цілком реалістична, але коли ти напишеш про це в модерних тонах...
- Наприклад?
- Ну, наприклад...
- Жовтодумченко втопив натхненний погляд у чорну від кептяги стелю.
- Наприклад, — нарешті почав він: „Свиняче проізводство... чи як там по твоєму... досі не посунулося ані на крок, що свідчить про непролазний консерватизм нашої промисловости; як тисячі літ тому розводили білих, чорних, перістих свиней, так і досі. Чому б, приміром, не подбати, вживши всіх наукових винаходів, щоб свині поросились, скажемо, зеленими, синіми, блакітними поросятами..." Ну й т. д. — це вже, брат,твій фах. Моє діло — солодкі згуки та гімни.
- На мою думку, — несміливо зауважив Той-Самий,— в назвищі самім „Хвостище" є щось консервативне, бо од хвоста так і тхне чимсь... важким, одсталим.
- А „Помелище ти забув? — накинувся на нього Жовтодумченко. — Нехай, нехай „Хвостище" — консервативна річ, а ми те хвостище та помелищем, та помелищем!- розруйнуємо і виметем геть чисто!
- Ура! браво! — закричали ми й погойдали його навіть на руках, трохи не проломивши йому тім'я об стелю.
- Ну, так і запишем, — почав я резюмувати змагання. „Хвостище-Помелище". Газета щоденна...
- „Газета, — перебив Жовтодумченко, — артистична, поетична, політична, економична, критична, медична...
- Чого ж і „медична"? — здивовано витріщив очі Роланд.
- А як же? Ти ж писатимеш про свиней?
- Гаразд, але ж до чого тут „медична"...
- Ну, та не писати ж свиняча?
- Ну, та нехай, і „медична" велике діло!
- То-то бо й є... Ще що пак ми не зазначили?
- „Музична" нема ще, — промовив я, з острахом глянувши на декадента.
- Валяй, що більше, то краще.
— „Псіхопатична", — додав критик.
- Вал... Ні стривай. Це либонь щось непевне?.. Роланде, ти як гадаєш?
- Мені все їдно. Так, то й так.
- Пиши, більш буде, й газета здаватиметься універсальною, а передплатник це любить: йому щоб за п'ять карбованців викладав усе, починаючи з артизму й кінчаючи...
- Оголошеннями й підписом редактора.
- Еге, й підписом редактора.
- І видавця.
- До речі, панове. А хто ж за видавця буде?
- Хм...
 Ми отетеріли од несподіванки й якусь мить не могли прийти до пам'яти.
- В тебе, здається, тітка купчиха? — звернувсь до мене нарешті Жовтодумченко. - Яка ж вона купчиха? що насінням торгує під муром коло університету. Дак цим і одного числа не випустиш.
- М-да, діло дрянь, — муркнув Роланд.
- А може що з річей продати? — промовив Той Самий і глянув скоса на мій чамайдан.
- Чамайдан! — зрадів поет і аж підскочив.
- Панове, — почав я. — Мені не шкода мого чамайдана. Але ж за нього більш семигривеника ніхто не дасть. А на такі кошти не розженешся.
- Можна ще лямпу і стіл, — порадив Той-Самий.
- Справді! — підтакнув поет.
- Ну та й що? Навіть і тоді вистачить хіба, щоб випить і закусить на „обжорці“.
- Пропоную, панове, — рішуче зняв голос Роланд, — одсунути нашу нараду до більш сприяючого справі моменту, а допоки, по праці, не завадило б, справді, випить і закусить.
- Розумна річ!.. Ви як, панове?— звернувся він до нас з Тим-Самим.
- Так, то й так, — згодились ми й за хвилину переперли все, що було в хаті вартого хоч що-небудь до знайомого „старьевщика".
 За годину ми, четверо, побравшись по-під руки й похитуючись протоптували нові шляхи на пекучім тротуарі, а Жовтодумченко деклямував свої чудові імпровізації, від котрих публіка шарахала геть і котрим акомпанував городовик свищиком.
 Провінціал.