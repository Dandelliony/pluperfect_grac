Парламентські відгуки.
ПЕТЕРБУРГ. Бюро октябристів більшістю голосів призначило в голови фракції Олексіенка.
 Градоначальник заборонив лекцію депутата Предкальна про страховку робітників.  Октябристи внесли запитання про аварію броненосця „Слава". В цьому запитанні сказано, що „Славу" побудовано ще в 1905 році і ремонт зроблено вже в цьому, 1910 році. По дорозі до Антіварі, на Чорногорські свята, броненосець мусів вийти з строю, бо в ньому попсувались зразу всі котли. На поправку їх піде 8 місяців; ремонт обійдеться милійон рублів.
 Цими днями одбудеться нарада юристів депутатів з приводу виключення Чхеїдзе з Думи. Рішуче справа виясниться 11 ноября.