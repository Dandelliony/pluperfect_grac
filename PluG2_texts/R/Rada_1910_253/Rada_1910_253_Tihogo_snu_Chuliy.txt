„Тихого сну “...
„Тихого сну вам і спасибі за вогник" - такими хорошими словами прощається д-р Ранк з Норою перед своєю смертю в пьесі Генріка Ібсена.
 Теплі, з самого серця змученого, з самої душі засмученої йдуть у д-ра Ранка, якому все життя встало самотнє, непривітне, недугою тіла і болем душі оповите, — йдуть ці слова, і через те, мабуть, згадую я їх що-разу, як насипають дорогу могилу.
 „Тихого сну" и страдникам землі, землею засипаним. „Тихого сну" і нашому новому небіжчикові, замученому невблаганною недугою, а такому молодому душею, такому проповідникові живого життя — Василеві Доманицькому.
 Жила, мінилась під сонцем життя всіма фарбами златосяйними, ця прекрасна душа громадянина—і мусіла піти од нас в царство єна, в країну спокою.
 Склепилися очі, які горіли огнем любови до рідного люду, до рідного краю, і тепер... „тихого сну", страдниче любий, „тихого сну", вічномятуща душе, —і „спасибі за вогник".
 Спасибі за цей вогник любови, який повинен навчити нас жити молодим, вогневим життям, жити і робити.
 Тут, де сяє сонце, де збіраються хмари, де співав птаство, де метушаться люде, плачуть,|сміються, встають і падають, мучаться і вмірають, співають пісні знесилених і пісні перемоги,—тут не треба передчасно хилитись і плакати! Тут жити треба і до самого страшного акту смерти — робити!
 Так каже нам той вогник, що світив ним покійник Доманицький.
 Ми бачили його, вогник невгасимий, —і ми повинні, сказавши „спасибі" над свіжою, дорогою могилою, піти од неї в життя з вірою і надією.
 Не та смерть кладе на голову вінок, що бере з життя сонних, похилих синів землі, а та, що зривав з ниви наших днів найповніших, найбуйніший колос, який гордо підняв свою голову на зустріч чорним хмарам.
 Краще згоріти, палаючи вогнем життя, а ніж „гнилою колодою по світу тинятись".
 Згоріти і вже аж тоді спочити, як і зробив це наш небіжчик.
 „Тихого сну“ йому і велике „спасибі за вогник"!
 Л. Чулий.