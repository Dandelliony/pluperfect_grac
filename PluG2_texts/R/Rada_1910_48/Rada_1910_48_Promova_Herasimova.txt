Промова Герасимова
Герасимов каже, що зазначені в роспису асігновки призначено на те, щоб забезпечити міністрові юстіції спроможність мати слух'яних служащих. Міністр,— каже промовець, — вступив на непевний і небезпечний шлях, а це повинно викликати рішучий осуд. Становище суду таке, що незалежність його визнається тільки тоді, коли це не суперечить намірам уряду. Наводючи приклади, промовець старається довести, що міністр занадто суворо ставиться до діячів визвольного руху і—навпаки—занадто прихильно до оборонців старого режиму. 
Наприкінці, від імени кадетів, Герасимов пропонує приняти формулу переходу, в якій висловлено осуд міністерству юстіції. (Оплески на лівих).