До сьогодняшнього бенефісу М. К. Садовського.
Сьогодня в українському театрі йде з участью д. Ліницької одна з кращих побутово - історичних пьес Карпенка-Карого „Бондарівна". Урочистість цеї вистави подвійна; останній спектакль в цьому сезоні і бенефіс орударя, артиста і режисера труппи Миколи Карповича Садовського, що стільки сил і праці поклав на відродження колишньої слави українського театру тих часів, коли труппа мала на чолі таких велетнів сцени, як Микола Карпович Садовський, М. Л. Кропивнипький, О. К. Саксаганський, І. К. Кариенко-Карий, М. К. Заньковецька, д. Затиркевич-Карпинська та багато инших і одвоювала силою своїх таланів, чудовим ансамбльом першорядне місце не тільки між українськими труппами, а і серед великої європейської артистичної сем'ї. То був золотий вік українського театру. І слава про нього росходалаеь далеко за межі України! знаходила щиру хвальбу навіть серед завзятих ворогів українства. 
Та десь-то злій долі завидно стало і вона на довгий час розкидала по світі дружню українську театральну родину. Почався занепад... А за ним і дикий танок крамарів штуки. От тут то, в цей критичний і сумний час, після довгої перерви з'являеться на краєвиді могутня постать артиста Садовського. Він рятує український театр. Після великої затрати енергії, часу і коштів, Миколі Карповичу вдається зібрати круг себе гурток талановитої молоді і з запомогою скількох старших він починає відновляти український театр. 
Знову наступила золота ера, знову залунала слава про український театр по всіх усюдах. 
Ми ж щиро вітаємо шановного бенефіціанта і бажаємо йому на довгий, довгий час сил, здоровля і енергії та працювати з такою ж любовью, як і досі, на користь українському театрові, його ідеалам, його завданням. А моральний обовязок нашого громадянства дати ці сили на працю Миколі Карповичу і його співробітникам.