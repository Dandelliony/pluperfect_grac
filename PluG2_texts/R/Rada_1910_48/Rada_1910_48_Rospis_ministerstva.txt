Роспис міністерства юстіціі.

Думська опозіція знов має роботу — критикувати діяльність міністерства юстіції. Одначе, навряд чи сього року дебати в цій справі будуть такі палкі й цікаві, як торік. Виступи д. Щегловітова торік дали опозіції невичерпаний матеріял для нападок і докорів. Сього ж року д. Щегловітов сам уже не наважився виступити перед Думою й на своє місце випустив свого товариша Верьовкіна. Це—коректний чиновник, який, очевидно, ні в якім разі не вийде з меж „парламентарности".
Та суть не в темпераменті представників міністерства, а в його політиці. Остання ж у цім році була така сама, як і торік. 3‘осібна, національне питання в діяльности міністерства, через необережну промову д. Щегловітова, торік викликало палкі філіпіки з боку думської опозіції. Сього року думські оратори зовсім не зупиняються і, мабуть, не зупинятимуться на цім питанні. Чому? Мабуть, через те, що переконаних оборонців недержавних націй у Думі занадто мало, щоб порушувати національне питання без якого-небудь зовнішнього приводу.
А політика міністерства юстіції що до недержавних національностей тепер така сама, як і торік. Так саме в судах панує обрусительна атмосфера, в питаннях національних міністерство юстіції являється таким самим вірним однодумцем міністерства внутрішніх справ, як і раніше.
Але думські політики, навіть з табору опозіції, зовсім не такі переконані націоналісти й демократи, щоб знаходити стімули для виступу в оборону прав недержавних національностей у фактах життя й в самих собі. Вони — націоналісти з обовязку, як і демократи з обовязку. Наступить їм хтось на „національну мозоль", так що вже мовчати ніяково буде — тоді вони й промовлять слово—два в цій справі. А як ніхто їх не зачіпає, вони собі спокійнісінько й мовчатимуть, по інерції порпаючись у справах загальнодержавних. 1 таким побитом роспис міністерства юстіції дочекається свого благополучного затверження, як того дочекались росписи инших міністерств. 
А потреби й вимоги недержавних національностей у сфері юридичній? 
З ними можна зачекати.