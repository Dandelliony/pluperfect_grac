Промова Гегечкорі.
Гегечкорі вважає, що в антидержавній політиці міністерства юстиції за три роки непомітно ніяких змін. На чолі міністерства стоїть людина, що надзвичайно вміє підладитись до політичної кон'юнктури данного моменту. І через це той міністр витворив з судових інституцій просто механичний прилад для „обслуживанія власти". Далі Гегечкорі констатує, що немає незмінности суддів, гласного розгляду справ, зламано волю оборони, робиться замах на адвокатуру і що завдання правосуддя иноді перемішуються з завданнями департамента поліції.
Сенат ламав закони, оповіщаючи постанови вищої влади, невідповідні до основних законів, і сам цілком підлягає волі генерал — прокурора. Гегечкорі умовляє демократичні елементи Думи голосувати проти асігновки міністерству юстіції. (Оплески на лівих).