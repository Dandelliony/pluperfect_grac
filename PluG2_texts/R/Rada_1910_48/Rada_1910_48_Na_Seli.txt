На селі.
[Сучасний малюнок).

Єсть у селі у нас „муж доблестний“ один: „Корнилій* Строй. Голова!.. Там як почне воткать, та штокать, салдат сам, так і до неживого підлізе. І він уже, мабуть, нюхом чує, де пахне поживою, втешеться безпремінно туди. Ото-ж як дукарня наша взялась „повчить демократів" , він підліз до їх за „повіреного“, це-б то „клопотать перед начальством* і підговорювать дядьків на приговор що-б запровадить „сяких-таких* туди, де козам роги правлять. Чухав тепер потилиці сердешна дукарня: „і хату, мовляв, за „труд * Строєві залізом укрили, і се й те і... демократи повернулись з заслання. Ну, цього вже й сам Строй не знав, що так воно буде. Працював неборака, щоб на завжди позасилать. А в моду пішов він тоді! Де-ж пак? „усмиритель*! Де які вибори, або що—уже він напереді. Суддею був, тоді незабаром у волость уліз, сам земський допоміг йому у цім Далі членом у Лохвацьку землеустроїтельву комісію, а далі трохи й у Думу не хопив; аж у Полтаві, спасибі людям, дали гарбуза йому. А суддею... насудив! Не довго побув, а аж тричі земським судився і за віщо? —за хабарі! Зроду звіку не судив би земський „такого", та полетіли й до губернатора жалоби. Мнявсь, мнявсь пан земський, та й увільнив таки з суддів слугу свого вірного. А в комісії й досі він. Працює! Ходить тепер по селах, підмовляє селян складать приговори про землю; щоб клапті, які в кого єсть у роздріб, позводить до купи, пообгорожувать і заводить хутори на їх. Безземельні і малоземельні проти цього, звісно. „Що-ж, — кажуть, — зараз у нас і толока єсть і водопої, а тоді поокопують багачі своє, а нам і скотини не держи тоді: ні напоїть, ні попасти ніг де буде. „Нічово, нічово, ето харашо, — вбалакує Строй, —а не дасте приговора, то усьо рамно і без вас поріжем в куски". А повернеться до багачів: „вот када-б вделать ето,— всміхається —тода-б они, —це б-то бідняки, — поневолі на переселення-б пошли*. Деякі й багачі не згожуються на це. „Що-ж, — кажуть, — зіб'ють тобі землю в один шматок, а там, не дай чого, вчистить гряд, або засуха в тому місці —усе і пропало; або вистройся хутором, а прийде харцизяка який, запалить тебе, що ти тоді?" Зараз цей Строй ще й учителем у харьківській второкласаій школі: гімнастики школярів учить. „Смірна-о*! — вигукує. 
Селянин.