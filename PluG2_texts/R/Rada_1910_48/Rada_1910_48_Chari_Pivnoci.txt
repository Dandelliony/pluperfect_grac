Чари півночі.
Присвячується П. 
На нашому полі між терном колючим, В руїнах столітніх, під сонцем палючим 
Самотно на провесні квітка росла. Вже вбралася в листя, цвісти почала. Із полудня в північ вітри пролітали 
І квітоньці казку таємну шептали, Кропили росою, втішали її І ніжно горнули в обіймі свої. Побачили квітку крилаті орли І зграями стали до неї літати Із скель віковічних, щоб квітку вітати, 
І дивную думу про неї гули: „Скрізь терни колючі, бур'ян і руїни 
Розриті могили та гнізди зміїні... О, чаронько квітко, на втіху зростай, 
Собою вквітчаєш спустошений край!.." 
Та північ холодна почула розмову Орлиної зграї про квітку чудову і зозла дихнула на квітку полів І квітка зівяла в обіймах орлів!.. Невтішні з далека вітри прилетіли І в стумі холодній над квіткою мліли, 
Орли простягали їм крила свої І плакали разом над трупом її!.. 
П. Гай.
