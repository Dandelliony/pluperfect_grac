ПО РОСІЇ
Через край. Рішуча діяльність Шварца що до обмеження прав євреїв, зважаючи на її ясно протизаконний характер, викликає все більше незадоволення, як каже "Речь", в кабінеті міністрів. Члени кабінету одверто дають зрозуміти, що Шварц взяв вже через край. Добру відповідь кабінет дав Шварцові під час обговорювання в раді міністрів прийому євреїв в середні школи міністерства торгу і промисловости. Тут рада міністрів підкреслила, що 8-й пункт правил 22 августа вона вважає потрібним до держувати в повному розмірі, а Шварц порушив ці правила, приказавши завести норму для євреїв в приватних школах. В раді міністрів крім того вияснилося, що указ 1908 року, який проведено з бажання Шварца, про заведення норми при йому євреїв, рахуючи відсоток до всього числа студентів, зовсім недоладний. Наслідком цього незадоволення явилося те, що сам міністр освіти почав стримуватися.
Росправа врядника. Член Державної Думи К. М. Петров повідомив міністра внутрішніх справ про факт тяжкого катування врядником села Мехонського, челябінської країни, Волошиним сідєльця казенної монополії Суханова. Жорстокість Волошина надзвичайна. Він заманив до себе Суханова і знівечив його до нестями, поломав йому ногу і, випхавши його на вулицю, крикнув людям, які стояли там: „Заберіть цей труп. Знайте, як росправляються з вашим братом". (Р. С.).
Зміна. „Б. В.“, переказують про зміну, яку зробило міністерство в по рядку здавання студентами державних екзаменів. Раніше екзамени були двічі на рік. Було дві сесії: осіння і весіння. В кінці минулого шкільного року міністерство освіти запитало ради окремих факультетів, чи не краще було б, щоб була одна тілько сесія екзаменів—весіння, а то осіння заважає вчитися. Всі факультети одноголосно висловились за те, щоб осіння сесія лишилася. Одначе до цієї пори осінньої сесії ще не призначено. Говорять, що державні екзамени цього року будуть тілько для юридичних факультетів петербурзького та московського університетів, а на других факультетах цих університетів і на всіх факультетах инших університетів осінніх екзаменів не буде.
Справа Деларова. Тепер прокуратура знов почала розслідувати справу, яка була затерлася, про катування бувшим юрісконсультом доріг, тайним совітником Деларовим, підчас виконування своїх обов'язків по службі, просительниці д-ки Канторович. Слідство в цій справі доручено слідувателеві важних справ Машкевичові. Діло було таке. Д. Деларов керував всіма ділами відомства; одного разу він взявся улаштувать якусь справу для д-ки Канторович і не виконав обіцянки. Д-ка Канторович прийшла до Деларова і почала вимагати в присутности чиновників міністерства, щоб Деларов повернув те, що „взяв у неї". В відповідь на це д. Деларов повалив д-ку Канторович на підлогу і попобив її. Д-ка Канторович подала в суд. Коли газети почали виявляти ще де-які гріхи Деларова, то він поспішив помиритися з Канторович і за скільки сот карбованців Канторович написала заяву міністрові, що все, що вона говорила неправда. Юристи розглянули цю справу і найшли, що приватного обвинувачення до Доларова з боку Канторович не може бути. Але Деларова обвинувачують, як чиновника, який під час виконання своїх службових обовязків зробив протизаконний вчинок. Одначе міністр Шауфус не дав ходу цій справі. Тепер же її порушили в звязку з иншими деларовськими справами. Таких "справ", як повідомляє „Рус. Сл.", не мало. Раніше всього зроблять слідство, щоб вияснити роль Деларова в справі про хабарництво та вимогательство в інженера Олехновича. Окрім того, Деларова замішано в справу вугільного сіндікату та процес Лаосі. Слідство виявило, що Лаосі улаштовував де-які справи за допомогою Деларова.