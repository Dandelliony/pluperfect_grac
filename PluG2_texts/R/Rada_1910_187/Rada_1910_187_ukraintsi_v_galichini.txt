Українці в Галичині.
В справі суду над українськими студентами. Прохання про те, щоб українських студентів, арештованих під час розрухів в львівському університеті, судили не в Галичині, найвищий касаційний трибунал відкинув всіма голосами проти 1 (д. Гарасимовича). Таким чином, українських студентів судитимуть в галицькому суді, але ще не вирішено остаточно, чи в суді присяжних, чи в звичайному. Акт обвинувачення в цій справі також ще не складено. (Діло).