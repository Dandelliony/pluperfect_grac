В новій ролі. ІІ
По реформах 1889 та 1890 р.р. дворяне всю службу повинні одбувати нетілько з волі і під доглядом адміністрації, яка в давніщі часи сама цілком залежала од них, а ще й під безпосереднім її кермуванням і дозволом навіть на те, що велить або дозволяє сам закон. Дворян, як сословіе, така служба зовсім обезличувала. Для вступу на цю службу треба було належати до дворянського cословія, але-ж після того, як одержав службове місце, дворянство більш ні до чого не було потрібним. Це був тілько вступний ценз та й годі. А проте сословіє дворян цею службою було принижене, як сословіє, і зведене з першого місця, бо поступилося ним для бюрократії, а само придбало собі за своє колишнє старшинство, чи першенство, сочавицю — вільно чинити все те, що скаже чи чого не заборонить йому бюрократія. Головніші з цих реформ це реформа 1889 р. про земських начальників, якими, по закону, можуть бути тілько потомственні дворяне, та земська реформа 12 іюня 1890 р., після якої земство переробилося з земського на дворянське, бо земських гласних з дворян призначено законом більше половини всіх гласних і їх обірають тілько дворяне. Дворянство в цих прівілегіях позбулося своєї сословної самостійаости, а далі й прівілегії на благородство. В попередніх земствах перевага була те-ж на боці дворян, але-ж їх обірали всі шари суспільства з кращих репрезентантів сословія і авторітет дворянства сам по собі стояв високо. Як тільки реформи одірвали дворянство од суспільства і од живих громадських сил, відокремивши і покликавши на боротьбу з ними, так дворянство, як сословіє, зразу впало і це буде вже мабуть на віки. Цікаво, що поліція, просто урядники, після тих реформ, напр., по селах Полтавщини звеліли усім більше збіднілим та дрібним дворянам принести їй свої документи на дворянство і, у кого не було приписки або ж не доставало яких шпаргалів, тих простісінько своєю властію виключили з дворян і приписали по волостях до козаків, або до казенних крестян. Тепер цих дворян наставляють десятниками та стойщиками, над якими командують навіть стражники. А до реформи поліція до цих самих дворян сама заходила за податками і не насмілювалася кликати їх до себе. Цей факт яскраво показує, як ті реформи понизили дворянське сословіє, як сословіє. Тільки цею новою службовою ролею дворянства, викликаною потребами бюрократії, і можна з'ясувати собі те дивовижне і нічим більше не поясниме явище, що рятувати народ од економичного та морального занепаду доручено було тим, хто сам собі не міг дати ради, хто не годен був справитися з своїм власним хазяйством, розорився в край і дійшов до такого економичного й морального занепаду, що для поліції, раніше цілком залежної од дворянства, стало можливим своєю властею, не рахуючись з організацією благородного сословія, як інститутом в державі, розжалувати його членів з благородства, скинути з дворянства і приписати в податний стан. Рятувати народ взялося те знесилене, дезорганізоване, підупале й принижене сословіе, що само собі не могло дати ради і вимагало порятунку. Взявшись за нову службову справу тілько для того, аби допомогти самому собі й обрятуватися, воно підкопалося під моральні основи свого істнування, як сословія, не тілько такого, що з претензією на благородство й першинство в державі, а навіть взагалі. Перевівши себе з ролі „слуги отечества* й суспільства на роль слуги бюрократії, дворянство купило собі тілько сякі-такі тимчасові полегкости, але ж за те
заплатило ціною свого приниження, як „першого" і як „благородного" сословія в державі. Новий стан сословія витворив для його членів персональну залежність од адміністративно-бюрократичних органів, які не мають нічого спільного з сословієм дворян і його інтересами. „Предки" сяк чи так, а справді служили державі й суспільству і не змішували своєї служби з службою бюрократії, яка сама була персонально залежною од дворянства, в певній частині оббіралася ним і прислухалася до його, та ще й уважно. „Предки" несли перед державою й суспільством всякі обовязки, часто важкі до самопожертви. Їх служба державі й суспільству була й самостійною, і ідейною. Вони, уявляючи з себе живі громадські сили, як не як, а дали державі й суспільству і всі ті кращі творчі елементи, через які двадцятьпяті, сорокові та шестидесяті роки стали історичними і славними, моральною силою яких виховане і ще й досі живе все краще в Росії. Вони служили і в війську, вважаючи те за честь і свій обовязок перед державою, і жертвували собою на війнах. Через те колись трохи не ввесь офицерський комплект армії складався з дворян. Вони ні у кого не були на послугах і витворили свій кодекс дворянської етіки. Через те вони не тілько по IX т. св. зак., а справді мали ролю першого сословія в державі і були ним. Ці риси такі світлі, що все лихо і всі страховиська кріпацтва не могли затемнити їх в історії. Проти кріпацтва і кріпацького режиму першими виступили, як ідейні борці, кращі сили дворянства і виступили во їм'я загально-людських ідеалів, зостаючись дворянами. Нащадки ж менш за все клопотались над якоюсь ідейністю та якимись ідеалами, їх не турбувало й почуття обовязків перед отчиною, їм не йшлося й про честь, достоїнство й самостійність сословія. Вони більше всього дбали про власну користь та задоволення своїх невисоких потреб, через що без усякої суперечки й без усякого вагання проміняли ролю „слуг отечества" й суспільства на службу бюрократії, уступивши їй і першенство сословія в державі. Вони на новій службі пішли нищити всі живі громадські творчі сили, сами не мавши їх, і нівечити все те добре, що зробили їх предки. Дворянські інтереси здрібніли і цілком відокремилися від загальних інтересів широких мас російської людности. Тим самим дворяне, несподівано для себе, самі ж таки підкопалися і під моральні основи свого істнування, як сословія. Тепер дворяне, зробившись з „слуг отечества" й суспільства слугами бюрократії, йдуть по чужих указках і налигані, й зануздані. Як сословіє, вони позбулися і першинства, і самостійности — розгубили й благородство. В армії, де по самій ідеї й сутносте, служба вважається службою державі й суспільству і де од офицерів вимагається певний рівень освіти і взагалі доволі високий моральний ценз, дворян стало дуже мало і офицерські ряди зайняли инші елементи. Колишнє войовництво предків нащадки розміняли на дрібниці і витворили з них спеціфичний войовничий запал для успіхів агресивної політики часів кріпацтва і панування реакції над усим життям підданних держави. Нові ролі привели сословіе до того, що дворяне ж почали соромитися носити свого дворянського картуза, який колись носили в знак чести. Надзвичайно характерне спостереження було зроблено швидко після 1889 р., як земські начальники ще їздили з двома дзвонками на тройках коней. Про них казали, іронізуючи й характеризуючи їх: „земський в селі, як володітельний князь, в повітовім городі, мов губернатор, а в губернські —як гарсон, що три дні не їв". С. П —ко.
