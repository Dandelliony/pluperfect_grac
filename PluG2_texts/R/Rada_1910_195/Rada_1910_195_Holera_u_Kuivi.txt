Холера у Киіві.
За останні сутки слабих на холеру по київських лікарнях було: в олександрійській лік.— 9 і 14 з ознаками холери, в єврейській — 2, в кирилівські — 1 і 2 з ознаками холери. Всього за увесь час слабих на холеру у Київі було 1196, померло з них 458.
3 Київщини. З містечка — город. Генерал Косич, що живе в м. Білилівці, бердич. пов,, літом біжу чого року вдавсь до київської вищої адміністрації з проханням зробить з нашого містечка — город. Недавно, з приводу цього, виїздив в Білилівку мировий посередник, робив тут статистичноекономичні досліди і допитував селян, чи бажають вони стати городянами. В Білилівці тепер живе 10.500 душ, з них 6.100 душ євреїв. Всі селяне з діда-прадіда хлібороби, тільки де-кілька душ останніми часами почали цікавитись садівництвом і огородництвом; євреї — комісіонерствують. Промисловість і торгівля в м-ку зовсім не розвинені. Правда, на все м-ко набереться з 50 крамниць, але в них крім бакалії нічого немає; та ще функціонують шість медоварених заводів, що мають цілком кустарний характер і обслуговують виключно місцеві потреби. Що-ж до селян, то вони на сельському сході рішуче заявили, що городянами бути не хотять. Оці всі відомости, добуті дослідами на місці, цими днями переглянув канево-васильківський з'їзд мирових посередників, який висловився проти перетворення містечка на город — бо, мовляв, це не вимагається ні економичними потребами, ні бажанням людности, ні характером тутешнього життя. Холера в липовецьк. повіті шириться, були випадки навіть смертельні в м. Линцях та м. Китайгороді. Буряки вже в липов. і сусідніх повітах почали копати. Цукру в їх мало. В середньому 16 проц. Розбійники. 26 августа ввечері до Київа надійшла звістка з містечка Цибулева, липовецького повіту, що на дім поміщика М. Рогозинського напали вночі розбійники і хотіли вбити його, щоб пограбувати потім. Одного з розбійників Горбачова поліція арештувала на другий день в Монастирищі. В с. Плоханівці, під містечком Тетієвом, таращанського повіту, якісь невідомі розбійники вбили в хаті, щоб ограбити, стару бабу Ганну Дибкалюкову і її онуку дівчинку Ганну Гончарукову. Вбивство викрилось тільки через два дні. Розбійників і слід пропав. 3 Волині. В духовній семинарії. Інспектором волинської духовної семинарії призначено помішника іспектора таврийської духовної семинарії ієроманаха Тихона. Злива. Страшенна злива 24 августа в Житомирі наробила дуже багато лиха. Всі низові городи занесло мулом, попсувало капусту, буряки і т. инш. Гряд пообивав в садках груші, яблука, повибивав вікна. 3 Поділля. Хміль. Подільське товариство сельського господарства думає з наступної весни почати розводити хміль в північних повітах Поділля. Грунт в цій місцевости підходящий для культури хміля. 3 Чернігівщини. Нечуване самогубство. Нам пишуть з Конотопа: 28 августа, в 10 годин вечора, у нас трапилась сумна подія. Бувший присяжний місцевого казначейства — Теліко повісився на низенькій дитячій гойдалці. Як переказують його родичі, він побив свою тещу та жінку, що не давала йому грошей на горілку; а він саме заходився на городі варить кашу з своїми приятелями. Коли ж ті, випивши, розійшлись, — жінка, боючись, щоб часом вони не покинули вогню на городі, — вийшла з хати подивитися і наткнулась на це надзвичайне з’явище: її чоловік, підобравши під себе ноги, висів на гойдалці, прив'язаний за шию. На крик її збіглись люде, котрі зняли його звідтіль, але він уже був неживий. 3 Полтавщини. Арешт персів. В Полтаві поліція на вулиці арештувала чотирьох персів дурисвітів, передягнених за православних священиків. Вони     ходили по хатах і вимагали грошей наче б на будівлю церквів. Забрано в персів більше ста карбованців. Екзамени в полтавській урядовій землемірній школі почнуться з 28 августа, а навчання — 9 сентября. На 40 вакансій подано 268 прохань.•чф- Сельська аптека. В селі Диканці дозволено одкрити аптеку. Одкриється вона тут з 2 сентября. 3 Катеринославщини. Труси. З Катеринослава нас сповіщають, що там вночі проти 25 августа зроблено багато трусів. На Наносній і Кудашівській вулицях шукали якогось важного політичного злочинця. Холерні непорозуміння. В Юзівці в земському холерному баракові помер циган. Велика юрба циган вломилась в барак, вимагаючи тіла. Коли лікарь одмовився видати їм холерного мерця, то цигане почали буйствувати. Прийшлось викликати поліцію. 3 Херсонщини. Вибори в Єлисаветграді. Додаткові вибори шости гласних і пятьох кандидатів до них одбудуться 2 сентября. Велика пожежа. В. с. Северинівці під великий вітер згоріло 50 садиб; збитки великі; скілька душ попеклось. Сотні душ лишились без нічого. Води не стало і пожежа тяглась доти, поки сама не припинилась.
