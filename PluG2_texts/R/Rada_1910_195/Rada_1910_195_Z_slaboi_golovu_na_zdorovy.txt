„З слабоі голови на здорову"...
Голова ради з'їзду українських і гірнопромисловців, відомий д. фон Дітмар опублікував свій доклад, про читаний на однім засіданні комісії для боротьби з холерою в Донецькім басейні. У цім докладі відбились погляди всіх наших гірнопромисловців на свої обовязки що до забезпечення своїх і робітників лікарською допомогою. Знаходимо тут також де-які незвичайні думки про причини страшного поширення холерної пошести в нашім гірничім районі. Це все дає привід зупинитись на докладі д. Дітмара з особливою уважністю. Починає шановний автор свій доклад з реабілітації своїх колег-гірнопромисловців. Боячись чим-небудь умалити орігінальність думок цього видатного діяча, ми наведемо відповідний уступ з його докладу російською мовою. „Следуетъ особенно предостеречь отъ весьма распространеннаго ложнаго взгляда, будто главная причина развитія холеры на горнопромышленньїхъ предпріятіяхъ кроется въ крайнє антисанитарныхъ условіяхъ жизни горнорабочихъ юга Россіи; обвиненіе это совершенно голословно и не основывается на какихъ-либо проверенныхъ данныхъ“. Отже виходить, що тверження про антисанітарні умови життя наших гірничих робітників! „ложно" й „голословно", так, принаймні, каже д. Дітмар. Одначе, при всім поважанні до компетентности автора в цім питанні, дозволено й йому не вірити без доказів. А де ж вони, його докази? Він ні одним фактом, ні одною цифрою не спростовує загально-поширеного переконання в несанітарности Донецького басейну. Він просто називає це переконання „ложним ‘ і „голословним" і переходить до инших питань. Можна було б довести, що ці тверження й це переконання далеко не „ложні" і не „голословні". Одсилаючи читачів за докладнішими ілюстраціями до офіціальних джерел, ми тут наведемо лиш дві-три ілюстраційки, перших-ліпших, що попались під руку. Ось що пише, напр., окружний лікарь таганрозької округи про результати огляду рудників Криндачівського товариства: „Оглядом сконстатовано дуже несанітарне становище не тільки рудників, а й рудничних лікарень. Барак для заразних слабих збито на швидку з тонких дощок, від чого в стінах сила шкалюбин, крізь які завжди ціркулює повітря, що дуже шкодливо одбиваеться на слабих. Освітлюється барак кепсько. Хворі лежать на двох залізних ліжках і 4-х дерев'- яних полах, надзвичайно брудних, з брудними, зібганими матрацами. Ні простирадел, ні ковдр нема й сліду. Слабі валяються на чому попало, у власній одежі, бо больничної одежі немає. Таким чином, хворі робітники цих рудників не мають найменшого больничного догляду за собою. До цього самого хліву, який чомусь зветься больничним бараком, прибудовано другий подібний барак, призначений для слабих на холеру. В казармах робітничих надзвичайно брудно: стіни, двері, вікна й инші частини помешкання покриті густим шаром бруду. Кам'яна долівка з великими вибоями, піл дерев'яний. Усе це покрито брудом і сажою". („Приаз. І Край").
Це — офіціяльний документ, посланий в окружне гірниче управління, а проте мало не після кожного слова тут можна ставити безліч усяких знаків здивування й поклику. Як вам, напр., подобається порівняння лікарні з хлівом?.. Або фраза, що „робітники цих рудників не мають найменшого больничного догляду з собою"?.. Одначе, маємо свідоцтва ще більш яскраві, красномовні. Так, ще два роки тому газети застерігали гірнопромисловців, щоб вони вжили яких-небудь профілактичних заходів проти поширення холери на рудниках, бо далі буде пізно. Писалось, напр., так; „Одним з найбільш пристосованих місць для розвитку холери являється Криворізький рудничний басейн. Усе для неї тут одкрито. Нічого не робиться, щоб запобігти їй, ті страшні санітарні умови, які панують взагалі в цій окрузі, процвітають і донині, не зважаючи на поширення пошести в країні. ;(Далі йде докладне описання „страшених" санітарних умов району). Ось яка санітарія істнуе на наших рудниках навіть у такий страшний, небезпечний час, як тепер, кінчається стаття. — І ніхто не думає про це. Виглядають, очевидно, перших випадків. Нікому нема діла —ні рудничній адміністрації, ні гірничим інженерам і їх помішникам —до того, що діється навколо... А це вони повинні були б знати" („Кіев. Вести", 258, 1908). Так кажуть факти, а д. Дітмар каже, що це все „ложно" й „голословно“. Очевидно, в тій нараді, де він читав свій доклад, усе сиділи його однодумці й прихильники, бо люде більш зацікавлені в виясненні правди попрохали б докладчика навести фактичні відомости про становище лікарської допомоги й санітарії на рудниках, а цього він, очевидно, не зміг би, от і вийшло би, що епітети „ложно" й „голословно" повернулися б до їх автора... Чим же пояснює д. Дітмар поширення холери в Донецькім басейні? А ось послухайте; „Факторомъ. распространенія 
эпидеміи въ этомъ, районе является крайняя подвижность рабо чаго населенія горнопромшпленныхъ предпріятій". Точка. Н. Ф. фонъ-Дитмаръ,. Читач у великім здивованні розводить руками. При чім же тут рухливість робітників? Хай собі здорова людина переїздить з місця на місце хоч без перестанку все ж вона нічого лихого з собою не привезе. І знов, хай нездорова людина приїде в здорове й санітарне місце, то великих наслідків це не дасть, бо здорові обставини переможуть той наносний фермент хвороби. Одначе, навіщо ж було д. Дітмарові—людині, у всякім разі, розумній - вигадувати собі таке дитяче пояснення? Це зроблено не без причини. Цим поясненням розчищено грунт для оправдання байдужости гірнопромисловців до поширення пошести. Власне, не для їх байдужости, бо пошесть їх дуже турбує, а для їх небажання дати зайву копійку на її ліквідацію. Бачите —„сь этимь основнимъ факторомъ. распространенія холеры ни отдельные горнопромышленники, ни Советъ Съезда горнопромьшіленниковъ. юга Россіи бороться не въ. состояніи". Як бачимо, сілогізм збудовано ділком добре: перша посилка всі вказівки на антисанітарність рудників, це брехня; друга посилка холера поширилась через те, що робітники не сидять на однім місці; тепер висновок - підприємці зробили все, що могли, а тепер хай бореться з пошестю хтось инший, земство, уряд, аби не промисловці. Так лехко покінчив д. Дітмар з одним із найболючіших питаннь нашої гіркої сучасности. Наче досвідчений і ловкий жонглер у цирку, він сказав; „ein, zwei, drei“ і питання про холеру як не бувало. Одного д. Дітмар, одначе, так і не досяг—людей безсторонніх і незацікавлених у нарочитім затемненні питання він так і не встиг переконати у своїй правоті. Такі люде, як досі казали, так і далі казатимуть, що вина за сьогорічне поширення холерної пошести в Донецькім басейні, поширення страшне і нечуване, лежить на гірнопромисловцях і тільки на них. І моральну відповідальність за тисячі померших і ще засуджених на смерть робітників, рівно як і обовязок запобігти дальшому поширенню пошести, громадянство накладатиме знов-таки на гірнопромисловців і тільки на них. П. А.
