ПО РОСІЇ.
Борги морського відомства поставщикам. Морське міністерство на-швидку готує для Державної Думи новий законопроект про асігновку грошей на виплат старих боргів, яких наробило відомство у заводів і торгово-промислових підприємств, що постачали воєнні матеріали.
Боргів міністерства набереться на скілька десятків милійонів карб. Боргів цих нароблено ще в 1904, 1905, 1906, 1907 роках.
Міністерство мусить швидче виплатити ці борги, бо петербурзькі та инші заводи рішучо вимагають виплати боргів.
Петербурзьким заводам міністерство винно 8.000.000 карб. Заводи ці послали депутацію до міністра торгу і промисловости та до морського міністра з заявою, що, як не заплатять їм боргу, то вони мусять припинити роботу через брак коштів. (Р. С.). „Тайні" школи.
Вітебський окружний суд в Леяелі розглядав справу багатої поміщиці Івашевської, дворян Маліновських і Сенкевича та селянина Афанасенка.
Перших двох обвинувачували за засновання таємних шкіл, инших —за навчання.
На суді виявилося, що д-ка Івашевська щиро підтримувала цілу низку шкіл в губернії, як своїх одновірців, так і православних.
Вона платила жалування вчителям, давала хату під школу, дрова та книжки.
В двох селах „тайні" школи вже істнують три роки, а вчителеві Афанасенкові навіть епархіальне начальство дало нагороду.
Один з священиків—свідків сказав на суді, що Івашевську не судити треба, а дякувати їй. Окружний суд виправдав усіх підсудних. (Р. В.), Арештантська праця.
Тюремне відоство, порозумівшись з управлінням будівництва амурської залізниці, виробило правила арештантської праці на залізній дорозі.
Щоб менше було втеч, на роботу пускатимуть тих уголовних арештантів, яким небагато вже одбувати.
Окрім того, заводять кругову поруку по десятках. До арештантів звернулися через забастовки робочих, які були в маї і іюні місяці.
Не дивлячись на те, що арештантам платять так само, як і робочим, мало охочих арештантів йти на роботу.
Щоб заохотити арештантів до роботи міністр юстіції вніс пораду в раду міністрів, що б арештантам, які працюватимуть на залізниці скоротили строк кари, зараховуючи їм два дні роботи за три дні каторги. (Речь). Арешт бувшого поліціймейстера.
Несподіване сталося в Вятці, — пише „Рус. Слово". З наказу судового слідчого арештовано бувшого вятського поліціймейстера горчаковських часів М. А. Вернеева.
Вятичі очам своїм не вірили, дивлячись на високого на зріст поліціймейстера, який йшов поруч з поліцейським чиновником до тюрми.
А ще недавно, — коли прикази про арешти та труси сипались на голови жителям, цей високий поліціймеймейстер наганяв на всіх страху.
А тепер його одправили туди, куди він сам заслав силу людей. Вернеева перевели були з Вятки в Сарапуль на посаду справника.
Там він попався в хабарництві. Справу не прикрили, а дали їй ход. Вернеева ж одправили в тюрму.
Нові карги. Російському художникові Білібіну відомство Цариці Марії доручило подати до 1-го февраля 1911 р. колоду карт, намальовану в староруському стилю.
За що роботу Білібіну дають 30 тисяч руб. Кожна карта обійдеться 100 руб.
Всі постаті на картах будуть уявлять персон з старосвіцьких російських казок та билин.
Карти ці вийдуть в світ з 1-го сентября 1911 року. Зловживання в земстві.
В сарапульському земстві викрито зловживання в аптечному складі. Ревизія виявила, що завідуючий складом і його помішник крали крам з складу і одправляли своїм родичам, а ті продавали його в своїх аптечних складах.
Окрім того завідуючі виписували дуже багато „Сперміну“ Пеля. Обох завідуючих оддано під суд. (Р. С.).
