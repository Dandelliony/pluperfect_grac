ДОПИСИ.
(Од власн. кореспондентів).
С. ОЗІРНА, Васильківського повіту (на Київщині). Лікарня без лікаря. Шлюбна розлука. Ще 1906 року поставлено в нашім селі земську лікарню, котра повинна обслуговувать людність нашої волости —10 сел, але більше часу ця лікарня буває без лікаря ніж з ним. Ось і тепер вже три місяці, як наш лікарь переїхав в инше місце, а нового земство ще й досі не присилає і завідує лікарнею тільки фершал, що скінчив тільки в цьому році школу; оце недавно призначено ще одного фершала. А тим часом часи небезпешні: кругом лютує холера і хоч в нашім селі ще її не було, але недовго й сюди перекотитися, бо вже було де-кілька холерних слабих і скілька померло в с. Малій Вільшанці, всього за 8 верст од Озірної. Чимало людей, які приїздять з далеких сел нашої волости за медичною допомогою до лікарні, мусять вертатися без неї, бо перше, що нема лікаря, а вдруге, що нема і лікарств. Вже кінець августа, а земство й досі не висилав ліків на друге півріччя. А ще до цього всього нове лихо для лікарні: тижнів зо три тому хтось вибив вночі вікно в аптеці і покрав деякі лікарства і навіть струменти. Останніми часами в нашій Озірні і в других селах розлучається багато молодих людей, котрі недавно побралися. Старі люде все нарікають на молодь, а тим часом сами вони чи не найбільш винні в цьому, бо завше в гонитві за зятями з землею, або за заможними невістками, примушують своїх дітей силомиць вінчатися з нелюбими. От через що молоді, повінчавшись, зараз або згодом кидають одне одного і йдуть в світа. С. ЛИЧІВКА, старокостянтинівського повіту (на Волині). Наші селяне за останні 4 роки тяжко бідують: То неврожай, то пожежа, то пошесть на худобу. Усе те лихом відбивалось на добробуті селян. Щоб поліпшити своє життя, збутись допеклих злиднів, селяне забагали переселятись в Сібір, перейти на хутори, чи одруби, але справи ці скоро гальмувались. А злі дні усе допікали. Та ось цього року перед Великоднем найшлось 15 парубків, що не побоялись поїхати в Америку пошукать там свого щастя. В Америці їм повезло, як то кажуть, бо вони присилають додому батькам чималі гроші (де котрі прислали 400 карб). Пишуть, взагалі, що їм живеться добре: заробляють по 10 —15 долярів на тиждень. Налагодилось, після польової роботи, і ще 15 парубків їхати до них. Селяне наші темні. В нашому селі є павленківська бібліотека, в котрій знайдеться зо два десятки українських книжок, але в цю бібліотеку з селян мало хто і заходить. До де-якого часу селяне наші і знали, що то десь в світі виходять часописі і книжки, писані нашою мовою. А коли їм було прочитано книжку на їх мові, то вони аж здивувались. „Не вже ж пани про нас думають? “-казали вони. Про Т. Шевченка теж не знали. Один тільки парубок, що їздив кудись на заробітки одповів, що це був сліпий старець, що грав на кобзі. Нема ніякого селянського товариства, ні селянської крамнички. Попереднього літа були заснували селяне таку крамничку, та вона прожила тільки місяць. Після цього селяне перестали і думати про що-небудь селянське. Дайте освіти, тоді усе піде гаразд. С. САРДЖИНКА, балтського повіту (на Поділлі). Земля. Не бачити нашим селянам землі, яку забрала комісія. 23 августа приїхав член комісії і почав начитувати всіх, хто подавав прохання, і питає, чи має гроші? але кожен відмовляється, бо ні в кого їх немає. Хотіли б брати участок компанією, так комісія недозволяє. Можна складатись і по скілька душ на участок, але купча даватиметься одному. Добре коли той, на кого зроблять купчу, буде жити в злагоді з усією компанією, а як ні, то може сам усе до рук прибрати. Участки поділені на чотирі „категорії". За першої категорії участки перший раз треба платити 511 карб,, другої— 400 карб,, третьої —801 карб, і четвертої —240 карб. Це самі дешеві, а є й дорожчі. І всі одмовляються, бо грошей немає. Раніш думали, що комісія хоч трохи пособить, а вона нічого не може пособити. С. ДЕНЬГИ, золотоношського повіту (на Полтавщині). „Дешева горілка”. З минулого року монополька у нас торгує мабуть чи не в двоє менше. Одначе, пити у нас пьють більше, ніж попереду. Заміець „монопольної" стали вживати „дешеву горілку" з денатурованого спирту, який для того „натурують “ так  розбавивши на половину горячою водою, проціжують, як постоїть трохи, а далі кладуть туди холодної мяти, пускають мятних крапель, кидають лимонної лушпайки, бадяну, калгану, інбиру, товчуть мушкатного горіха і після того настойку пьють. Така горілка з доброго голубого спирту зветься „хандрою", а з гіршого жовтого спирту —„амброзом* (отбросом). Кажуть, що ця горілка смердить менше, ніж колишня шинкова сивуха, але ж і міцніша за неї. Пьють цеї горілки дуже багато, бо дешева. Через це почали її вживати й ті, що раніше не пили ніякої. Не знаючи, яка шкода од неї, чоловіки частують жінок, батьки частують дітей і таким чином народ роспивається й отроюється, Од цього питва людина швидко дурманіе. Шкоди од його куди більше, ніж було од сивухи. Пьють таку горілку не тілько у нас, а скрізь по селах нашого повіту і вже було кілько випадків смерти од того, зарегистрованих навіть офіціально. Акцизне відомство, аби не було збитку для казни, завело продаж денатурованого спирту тілько по купонних книжках, яких аби кому не дає. Євреї, як і инші пани, вільно здобувають собі такі книжки, але ж де-хто з них купони передає після того, або й продає баришникам, а ці беруть по тих купонах спирт і продають його мужикам по ціні вдвоє-втроє дорожчій. Очевидно, таких шинків розвелося сила, бо по селах мало в кого з мужиків немає цього спирту. Четвертина його коштує 41 коп. (за 92°), а жиди беруть по 1 р, —1 р. ЗО к. Коли розвести водою, то вийде горілка в 46° — ціною за четвертину 20 1 / 2 коп., а за пів кварти —4 коп. Тоді як настояща горілка в 40° коштує 42 коп. за пів кварти, „хандра* виходить мужикові 10 —12 коп. за 1/2 кварти. Без „хандри" зараз не обходиться ні одна оказія. Навіть багатирські весілля одбувають хандрою, а кінчають амброзом. Тілько косарів все ще частують настоящою горілкою, та й то бува так, що косарям дають добру горілку, а хазяїн сам, щоб дешевше, пье хандру. Так оце недавно зробив у нас один доволі заможній хазяїн. Настоящою могоричять ще волоетне та сельське начальство, але-ж йому „на потуху" вже підносять і хандри, а бува, що й амбразу. Питці кажуть, що хандра погано смердить поки пьєш, а як станеш їсти, то однаково, що й після доброї горілки. Завважимо, що в Галичині наші земляки погану сивуху задобрюють анисом. В хотинському та к.-подільському повітах поліція, як шукає контрабандистів, то велить хукать і як тхне од кого анисом, то такого зараз же трусять, чи немає у його контрабанди. Німці по волинській, херсонській та катеринославській губ. пьють, заміець дорогої горілки, гофманські краплі, або роблять собі горілку з ефіру. Всі оці питва дуже й дуже шкодливі для здоровья, куди шкодливіші, ніж горілка. Одначе, немає худа без добра, як кажуть кацапи. Зараз у нас багато слабують на холеру і рятуються найбільше хандрою. Через те, що хандра дешева, нею витираються, не шкодуючи. Є такі матері, що дітям що дня на ніч витирають ноги й живіт хандрою і роблять цим добру дезінфекцію.
