Економичне життя України,
Сельсько-господарські робітники. Повсюди на Україні вже скінчились жнива, й тепер надходять останні звістки про заробіток сельсько-господарських робітників під час сьогорішніх жнив. На Київщині останніми часами ціни на робочі руки трохи зросли. Так, коли робили за гроші, то у канівськім повіті платили женцеві од 80 коп. до рубля од копи, а косареві до 120 коп.; у васильківськім повіті платили косареві 75 коп. у день, вязальниці 10 —12 коп. од копи (с. Антонівка); у черкаськім повіті дорослим робітникам платили поденно 50 —65 коп., хлопчакам 30 —35 коп., дівчатам 40 коп. і дітям 20—25 коп. На Поділлі грішми платили поденно 50—60 коп., а від копи 40—45 коп., вязальникам 15—20 коп. од копи. На Катеринославщині дівчатам платили на хазяйських харчах до 1 карб, у день, а хлопцям од П/а до 2 карб, у день. Сніп, одначе, як був, так і зостався дешевий. У канівськім повіті жали жито за 8-й, а пшеницю за 10-й і навіть за 15-й сніп; у Васильківській повіті озимину жали у поміщиків за 12—13 й сніп, а у селян за 8—10-й. На Поділлі жали за 12-й, а по де-яких економіях і за 15-й сніп усе гуртом жито, пшеницю, овес, горох.
Строковим робітникам плата стала нічого-собі. У черкаськім повіті, на Київщині, по де-яких економіях, як, напр.. у Миколаївці, строкових робітників що до плати поділяють на три гурти. Строковізайди, що зайшли сюди на заробітки з Полтавщини то що, в апрілі та маї одержують по 7 карб, і харч (хлопці й дівчата однаково); в іюні, іюлі та в августі—по 8 карб, і харч, а там—-в сентябрі й октябрі знов по 7 карб, та харч. Строкові з околишніх сел мають по 8 карб, місячної плати та економичну харч. Строкові місцеві в Миколаївці одбірають що місяця — дорослі по 9 карб, та пайок, а хлопчаки по 8 карб, і пайок. У маріупольськім повіті, на Катеринославщині, плата стояла ще краща. Там дівчатам платили од 15 до 20 карб, на місяць, хлопцям од 25 до 40 карб. —-усе на хазяйських харчах; на строк од Зелених свят до Покрови дівчатам платили од 40 до 60 карб., а хлопцям од 80 до 130 карб. Але зате й робити доводиться так, що, може, й плата того не варта. Так, на слова нашого кореспондента, „працювати доводиться страшенно... Тут не 10 і не 12-годинний робочий день, а найменше (курс, наш) 18-годинний. І це серед спеки в 80 градусів, серед пилюки, за якою світа Божого не видно, яка забірається в кожну ямочку тіла й заставляє його нестерпимо щемити". Повертається вже до-дому й частина наших заробітчан. Як повідомляють з Полтави, в вагонах 4 класу, що прибувають з півдня на станцію, повно заробітчан. Заробили вони здебільшого по 50 карб., а в поодиноких випадках до 80 карб. Заге ж і працювали вони! Через дощі доводилось часто працювати й серед ночі. „Бувало, — оповідають вони, — в дощ лежиш 1—2 дні, а потім, як настане погода, то працюєш 2—3 дні майже без спочинку, навіть і вночі". Повертаються тільки дорослі чоловіки, а чоловіки й підлітки ще позоставались на заробітках.
