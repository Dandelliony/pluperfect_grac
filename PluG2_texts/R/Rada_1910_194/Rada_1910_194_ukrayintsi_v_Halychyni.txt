Українці в Галичині.
 - На стипендію і памятник Адамові Коцьку до 28 августа зібрано на книжечку ч. 8.888 Краєвого Союза кредитового у Львові 2293,76 корон. (Діло).
 - Українська побіда при стрийських виборах. „Діло" повідомляє, що на виборах до парламенту в Стрию вибрано послом д-ра Євгена Петрушевича, адвоката з Сколього, за якого подано 126 голосів. Кандидат москвофілів д-р Савюк одержав всього 45 голосів. Підчас виборів москвофіли вживали всіх заходів, до провокації включительно, щоб перемогти. Між селянами снували жандарі. Серед українців настрій був поважний і самопевний.