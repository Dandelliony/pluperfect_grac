ДЕРЖАВНА ДУМА.
(Засідання 15 марта)

Роспис департамента хліборобства
Звегинцев, зазначивши необхідність об’єднання діяльности земств та департамента хліборобства, пропонує до формули комісії зробити додаток, в якому було-б зазначено що способи для спільної праці було встановлено не однакові для всіх місцевостів, а щоб їх одміняли відповідно і до місця, і до характеру поставленого завдання. Принято формулу перехода комісії з поправками Березовського 1-го та Звегинцева, а потім принято й увесь роспис.

Обрахунок відділу сельської економії та с.-г. статистики.
Звегинцев докладує роспис відділу сельської економії та сельсько-господарської статистики, вирахований відомством і ухвалений комісією в сумі 1,508,764 карб., тобто більш як у минулому році на 702,932 карбованці. Збільшення бюджету призначено на розвиток кустарного промисловства. Комісія крім того висловлює побажання, щоб відомство дало відомости, про становище кустарної промисловості и, а також про можливі способи підвищення її розвою. Бобянський посилаючись ца приклади Західньої Європи, обстоює за широку допомогу і поліпшення постановки кустарної промисловости, говорить про потребу заснування кафедри дрібної промисловости і допомогу кооперативним товариствам кустарів. На прикінці він пропонує відповідну формулу перехода. За згодою комісії Дума приймає формулу Бобянського й увесь обрахунок.

Обрахунок лісового департамента.
Меньшиков , докладчик роспису лісового департамента, вважає, що казенні ліси могли б давати до двохсот милійонів карбованців прибутку. Теперішній-же малий прибуток залежить від недоброї постановки лісового хазяйства, а також і від того, що лісництва занадто великі по своїй площі. Зазначивши, що селянський банк допомогає знищенню лісів, докладчик гадає, що слід було-б заснувати окреме лісове управління. Відомству також треба подбати про організацію вищих і середніх лісових шкіл та про більшу охорону лісів. Бич зазначає, що ліси дуже знищуються. Відомство повинно дбати не стільки про збільшення своїх прибутків, як про охорону істнуючих лісів та про утворення нових. Діректор лісового департамента , відповідаючи Бичу, запевняє, що великих порубок, що роблять велику шкоду лісам, не роблять. Вирубку лісів роблять відповідно до певного плану. Прибуток лісів збільшується. Хоча в 1905 і 1906 роках, через відомі всім причини, ліси не давали прибутку, але ж в 1909 році прибуток дійшов небувалої суми 66.500.000 карб., а в 1910 році можна сподіватися 70.000.000 карбованців. Дума приймає формулу комісії, що визнає необхідним, щоб відомство подало свої міркування про ліквідацію казенних лісопилок, виготовило для біжучої сесії законопроект про передачу Гагринської лісової дачі департаментові лісовому і подало детальні відомости про майбутні роботи в справі зміцнення метючих пісків. Також принято формули Єгорова та Єфремова і весь роспис лісового департамента в розмірах, зарахованих комісією.

Запитання.
Читано й передано до комісії запитання до кавказького намістника в справі насильств над місцевою людністю, що чинили їй одряди підчас вловів розбишак-інгушів в Чечні. По цьому засідання об'явлено закритим.

