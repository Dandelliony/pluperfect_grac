Театр і музика.
В. І. Сафонов (до завтрашнього концерту). Завтра, 18 березіля, в городськім театрі відбудеться четвертий сімфоничний концерт під орудою одного з видатніших сучасних діріжорів В. І. Сафонова. Д. Сафонов якийсь час був директором московської консерваторії, але скілька років тому він був примушений залишити цю посаду. Тоді він поїхав за-кордон і там за короткий час здобув собі велику славу, як діріжор-художник і технік. Між иншим, характерна для д. Сафонова деталь: він дірігує не палічкою, а просто рукою. На жаль, програма завтрашнього концерту в цілому не визначається ні новизною, ні великою цікавістю. Шоста сімфонія Чайковського („Патетична“) й п'ята сімфонія Бетховена досить популярні навіть у нас, щоб їх варто було виконувати в спеціальнім концерті. Оживляє програму тільки сімфоничний уривок з Вагнерівського „Парсіфаля“ —„Чудо страстної п'ятниці“. При тім інтересі, який тепер у нас помічається до Вагнерівської музики, останній № напевне також викличе до себе зацікавлення.

„Сатана“ Я. Гордіна в труппі Т. Колесниченка. Труппа Г. Колесниченка, що перебуває тепер в Одесі, виставляв „Сатану“ в перекладі на українську мову. Як відомо, п'єса мала на російській сцені великий успіх, —прийнаймні в Одесі вона йшла коло 80 разів. Сама п‘еса нічого особливого з себе не уявляє і її успіх можна пояснити закоханням сучасної публичности в усякій чортівні та деякою цікавістю до єврейського побуту. Здається, вже зауважено, що деякими місцями вона дуже нагадує „Сто тисяч“, навіть прямо можна казати про вплив на автора „Сатани“ з боку „Ста тисяч“ Тобілевича, хоч погляди обох авторів на любов людини до людини протилежні. Зовнішня будова майже однакова, хоч „Сатана“— драма, а „Сто тисяч“—комедія. На українській сцені „Сатана“ Гордіна має свою рацію, бо п‘еса написана художньо, примушує артистів працювати над ролями, не дає багато місця мелодраматизму і виводить за межі тісного „етнографичного" репертуару. Таким побитом, треба привітати переклад д. Колесивченка і його вистави „Сатани“. Вважаємо, що цілком непотрібно рівняти виконання пьєси до виконання на російській сцені, бо український театр не є частиною рос. театру, і міряти доводиться ріжною мірою. Рецензенти одеських газет оцінювали виставу тільки порівняно, ось через що вони не зважилися признати виконання гарним („Сносно... иногда совсЬмъ даже сносно“)…
 Рецензент газ. ,,Одес. Листокъ“ д. Олександровський, цікавий тим, що й досі не дає небіжчикові М. Старицькому спокою, не визнав ніякої рації за українським перекладом через те, що російський переклад зроблено мовою „городской бЬдноты —і це гарно, а український — мовою укр. селян —це дурниця, мовляв. Д. І. Олександровський і на цей раз прогавив, що діється в містечку —ну, при чому тут „языкъ городской бЬдноты“? Коли ж порівняємо гру артистів в „Сатані“ з грою тих же артистів в першій — ліпшій пьєсі репертуару труппи д. Колесниченка, то просто радісно робиться —так багато вносить пьєса Гордіна в гру артистів інтелігентности, такту, видержки і обмірковання. „Сатана“ приносить ту користь, що виховує артистів що до почуття міри в виконанню, якого так часто бракує нашим провінціальним актьорам. Про подробиці говорити не будемо, бо труппа влітку гратиме в Київі, Самий факт постановки „Сатани“ і те, що антрепріза охоче виставляє цю пьєсу (не зважаючи на слабі збори) показує, що рух на користь оновлення нашого репертуару захоплює потроху і українські труппи. Ан. В —ко.

Пам’яти В. О. Грицая. З приводу смерти артиста В. О. Грицая земляк його, А. Володський подає відомости про таку характерну рису цього діяча на ниві українського театру. Небіжчик так зацікавив українськими справами взагалі, а театральними особливо, своїх земляків-хліборобів, що мало не пів-села Куковичів швидко розвіялося по-між українськими труппами і серед цих „з під плуга" актьорів в чимало талановитих людей, що „нехибно несуть стяг священний". В містечку Мені В. О. влаштував театр і там часто давав народні вистави з селянами-актьорами. 

Труппа А. Суходольського з 8-го марта грає в Сумах, у театрі Корнепанова. Труппа пробуде в Сумах увесь піст.

Колишня труппа П. Саксаганського грає тепер у Кам'янці-Подільському. Репертуар оповіщено такий: „Галька“, „Кума Марта", „Хатня революція", „Гуцули" та инші українські п‘еси. Досі виставлено п'єси: „Маруся Богуславка", „Суєта", „Хмара“, „Панна Штукарка". Товариство має не абиякий хор та оркестр. Вистави одбуваютьея дуже добре. Перше місце в трупні належить артистці Войцехівській. Успіх мають також і артисти: Чичорський та Зайченко. Афіші друкуються російською мовою. 
Труппа |. Каневського. В Баку, в театрі Валаханського гуртка, грає українська труппа І. Каневського. Репертуар такий: „Жидівка Вихрестка", „Циганка Аза“ та инші старі пьєеи.
