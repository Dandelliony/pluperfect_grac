ПО РОСІІ.
Трус в кооперативній крамниці. Недалеко од Твері в селі Перемірки давно вже працює потребительське товариство і має свою крамницю. Оце недавно несподівано в потребительну крамницю зайшов поліцейський врядник і в присутности понятих зробив пильний трус в крамниці. Нічого злочинного і недозволенного не знайшов. Чого і на що роблено цей трус — ніхто не знає. (Р. С.).

В Манджурії. Харбінська газета „Нов. Жизнь“ звертає увагу на те, що все частіше і частіше в Харбині та околиці трапляються випадки вбивства салдат та приватних людей. Хто робить ці вбивства невідомо, але газета в їх сістематичности бачить якийсь план. Газета гадає, що роблять це китайці. Тепер в Харбині бояться вже держати китайську прислугу, щоб не вирізала вона своїх хазяїв. Настрій серед руської людносте стає там дуже трівожний та боязкий.

Маріавіти. Привідці маріавітської віри подали прохання ще торік, щоб маріавітську церкву визнано було самостійною. Привідці посилались на те, що між маріавітами та папським престолом така різниця, яку ні що вже не загладить. Вони рішуче розійшлися і уряд мусів сам визнать маріавітів окремою церковью, легалізувавши їх адміністративно. Опіраються ще й на те, що урядові немає ніякої причини забороняти поширення маріавітізму, бо це вчення немає нічого незаконного, проти урядового. Переслідування маріавітів примусило б їх стати не легальними. Прохання маріавітів прихильно стріли в відповідних сферах і тепер питання тільки в тому, як провести цей закон. Синод теж не думає класти перешкод. Синод незадоволений тільки з одного пункту вчення маріавітів—про шлюбну розлуку. Шлюбна розлука у маріавітів дуже легко робиться і це не подобається синодові. Однако це не велика перешкода. Через це то визнання маріавітської церкви самостійною чекають в недалекому часі. (Р)

Тривога. Іркутська газета „Вост. Заря“ оповідає, що пасажири, які проїздили через Іркутськ повідомляли про побільшену охорону біля города Хайлара в Манджурії. Населення в трівозі і чекає чогось поганого. До них доходять чутки, шо китайці напали були на руських, на залізниці. В перестрільці вбито з обох боків більше 100 душ. Залізничі служащі з маленьких станцій вивозять свої семьї і майно на великі станції, де більше охорони. Багато комерсантів та купців одправляють свої семьї в Європейську Росію. Один воєнний полковник Н, що їхав з Хайлара в Росію, запевняє, що китайські воєнні зовсім не ті, що були кілька років тому. Це не юрба недісціплінованих вояків, а по європейському організовані полки. (Гол, Москва).

Катування в глазовській тюрмі. Ми повідомляли, що в глазовській тюрмі було 82 випадки катування в'язнів. Тепер „РЬчь“ подав кілька фактів з того катування. В ноябрі 1908 року арештанта Нікітіна за те, що той попросив запалити в грубці, надзиратель Огорельцев вдарив тричі кулаком по голові, а старший надзиратель почав бити по обличчю. ,,От тобі і тепліше буде“, говорив він Нікітіну. В январі 1909 року надзиратель Максімов вдарив арештанта Тіткова гострим ключем по голові. Арештант впав і його одправили в лікарню. Кола один арештант заявив, що надзиратель вбив арештанта, той одповів: одним менше буде. В августі 1909 р. надзиратель Огорельцев так пхнув дідуся Трефілова, що той вдарився в грубку головою і довго лежав непритомний. Потім од цього він збожеволів. Всі ці факти подтверджено посвідченнями арештантів та сторожів при тюрмі. Все це робилося з дозволу начальника тюрми Волкова.

Селяне-курильщики опіуму. Давно вже визнано, каже „Окраина Вост.“, що росіяне, які попадають до инородців дуже швидко знайомляться з їхньою культурою і переймають од них саме погане. Це дуже добре доводить приклад Приморської країни. Там селяне з Росії почали за прикладом китайців та корейців одурманювати себе опіумом. Це китайське зілля разом з російською горілкою невимовно велику шкоду робить селянам в Приморській країні. Надто псує своє здоровля молодь.

Півтори тисячі верст пішки. В „РЬчи“ надруковано цікавий уривок з листа засланця. Автор листа пише про те, які муки терплять ті засланці, що відбули вже свій строк в Турханщині і хочуть повернутися додому. Для цього єсть, каже автор, два способи. Засланець мусить йти або етапом, або їхати на свій кошт по залізниці. Їхати не кожен може, бо це дорого коштує, ото ж всі майже засланці на свій риск йдуть пішки. До цього ще спричиняється й те, що після довгих літ заслання так хочеться скоріше вирватись на волю. Оддавать свою долю в руки конвойних та тюрем по дорозі, те ж не кожен хоче. І люде йдуть до далекого рідного краю. Без гроша в кешені, в 40 —50 градусний мороз з вітром йдуть засланці гуртками в 2—4 душі по Єнісею, роблючи переходи в 25-30 верст в день. Щоб дійти до першої залізничої станції таким способом, треба йти 2 місяці. Зупинятися більше, як на 24 години забороняється. Вовчий пашпорт підганяє все далі й далі. Одпочити немає де і ніколи. Хто порахує, питає автор листа, скільки мук та страждання принесуть ці мандрівці додому? Скільки здоровля й сили забере ця мандрівка з заслання? А вони все йдуть і йдуть. Кому і на що потрібні ці страждання? Все, що дало б хоч яку набудь підмогу та полекшення—заборонено. Неможно ні грамоті дітей вчить, ні подати лікарської допомоги темному, і вимираючому од пражців та пошести, народові. Все заборонено засланцям, всякі стосунки з людністю тої країни, де проходять вони. Самотні йдуть вони серед чужої і часом ворожої людности до далекої родини. А горе та нужда камнем лягають на душу і нищать останні сили, останню енергію.
