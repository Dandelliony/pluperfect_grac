З газет та журналів.
Закинуті аж „на край світа" в Нікольськ-Усурійський наші земляки в роковини смерти українського Кобзаря не забули пом'янути його „не злим, тихим словом". В ч. 45 газети „Никольскъ-Уссурійскій" за 26 феврадя знаходимо статю д. І. Григоровича про Шевченка, редакційну статю про „49 ті роковини" та де-кілька хроникальних українських звісток.

„Шевченко, як велетенська поетична сила — пише д. Григорович — примушує ввертати увагу на українську літературу, рахуватися з нею всіх, хто й не бажав би цього робити... 

Ще більше значіння для українців має Шевченко ідейним змістом своїх творів. Той народолюбивий ґрунт, на який ступила і на якому повинна розвиватися українська література, Шевченко так укріпив демократичним змістом, що цим уже проложено тверду, просту дорогу українській літературі. Цим шляхом широкого демократизму пішов весь національний український рух. Початок цього руху міг скластися і незалежно од впливу Шевченка. Українська національність за тих часів це були самі майже народні маси і вже через це саме всяка національна праця мусіла бути працею на користь рідної маси. Але ті неясні, стихійно-інстінктовані пориви невеличкої за тих часів української Інтелігенції, Шевченко перетворив у певну політично-соціальну програму, яка має змогу змінювати свої форми відповідно до того, як мінялися форми самого життя. Ідейним же своїм духом вона зостається незмінною так само, як вічно-неодмінним зостається ідеал щастя народніх мас",.. „Популярність Шевченка це — популярність народнього трібуна, борця й страдника за народне право"...

На „инородческій" циркуляр Столипіна відгукнулися й деякі „товсті" російські місячники. Так „ВЬстникъ Европы" в останньому числі (март), переказавши зміст цього знаменитого циркуляру, додає: „Цікаве, насамперед, формальне питання, яке викликає цей циркуляр. Місяців три чи чотирі тому, при обміркуванню в Державній Думі запитання про утиски, що сипляться на професіональні союзи, товариш міністра внутрішніх справ од імени всього правительства заявив, що адміністративна власть не мав ніяких засобів для впливу на такі колегіальні установи, як губернські та городські присутствія в справах про товариства. Тепер виявляється, що засоби ці є і вживають їх дуже рішуче. Циркуляр Столипіна звертається до губернаторів, але зміст його безперечно стосується до присутствій; їм робиться наказ, як вони мусять поводитись і в яких випадках вона небезпремінно мусять одмовляти в регістрації товариств…
 
Особливу увагу звертають на себе тут терміни, наскрізь перейняті тенденціозністю. Чого, напр., „самосознаніе". до якого змагаються недержавні народности Росії, характеризується терміном: „узкое"? Чого воно непремінно визнається „національнополитическимъ", а не просто національним? На якій підставі з поняттям про національну „обособленность" сполучається й поняття „розни"? І невже легальне істнувння товариств, які ставлять своїм завданням культурно-просвітний розвиток, більше допомагає загостренню „обособленности и розны", ніж сістематичне здушування инород чеської культури?

 Статя звертає увагу на те, що утиски проти розвитку недержавних народностів робляться саме в той час, коли „во всю ширь“ розвертається і всяким чином „поощряется“ великоруський націоналістичний рух, однобічний, егоїстичний, напів механичний, отверто ворожий до всього иновірного та инородчеського, зарахований на піддержку власти, з якої він тільки й черпав свою силу! Як широко роздвигнуго цілі, намічені циркуляром, видко з того, що до „инородческихъ овществъ" прирахував він і товариства... українські!"
