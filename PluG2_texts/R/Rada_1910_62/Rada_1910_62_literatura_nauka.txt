Література, наука, умілість і техніка.
= Дзвінок. Вийшло ч. 5 ілюстрованої часописі для дітей „ Дзвінок". Зміст такий: К. Г. — В Шевченкові роковини; К. Г.—Один вечір з життя Шевченка в Київі; К. Г. — Княжичі; Дві долі (вірш); Тургенєв—Горобець К. Г.—Ростина оаза; Т. Шевченко—Де стовпи небо підпирають...; Д-р І. Демянчук—Казка про Гігеса; Сетон Томпсон—Клусовик; Матері звірят; Де-що про комету Галея; Веселий кутик; Кухня ляльок; Праця і забава. Додаток для малих читачів — Курка Марина і киця Бурка; Як бавилися жаби.

= Іван Франко повернувся до Львова і саме тепер готує до друку свій переклад староіндійської поеми; „Цар і Аскет" , що має бути видрукована в одному з найближчих випусків „Універсальної бібліотеки". До свого перекладу д. Іван Франко додає передмову про староіндійське письменство і другий дословний переклад орігіналу поеми, бо перший має характер швидче переробки. 

Цими днями скінчилося друкування його нарису історії української літератури. Це має бути книжка аркушів на 24 друку. Перед своїм приїздом до Львова наш відомий письменник перебув деякий час над Чорним морем, куди виїздив за порадою лікарів.
