З історії однієі ревизіі.
Всякий час має свої характерні риси. Те, що скільки років тому можна було вважати просто неможливим, тепер не викликає ні в кому ніякого здивовання; що тепер дивує, як надзвичайна подія, нашим батькам здавалося найзвичайнісенькою річчю. Часи міняються—міняються й люде, їхні норови та звички, їхні думки, симпатії та моди. Останніми часами в механизмові нашої державної машини зайшла велика мода на ревизії. Західня Європа давно вже не знає такого способу направляти державні справи, бо широко забезпечена гласність, воля слова, та можливість раз-у-раз апелювати до народніх заступників виключають там потребу всяких екстраординарних заходів, щоб дізнатись правди. Очевидно, наш „обновленный строй” не може піти слідом „гнилого Заходу", не може прищепити собі згаданої противотрути проти всяких злочинів і через те мусить в своїй хатній аптеці держати специфичні ліки. Такими „домашніми“ ліками були здавна сенаторські та всякі инші ревизії, що мали на меті дізнатися правди про те, як функціонують ті або инші публічні органи. Були часи, напр. початок 80-х років, коли такі ревизії практикувались досить широко, хоч результатів од їх для поліпшення державного механизму ніяких і не вийшло. Потім довгий час не було чутно про ревизії, — тепер же знову ми вступили в епоху, коли життя по державних установах творять ревизори усяких рангів, чинів та званій. Які будуть наслідки цих несчислених ревизій для поліпшення державного механизму тепер — поживемо, побачимо, як що буде на що дивитись. Поки ж що виявляється вже инша тенденція ревизій, цілком відповідна духові часу.
 Дух часу, як відомо, найбільше виявив себе вишукуванням та безощадним нищенням так званої крамоли. Як діти часу, не могли од такої манери вберегтися й ревизори. Де-які ревизії, як напр., та, що була на південних залізницях, цілком повернулись на боротьбу з крамолою, а її панове ревизори дуже широко розуміли. Так широко, що досить було служащому мати призвіще на скій і або батьком своїм Аврама чи Марка, щоб виявити в очах у ревизорів саме небезпечне тавро крамольности. Не знаємо, що такі ревизії дадуть з погляду державного, але що з погляду громадського вони показують самий низький ступінь елементарної справедливости —про це, думаємо, не варто багато говорити. І найгірше те, що звідомлення ревизорів здебільшого складаються по архивах відповідних відомств, що протестувати проти них і змагатися не можуть скривджені люде і мусять через те нести на собі наслідки таємного обвинувачення. Рідко-рідко коли результати ревизій виходять на денний світ, і тоді тільки можна довідатись про такі таємниці, що мають просто казковий вигляд. Недавно досить широко пішли    відомості про одну таку ревизію. Маємо на увазі звідомлення архиєпископа Антонія, що ревизував київську академію, та відповідь на його академичної корпорації, видану під заголовком „Правда о кіевской духовной Академій". „Правда" дає стільки матеріалу для характеристики наших ревизій, що обминати її не годиться за-для високого її громадського інтересу. 
Арх. Антоній в своєму звідомленні зробив дуже прикру оцінку київської академії. Вона і нігілістичний та атеїстичний рух ширить, і революцію годує, і професорів має таких, що тільки запобігають ласки у студентів і потурають на все лихе. Одно слово, як кінчає ревизор своє звідомлення „лучше закрить всЬ четыре академіи, чЬмъ терпЬть ихъ, разлагающее противо-церковное настроеніе". Ці слова арх. Антоній мав сміливість проказати прилюдно, бо не тільки подав до синоду, а й надрукував своє звідомлення і тим дав можливість заговорити й обвиноваченим. І от од обвиновачених, професорів академії, про дивні діла ми дізнаємось, Показується, що матеріали ревизії просто суперечать з офиціяльними документами і засновані на гидкому доносі анонимного пасквилянта (вже проте здемаскованого), якого злістні вигадки ревизор ствердив своїм архирейським словом, заручившись за їхню правдивість. Здавшись на згаданий донос, ревизор понапихав до свого звідомлення силу вигадок, не бувалих подій і навіть не істнуючих осіб. Камінчик по камінчику виймають автори „Правды о кіевской духовной Академіи" з будівлі ревизорських обвинуваченнів і коли ви кінчаєте книжку, то з ревизії перед вами тільки купа гною та грузу лишається, а од неї таким духом ладанного благочестія і політичної неохайности тхне, який не часто трапляється навіть у наші занадто духовиті часи. Духовний ревизор побив рекорд фантазування в офиціяльних документах. Було б довго перелічувати все, що вилилось так необачно з ревизорського звідомлення на голови професорів академії. Але єсть такі факти, які може перевірити кожен, —от хоча б обвиновачення колишнього ректора академії, є Платона, чорносотенного обранця до другої Думи, в тому, що він зреволюціонизував київське духовенство й у Думі пристав до кадетів. Або що інспектор Академії, проф. Рибинський, сам забастовкою студентів керував. Або що професорська колегія ту забастовку підтримувала... Адже все це говориться про людей, відомих з своїх консервативних поглядів, здебільшого товаришів самого ж ревизора з політичного погляду. І проте арх. Антоній не завагався в своєму звідомленні дати те, що другий архирей досить влучно назвав „офиціальнымъ извЬтомъ" та „сводомъ сплетенъ и пересудъ о несуществующихъ фактахъ". Соромно читати про всі ті способи, з яких користувався ревизор підчас ревизії; моторошно робиться, коли стрінеш таку, напр., циничну подробицю в словах преосвященного ревизора: „приходилось и мнЬ даже во время возгласа „горп импемъ сердца“ всматриваться въ лица студентовъ и припоминать; „а Васи Рождественскаго въ церкви-то нЬтъ". В що обернули релігію любови та всепрощення отакі пастирі —про це виразно говорять факти академичної ревизії. Сухий формалізм, вузьке політиканство, нетерпимість, підлещування до старших і образливе нехтування до менших —ось яку картину ревизії дає „Правда" київських професорів. І не тільки вона, бо ще більше ці риси проступають у відповіді арх. Антонія професорам, надрукованій недавно в „КіевлянинЬ". Преосвященний ревизор переступив тут уже всяку міру пристойности і, обминаючи пильно фактичні поправки, надолужує консисторськими анекдотами. Звичайно, ними себе він не реабилітує од тієї правди, що сказали йому в вічі професори. Історія з ревизією київської академії наочно показала, на що зводяться ревизії. Для неправди вони не страшні, бо вона раз-у-раз знайде, кудою уникнути од ревизорських бичів; зате з правдою часто поводяться так, як арх. Антоній. І навіть в кращому разі, коли ревизор не примішує до свого діла політики і хоче совістно розібрати справи, то й тоді ми щось не чули про добрі наслідки од ревизій. І їх не може бути, бо система дрібних латок , там, де треба радикальних засобів, ніколи ні до чого доброго ще не доводила. 
Сергій Єфремов.


