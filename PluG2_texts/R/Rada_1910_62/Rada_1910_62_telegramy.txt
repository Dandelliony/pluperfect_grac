                                                                                                                        ТЕЛЕГРАМИ 
                                                                                                    (Та останні вісти з газет)

Державна дума.
ПЕТЕРБУРГ, 16. Голова оголошує що між нашими заявами єсть також заява Пурішкевича, в якій він прохає одпуску, щоб за цей час одсидіти арешт. Балотіровкою Держ. Дума дає Пурішкевичу одпуск. Червинський робить доклад про обрахунок переселенчеського управління. Управління призначило на цю мету 25 277.077 карб. Думська комісія зменшила цю суму на 118.283 карб. Переселенське управління думає послати 21 наукову експедіцію, які мусять облідувати коло 4.500.000 десят. Сібіру.

Дворянський з'їзд.
ПЕТЕРБУРГ, 16. На дворянському з'їзді граф Бобринський одмовився прочитати телеграму Пуришкевича, бо вона зовсім нецензурна. Дворяне дуже обурені поведінням Пуришкевича. Всі здивовані, що телеграф прийняв нецензурну телеграму. 
Головін доводив, що финанси Росії дуже бідні і необхідно треба завести нові податі. Марков дуже різко висловлювався проти Державної Думи; на його думку від неї нема ніякої користи, а тільки шкода одна. Останні слова Маркова декого з дворян дуже порадували і вони кричали: правда, правда! 

Інтендантська ревизія.
ПЕТЕРБУРГ, 16. „Нов. Русь" повідомляє, що сенатор Дедюлін взяв на розгляд послужні списки бувших київських інтендантів Каменського і Тризни. Помішник сенатора Гарина Хотяїнцев не буде ревизувати в Київі. Генерала Танеєва, якого обвинувачує сенатор Гарин, випустили з під арешту під залог в 10.000 рублів

З'їзд слов'янських вчених.
ПЕТЕРБУРГ, 16. Нове товариство    „Єднання слав'янських вчених" упоряджає    в 1911 році в Петербурзі з'їзд славянських вчених.

Слав'янський клуб.
МОСКВА, 16. Рада старшин слав'янського клубу запропонувала загальним зборам членів закрити клуб.

Товариство думських журналистів.
ПЕТЕРБУРГ, 16. Товариство думських журналистів більшістю 8 проти п'яти голосів одмовилось брати участь в з'їзді письменників.

Наслідки промов Пурішкевича.
ПЕТЕРБУРГ, 16. По наказу воєнного міністра Сухомлінова увільнено студента четвертого курсу воєнно-медичної академії Грабовського, що був за голову на сходці студентів, яка склала протест проти промов Пурішкевича в Державній Думі. Увільнено також трьох студентів електро-техничного інституту, що складали з себе презідіум на сходці в інституті. Члени Державної Думи соц.- демократи вносять запитання з приводу цього.

Земство.
ПОЛТАВА, 16. Повітове земство ухвалило поширити в повіті агрономічну діяльність і одкрити в Диканьці чотирьохкласну школу.

Загальна освіта.
ОДЕСА, 16. Дума ухвалила план заведення загальної освіти в місті на протязі 20 літ. Дума просить на це запомоги в казни.

Закриття товариства.
ОДЕСА, 16. Закрито єврейське терріторіалістичне еміграційне товариство.

Літання.
ОДЕСА, 16. Відомий спортсмен Уточкін купив недано аероплан Фармана і вчора літав на ньому 12 хвилин над Одесою. Підіймався вгору на сто метрів.

Арешт сіоністів.
ОДЕСА, 16. Генерал Толмачев звелів посадити під арешт гурток одеських сіоністів, що без його дозволу збірали добродійні жертви на єврейський національний фонд. Між арештованими бувший рабин Авиновицький, лікарь Сапіро і инші. Деяким доведеться сидіти по три місяці.

Арешт соц.-демократів.
ЛІБАВА, 16. Викрито соціал-демократичну організацію. Забрано друкарню і багато літератури. Почались труси і арешти.

Штраф на газети.
МОСКВА, 16. Адміністрація оштрафувала на 500 рублів „Русское Слово" і газету гуртка дворян „Русскій ВЬстникъ"

Справа фальшивомонетчиків.
КАЗАНЬ, 16. В окружному суді почалась справа про фабрикацію і розповсюдження золотих грошей. Обвинувачують десять душ, між ними ветеринарний лікарь Ільїн. Свідків коло ста душ.

Арешти.
ПЕТЕРБУРГ, 16. Арештовано помішника присяжного адвоката, що по фальшивих документах взяв в іркутському банкові 20 тисяч руб. Біля Державної Думи арештовано юнкера, що побив дворників і витяг шаблю. 
ОДЕСА, 16. Арештовано ватажка розбійників, Карпа Шика, що грабував і вбивав людей в брацлавському повіті, на Поділлі.

Реорганізація поліції.
ПЕТЕРБУРГ, 16. Газети повідомляють, що міністерство внутрішніх справ одсунуло на довгий час реорганізацію поліції.

Од'їзд Ізвольського.
ПЕТЕРБУРГ, 16. Міністр закордонних справ Ізвольський, як сповіщають газети, виїздить незабаром за кордон по дуже важних політичних справах.

Катастрофа.
 АСТРАХАНЬ, 16. На морі шхуна „Арге" наскочила на шхуну „Ізмаїл". „Ізмаїл" пішов на дно на глибину 365 сажнів, на шхуні було 65,000 пудів мазуту. Людей вирятувано.
Велика пожежа.
ПЕТЕРБУРГ, 16. Горить велика фабрика відомої фірми „Борман".

За кордоном.
БІЛЬБАО, 16. Докові робітники почали бастувати через непорозуміння з начальством. 
ТЕГЕРАН, 16. Всі міністри, що подали були в одставку, забрали свої прохання назад. 
БУДАПЕШТ, 16. В селі Екезіто згоріла через необережність з вогнем велика шопа, в якій справляли Великдень селяне. Згоріло 290 душ, а більше 100 душ дуже попеклось.



