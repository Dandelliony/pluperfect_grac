ДОПИСИ.
(Од власних кореспондентів ).

С. ЯБЛУНІВКА, черкаського повіту (на Київщині). Нещасливий випадок. нашому селі 9 марта трапився такий нещасливий випадок: кілька робітників, що роблять в каменоломнях у місцевого єврея-орендаря рвали порохом камінь. Забивши кілька зарядів, вони почали запалювать їх. Коли всі вони вибухли крім одного, то робітники підійшли, щоб подивиться, чому саме не вибухав ще один заряд. Але саме в цей час заряд вибухнув і трьох робітників було поранено - двох не дуже, а третього тяжко. Тяжко пораненого одправлено в Смілу у софієвську лікарню.

Наші люди почали сіять ярину, на тих смугах, що були з‘орані з осени. Почали орати й під ярину. Озимина скрізь добра і коли не буде заморозків, то можна сподіватися врожаю.

УМАНЬ (на Київщині). Давно вже засновано у нас „Літературно-художествений кружок", та щось років два він не виявляв ніякої діяльности. Тепер надумався підвестися. Записалося багато нових членів і гурток ожив. 13 марта було вряжено вечірку. Невеличкий чоловічий хор проспівав скілька пісень українських („Побратався сокіл", „Ой п'є Байда мед горілку", „Ой зійду я на могилу" і ин.), потім дует Лисенка —„І широкую долину", тріо Стеценка    „В ночі на могилі". Співали взагалі гарно, особливо „В ночі на могилі". Далі була декламація і грав на кобзі бандуріста Пархоменко. Піснями та думами його як роспочиналась вечірка, так і закінчилась. Публіка з цікавістю слухала і вітала виконавця гучними оплесками. Як видно з програми, перша вечірка „Л.-Х. К." була цілком українська. Є думка й на-далі впоряжати такі ж вечірки. На одній із ближчих буде прочитано реферата про Олеся. Друга вечірка „Літер.-худ. кружка" відбудеться 19 марта в городському театрі.

С. ВЕСЕЛІ-ТЕРНИ, верхньодніпровського повіту (на Катеринославщині). Сельсько-господарське т во. 7-го марта відбулися загальні збори нашого т-ва. З прочитаного звідомлення за перший рік істнування т-ва видко, що праця його була користна для місцевих селян. З весни минулого року т-во заклало у себе на 4 дес. аренди зразкове поле з метою випробування де-яких нових ростин, засобів оброблювання землі і т. и., де посіви велися по шестипольному еівооборотоні. Для ознайомлювання хазяїв з рядовим посівом т-во давало на прокат рядову сіялку    „эльворти“, яку придбало на кошти повітового земства, а для висіву на полі чистого насіння - трієр. Окрім того т-во прохало в губернського земства, щоб воно позичило з сельсько-господарського фонду 1000 карб, на збільшення складу сельсько-господарського знаряддя. 

Для боротьби з комахами, що шкодять садівництву та полеводству, т-во давало даром садового оприскувателя „Вермореля“, а також і вказівки про те, як боротися з ними. Всі, хто брав той оприскуватель, вирятували садки од гусені. 

Т-во мало случний пункт, де окрім 2 жеребців з казенної конюшні, також були і власні проізводителі: жеребець фінляндської породи, бугай ангельської (німецької) і кнур іоркширської породи. Т-во мало бібліотеку з 7 одділів по сельському господарству і одділ книг: по кооперації, ентомології, економії то що. З журналів одержувались „Хлібороб" і „Хуторянин“.

Т-во улаштовувало сельсько-господарські лекції, на загальних зборах секретарь читав доклади, селянам роздавалися книжечки, плакати то що. Щоб дати селянам добірне насіння на посів, т-во виписувало його од кращих фірм і робило спроби зразків. На весну виписано всякого насіння для 40 хазяїв. Для того, щоб на місці побачить, як ведуться зразкові хазяйства, т-во улаштовувало екскурсії. За минулий рік було улаштовано дві екскурсії; 1) в Ганнівську економію кн. В. С. Кочубея і 2) на пасіку „ Золотая Пчелка“ 
А. А. Беклемішева. 
Всіх членів в т-ві 118. По касі прибутку —662 карб. 18 к., трат —633 карб. 9 к. Майно т-ва коштує 489 карб. 60 к. Загальних зборів за рік було 7, зборів ради 16.


