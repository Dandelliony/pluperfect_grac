Цифри, що самі про себе промовляють.
Що до кількости голосів, яку отримали три основні політичні партії Англії на останніх виборах, ці партії росподіляються таким чином:
Консерватори одержали 7.597.000 (сім мілійонів п'ятсот дев'яносто сім тисяч), ліберали 3.105.000 (три мілійони сто п'ять тисяч) і робітнича партія 5.502 000 (п'ять мілійонів п'ятсот дві тисячі).
Або в відсотках відповідно 46,7 — 19,1 і 34.
Иншими словами, за консерваторів голосувало менше половини виборців.
Число ж місць в парламенті розподілялось таким чином: консерватори 412 (чотиреста дванадцять), ліберали 41 (сорок одно) і робітнича партія 152 (сто п'ятдесят два); у відсотках 68.1 — 6,8 та 25,1.
Як це могло статися? як партія, що отримала менш половини голосів, все таки має більш двох третин місць в парламенті?
Це справа виборчої «механіки» в країні «класичної (зразкової) демократії» і не це нас цікавить.
Для нас показово те, що, не дивлячись на свою «приголомшливу» перемогу, пани консерватори більшости, справжньої більшости в країні, не мають.
Але ще більш вражаючі результати матимемо, коли простежимо рух голосів, показаний за зазначені три партії за останні три виборчі кампанії.
Під час виборів 1922 рожу ці голоси росподілились таким чином: з 13.806.000 голосувавших одержали: — консерватори —5.384.000; ліберали — 4 мілійона 185 тисяч і робітнича партія—4.237.000, в І923 році — з 13.959.000 відповідньо — 5.360.ООО, 4.251.000 і 4 мільйона 348 тисяч; і, нарешті, вибори 1924 дають такі цифри: з 16.204.ООО відповідньо 7 мілійонів 547 тисяч, 3 мілійона 105 тис. і 5.502.000.
Про що говорять ці цифри?
По перше, проте, що кількість голосів, що подаються за робітничу партію щороку, від виборів до виборів зростає (4.237.000, 4 348.000 і 5 мілійорнів 502 тис. Особливо це характерно для останніх виборів, які, завдяки «ловкому» передвиборному маневру п. Макдональда з фальшивим листом т. Зінов'єва, проходили для робітничої партії в самих невигідних обставинах.
По друге, із знову голосувавших (16.204.000 — 13454.000) 2.245.000 виборців робітнича партія одержала у всякому випадку більш половини (5 міл. 502 тис. — 4.348.000) — 1 міл. 154 тис. — це найменше.
Бо в результаті історії з славетнім листом не одна тисяча дрібно-буржуазних попутчиків перекинулася під час останніх виборів до консерваторів.
І ми маємо тому повне право впевняти, що в Англії йде процес консолідації (збірання) робітничих мас.
Хай це збірання йде навколо угодницької, дрібно-буржуазної робітничої партії. Але збільшення голосів поданих за робітничу партію, на добрих півтора-два мілійони зразу під час останніх виборів, що йшли під сливе класовими гаслами, говорить за те, що англійська робітнича класа не даремне прожила останній рік.
Що прояснення класової свідомости англійського робітника йде гігантським кроком, що пролетаріят Англії починав переростати політично своїх ватажків типу Макдональда, Томаса Гендерсона, за це говорять також цифри голосів, поданих за комуністичних кандидатів.
Цифра ця раніш 55.319 (п'ятдесять пять тисяч триста девятнадцять).
Коли ж взяти на увагу, що в тих місцях, де не було самостійних комуністичних кандидатур чи взагалі комуністичних, виборці-комуністи, або ті, що їм співчувають, віддавали свої голоси кандидатам робітничої партії, то це число треба збільшити.
Де-яким ствердженням цього може бути стотисячний тираж під час виборів органу англійської комуністичної партії «Уоркерс Уіклі».
Нашій братській компартії Англії треба з цих цифр зробити належні висновки.
Все говоритьм за те, що англійський пролетаріят починає нарешті вибіратись на шлях класової боротьби з болота угодовства.
І це зрушення треба своєчасно оформувати, маси, що відходять від угодовських провідників, організувати.
Одним словом, потрібна справжня більшовицька партія.
Ми твердо віримо, що КПА завдяки виходові Ньюбольда та йому подібних, завдяки дальшій більшовизації, такою саме партією й буде.
І в дев'яту річницю соціяльної революції ми вступимо, коли в Англії буде стотисячна масова більшовицька, ленінська, комуністична партія.