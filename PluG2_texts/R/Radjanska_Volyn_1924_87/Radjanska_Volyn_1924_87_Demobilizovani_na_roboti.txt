Демобілізовані на роботі.
Пашини, Коростенського району.
Ще з початку жовтня місяця в Пашинах, Коростенських - переобрали сельраду. До неї селяни послали вісім демобілізованих, два допризивники та трьох селянок, а за голову — теж демобілізованого.
Новій сельради багато працювати довелось, бо стара мало за село дбала, а найбільше — за чарку.
Немов цар, ходив голова по селу, що хотів, те й робив.
- Не писни в нього, — скаржились селяни.
Але ж увірвалось голові, коли на селі демобілізовані з'явились. Ще трохи - й стара сельрада мусила передати працю до кращих рук.
Демобілізовані зразу ж себе виправдали. Справи податкові краще пішли А село побачило незнану йому досі культосвітню працю.
Уже є хата-читальня. Що вечора в ній молодь селянська з книжок—газет знання здобуває. Драмгурток вистави робить.
- Бідне село, не може ще свойого театра збудувати — то ми вистави на ганку школи будемо робити, поки тепло. А там - побачимо — заявила і сельрада.
Школу — геть усю полагодили. 115 учнів ходить до неї, й мало не всі - діти незаможників. Паливо є. Кепсько лише з підручниками. Обіцяла окрнаросвіта їх прислати, але досі немає чомусь.
З 15-го жовтня праця по ліквідації неписьменности почалась. У першу чергу до пункту ходять члени сель комнезаму, сельради, та делегатки жінвідділу. От з ними — так кепсько. Не хочуть делегатки ходити до пункту, репетують, що часу в них немає Хочуть, мабуть, позаду всіх лишитись.
Пашинець.