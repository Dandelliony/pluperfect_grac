Червоний суд.
За допущення самосуду - Допр.
12 листопаду 1924 року. Волгубсуд по Карному Відділу. Голова Ростов. Нарзасідателі Сальман і Устіловський. Обвинувачує помпрокурора Чернишів.
26 січня 1924 року гр. с. Малої Клітанки Шепетівської Округи Казімірук зайшов до хати свого батька Д. Казімірука. В хаті поміж сином та батьком виникла суперечка, в час якої С. Казімірук висловився що сьогодні-ж зробить кінець свойому життю і з цими словами вийшов з хати. Але через де-який час повернувся взяв сірники і направився до клуні що була власністю його батька. Батько подумав що син має замір підпалити клуню побіг повідомити про це сельську владу, але повертаючись назад помітив що солома в його клуні вже горить, і що син його біжить від клуні. Голова комнезаму, що прибув по заклику Д. Казімірука і сам Д. Казімірук затримали С. Казімірука і направили до канцелярії сельради й доручили його уповноваженому сельради Степану Коновалюку. Той, не поставивши варти біля затриманого десь відійшов на якийсь час Роздратовані селяне зібрались юрбою витягнули С. Казімірука з сельради і вчинили над ним самосуд. Виявити участників самосуду не було можливим, бо участь приймала мало не вся громада. С, Коновалюк повернувшись через де який час застав вже затриманого Казімірука мертвим, про що і доніс Начальнікові міліції Базалійського району Коновалюк був притягнений до відповідадьности за недбале відношення до своїх обов'язків.
Коновалюк свою провину визнав на суді, що також було затверджено свідками Суд ствердив його недбале відношення до обов'язків, наслідком чого була смерть затриманого палія і ухвалив ув'язнити С. Коновалюка на 1 рік зі суворою відокремн.стю, але приймаючи на увагу його першу судимість, недосвідченість в посаді уповноваженого сельради і соціяльний стан вирішив кару рахувати умовною.