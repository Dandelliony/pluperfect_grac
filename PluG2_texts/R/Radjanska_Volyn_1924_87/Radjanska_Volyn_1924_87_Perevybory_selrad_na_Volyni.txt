Перевибори сельрад на Волині.
С. Бурківці, Янушп. р.
У виборах до сельради взяли участь усі селяни. До ради послано здебільшого середняків, є три партійці та три комсомольці.
Голова седьради — лишився той же самий, що й раніш, з тим же секретарем.
Голова сельради — партійний робітник. Селянок до сельради обрано 5.
Селяни сподіваються, що сельрада буде гарно працювати, бо до неї обрано гарних працьовників.
Селянка ЗЛОТНИК.
С. Тютюники, Чуднівського р.
Велика, гарно вбрана зала школи повна виборців-селян, що їх зібралось більше трьохсот чоловіка. Зібрання по чинає уповноважений райвиборчкому доповіддю про сьомий Жовтень. Селянство з великим захопленням слухає про господарські та політичні досягнення Радвлади й закінчує ії бурхливими оплесками.
Після цього сельрада робить відчит про свою працю за минулий рік. Опозиція, що складається з колишніх спекулянтів та прихильників куркульні намагається звести свої рахунки й вживає для цього всіх засобів. Але селяни визнають, що сельрада працювала гарно.
Далі почались і самі перевибори. До сельради послали кращих представників з трудового громадянства.
Цікаво бачити, як широкі кола селянства активно поставились до справи виборів. Немає тої, немов би байдужости, що ще вторік була, до громадських та політичних справ. У цій зміні трохи можна бачити й наслідки культпросвітньої праці, що в Тютюниках гарно іде.
Якубчук.
С. Сушівці, Ляхов. р.
Готуватись до перевиборів у с. Сушівцях почали ще з 19 жовтня. Сельрада, комнезам, учитель та кооперація — відчитувалась перед сходами селянства. Селяни — жваво й з усіх боків обговорювали доповіді, й визнали, що хоч і були невеличкі помилки, але все ж сільські установи працювали, як слід. Сільський виборчком перевірив списки громадян, що мають і не мають права вибирати
9 го жовтня відбулось виборче зібрання.
Представники райпаркому та прикордонної червоноармійської частини вітали селянство. Після цього — сельрада відчиталась перед селянством. По доповіді сипались одне за одним запитання:
- А як землеустрій та кооперація?
Селянство визнало, що праця сельради була гарна.
До нової сельради обрано лише демобілізованих, незаможників та двох селянок. Голову лишили старого. В Г