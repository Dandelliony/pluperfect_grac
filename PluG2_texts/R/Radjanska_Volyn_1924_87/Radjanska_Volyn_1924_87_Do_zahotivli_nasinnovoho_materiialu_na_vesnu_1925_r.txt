До заготівлі насінньового матеріялу на весну 1925 р.
(В порядкові обговорення).
Волгубсельбанком одержано досить значні суми на заготівлю насіння яри ни на 1925 рік. Питання — яким саме порядком заготовлятиметься насіння — низовою кооперацією, чи самим губсельбанком — ще не розвязане. Досвід з озимим насінням довів, що заготівля насіння губсельбанком може мати кепські наслідки. Товариства, що одержали не гроши, а наряди на насіння озимини, повертали назад невикористані наряди, а де-акі, як напр., Буртинське, привозили звязки одержаного насіння зі скаргою на його засміченість та дорожнечу.
Єдиний спосіб уникнути такого явища при заготівлі губсельбанком насіння ярини це буде — закупити його у всеукр. т-ва насінництва „Агрономія". Але тут повстає питання: чи підійде воно для умов кожного окремого села Волині?
Більше бажано було б, коли б насінньовий кредит було росподілено між низовою с. г. кооперацією в грошовій формі. Одержавши такі кредити, товариства на місці могли б залупити чи виміняти для засіву найбільш односортне насіння в показних та культурних господарствах. Т-ва ж, в районі діяльности яких таких господарств нема, змогли б ввійти в згоду з тими, де є. Нарешті, частину такого кредиту можна б було роздати селянам на руки в грошовій формі, при умові вказування, де саме купуватиметься насінньовий матеріал.
Взагалі ж, росподіл насінньового кредиту між сільсько-господарськими товариствами в грошовій формі, таким чином, матиме за собою два важливих плюси: селянин сіятиме насіння більш йому відоме й вже призвичаєне до якости його землі; насіння те коштуватиме недорого й при одній і тій же сумі кредиту можна буде більше його закупити, а тому й більш населення задовольнити. Головним же в справі заготівлі насіння буде заготівля й доставка його на місця по змозі до січня місяця, а не в травні 1925 року, а також усунення допущених помилок є озиминою.