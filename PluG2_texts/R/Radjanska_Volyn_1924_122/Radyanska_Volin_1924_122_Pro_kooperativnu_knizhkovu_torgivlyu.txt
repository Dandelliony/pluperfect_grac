Про кооперативну книжкову торгівлю.
Частенько можна почути від кооперативних робітників з місць: „Та на що та книжка, хто її купить, хто буде читати?" Ні, товариші кооператори, справа стоїть инакше, тут глибока помилка: книжка для села дуже потрібна, воно її купить, тільки зумійте її наблизити до селянства. Зрозуміло ж, що коли книжку положити в крамниці в куточну разом з перцем, з гудзиками та нитками та ще й запорошену, то на неї ніхто не зверне уваги. Цю справу треба інакше організувати, хоч би й не виділяючи окремої книжкової комори, й продавати її в одній крамниці з другим крамом. Досить для книжки влаштувати окремий куточок, окремі полички на гарному місці, рос клавши чепурненько й до ладу, щоби зразу покупець звернув на них увагу. Крім того, треба звязатись з ріжними організаціями й інституціями на місцях, як з школою, хатою читальнею, сельбудинком, ксмосередком, драматичним гуртком і вкупі з ними складати замовлення на книжки, та через них ширити популяризацію, росповсюдження книжки. Відомо ж кожному, що не раз за яких 50—60 верстов доводиться робітникові їхати за книжаою нарочито до Житоміру, чи якогось великого міста, бо на місці
книжка нема. Ці вади наших кооперативів на місцях необхідно усунути, подбавши, щоб наші кооперативи були не тільки бакалійними крамничками, але щоб вони також мали вигляд дійсно громадських інституцій. Нашому кооперативу необхідно зараз поставити справу постачання книжки викинути всякі невірні балачки й з‘організувати, може, на початку й невеличкий, скромннй книжковий куточок. Рівно-ж треба відкинути ту думку, що з книжкової торгівлі малий заробіток. У цій торгівлі не треба зовсім ганятися за великими заробітками, а лише повертати всі видатки та заробляти невеличкий відсоток для поширення фонду книжкової торгівлі. В решті-решт ці невеличкі прибутки зміцнять кооперацію, бо широку свідомість її членів і вищий культурний рівень населення можна осягнути тільки через книжку. Не махайте заздалегідь рукою й попробуйте завести у себе добре влаштовану книжкову поличку, і тоді побачите сами, що той самий селянин, який може зараз відмовляється від. книжки, на далі до спраи инакше ставитемется. Він побачить тоді не бакалійну крамничку, а справжню кооперативну організацію. АПОСТОЛ
