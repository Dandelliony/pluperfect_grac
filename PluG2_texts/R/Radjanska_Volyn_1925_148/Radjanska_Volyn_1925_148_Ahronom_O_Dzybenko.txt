Поради нашим читачам.
Догляд за деревами.
(Відповідь селянинові П. Липчику з Ганнопільського району й А. Річицькому з Рудні Підлубецької). 
1. Грушу прищіплюють на груші, яблоню на яблоні й т. д. Карликові дерева грушок прищіплюють на айві й дусені. Про очкування (прищіплення сонним очком) а також, які повинні бути живці для окуліровки — читайте в газеті Ч. 1 40. 2. Обприскувателі (ріжнї) є в Київському насінньовому т-ві «Агрономія». Там і запитайте листівно про ціну й розмір; адреса: Київ, Ріг Хрещатика й Фундуклієвської. 3. Чому ваша черешня не родить? По всьому видко, що вона глибоко посаджена, закопано в грунт частину стовбура, тому й не родить. Відкопайте стовбур до корньової шийки (те місце, де коріння переходить у стовбур) й тоді вона буде родити. Зробити це треба на провесні.
Як розводити індиків. 
(Відповідь т. Краснюку з Шепетівської округи). 
Розводити індиків дуже вигідно, бо ця птиця ціниться значно дорожче, а-ніж кури, качки і навіть гуси. Батьківщина індиків — Індія, тепла країна, через що індичата в перші часи свого життя й вимагають тепла, бояться холоду, вільгости й за недоглядом хворіють і часто гинуть. Коли-ж добре їх доглядати, то вони житимуть так само, як і кури. Як тільки вилупляться індичата, що буває в травні місяці (з середини до кінця), їх на другий день починають годувати круто-звареними яйцями, дрібно порубавши, індичку можна годувати зерном. Годувати треба на рядні або на солом'яній маті, бо в перший час їх життя їхні дзьобики дуже мнягкі. Тримати треба в теплій хаті. Давати їсти треба на день 4 рази, за раз давати не дуже багато, напувати хатньою водою, й ще краще розведеним молоком на половину з водою. Посіченими великими яйцями треба годувати цілий тиждень. Далі домішують сирої й дрібно-посіченої кропиви. В суху теплу погоду індичинят можна випускати на двір, так приблизно з 9 годин ранку до 3 —4 год. вечора. За тиждень до такої годівлі, як тільки що сказано, починають добавляти ячної каши, котру теж можна мішати з дрібно-порубаною кропивою. Коли їм стане 1 з пол. місяці, починають добавляти зерно, зразу потроху проса, пшениці, вівса й гречки, а далі можна гонити на пашу, на стерню, де вони самі собі здобувають їжу до самої осени, ловлять ріжних кузучок, жучків, щіпають траву, збирають зернятка. Тільки як пускати на пашу, то треба, щоб хто-небудь доглядав за ними. В пташнику, де вони ночують, треба поробити жерточки на які вони сідають на сідало. Пташники треба не менше 2-х разів на тиждень вичищати й посипати сухим піском та попілом. Агроном О .Дзюбенко.
