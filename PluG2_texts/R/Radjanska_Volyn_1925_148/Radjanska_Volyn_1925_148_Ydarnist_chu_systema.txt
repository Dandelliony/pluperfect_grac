«Ударність» чи система?
З приводу одного плану.
Пулинський райком спілки Всеробітземлісу об'єднує 4 сількоми й 4 сільуповноважених, з 82 членами спілки і 250 наймитами. Невеличка це організація й спілкова робота поставлена в ній кепсько. Нещодавно райком поновився: на конференції, що відбулася 14 червня, переобрано його склад. З чого ж цей новий райком почав? Перше за все ухвалив: «улаштовати місячник ударної кампанії, щодо охоплення трудумовами наймицтва, організації сількомів, перевиборів сільуповноважених та втягнення наймицтва в лави спілки»... «Ударні кампанії» колись і  за инших умов вживалися Радянською владою й були доцільними. А чи доцільна така «ударність», що її ухвалив перевести Пулинськин райком: чи може вона дати гарні наслідки? Ми маємо тепер новий закон про найом у сільському господарстві. Згідно з цим законом про найом, умовлятися з наймитом може добровільно наймач: може взяти, може й не взяти наймита, але коли договорилися, то цю трудумову треба обов'язково зареєстровати в сільраді на протязі 1 4 діб після складення його. Це може робитися й поза спілкою. З «ударними» кампаніями тут то багато не зробиш. Зараз у нашій роботі головне — це збільшення професійної роботи серед наймицтва. Треба наймитові з'ясувати докладно закон про найом, зміцнити роботу серед них по пропаганді ідей спілки освітленню її завдань. Потрібно також з'ясувати наймицтву користь від складення трудумов не поза спілкою, а за її безпосередньою участю. Поставити нашу спілкову роботу так, щоб наймит і наймач самі прийшли до нашої спілкової установи з проханням узяти уповноваження від них по складенню та реєструванню в сільраді трудумови. Агітація, пропаганда, виховання, допомога наймитам, захист їхніх інтересів, утворення класової організації сільсько-господарського пролетаріяту на селі, — ось методи нашої повсякденної роботи.
