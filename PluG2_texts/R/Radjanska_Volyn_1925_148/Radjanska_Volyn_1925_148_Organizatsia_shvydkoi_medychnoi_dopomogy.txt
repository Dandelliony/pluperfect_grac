Організація швидкої медичної допомоги.
У м. Житомірі з 1 липня влаштовується нічна варта швидкої медичної допомоги на випадок раптових захорувань, що можуть трапитись на протязі нічної доби, коли скористатись допомогою лікустанов або окремих лікарів неможливо. Швидка допомога організується в будинку бувшої губміліції. Допомога буде працювати в-літку від 10 годин вечора до 8 годин ранку, а в-зімку від 8 годин веч. до 7 год. ранку. Звертатись за допомогою до вартового лікаря населення може лише у випадках захорувань, що трапились того-ж дня раптово, після прикорочення діяльности місцевих лікустанов, у нещасних випадках — отруєння, задушення, раптової кровотечі, порушення цілости яких-будь органів та взагалі гострих припадків яких-будь захорувань. Виклик лікаря може провадитись через райони міліції, по телефону, а також через постового міліціонера.
