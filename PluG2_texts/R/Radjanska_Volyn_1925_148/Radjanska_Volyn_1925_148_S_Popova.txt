Життя радянського союзу
Успіхи промисловости. 
У травні місяці промисловість все ще зростала. З місяця на місяць її виробіток все більш переганяв торішній: у січні виробіток перевищив пересічний місячний виробіток 1924-24 року на 52 відсотки, а в травні — вже на 72 відсотки. Всього за травень місяць вироблено на 224 мілійони карбованців (по довійськових цінах) проти 213 мілійонів квітневого виробітку й проти 129 з половиною мілійонів пересічного місячного виробітку 1923-1924 років. Найбільш зростає виробництво металів і взагалі виробів, потрібних для всякої иншої промисловости сільського господарства. Це є дуже важливим для поширення всього нашого господарства. Накреслений план виробництва сільгосподарчих машин буде виконано повністю. Мають бути поширені фабрики, що виробляють сільськогосподарчі машини на північному Кавказі. Село потрібує найбільш уборочного реманенту. Кіс зараз мається в достатній кількості, бракує косарок. Промисловість повинна виробити майже вдвічі проти цього року. Гадається, наприклад, виплавити 120- 340 мілійонів пудів чавуну проти 72 мілійонів цього року.
Промисловість — селу. 
До часу збору врожаю й збуту хліба підвозяться потрібні селянам товари: мануфактура, машини, метальові вироби, шкіряний товар, цукор, гас, сіль і окопне шкло. Споживча кооперація старається заготовити більш покрівельного, шинного й оцинкованого заліза, бляхи й оцинкованого посуду. Більш товарів направлятиметься в ті місця, де більш селяни продають хліба. Заготовляються мішки. Для цього промисловості передано 250 тисяч пудів льону. Споживна кооперація, крім краму фабричного, заготовлює крам ще й у кустарів. Краму на осінь вже заготовлено досить на Уралі, мало не повністю за планом — у Сибіру, в середньому ІІоволжжю й на Україні. Виробіток соли в травні збільшився. План завозу соли викона-…
Сподіванки на врожай. 
Сподіванки на врожай гарні. Кепський стан засівів лише в Тамбовській губерні,— низче середнього — в Орловській, Воронізькій, Рязанській, Пензенській і Володимірській губернях, а на Вкраїні, в Нижньому Північному Кавказі, Башкирії й Уралі — вище пересічного. В загальному по Союзу стан засівів кращий, ніж минулого року, особливо на Вкраїні. Сходи льону й конопель — середі й вище середніх. Соняшників — середні.
На допомогу сільському господарству. 
За постановою 3-го Всесоюзного з'їзду рад — уже вироблено 5-тирічній план відновлення й розвитку конярства. Головне в плані — постачання коней безкінним малосилим селянським господарствам. На відновлення конярства від казни потрібно що-року біля 3мілійонів карбованців, на купівлю 13 тисяч коней на рік. Кошти з казни гадається відпускати на протязі перших 4-х років, а на далі витрати покриватимуться за рахунок повернення позик. Для поліпшення конярства гадається запровадити …чених жеребців, встановити пільги по податку для племінних коней. Зараз широко вживаються способи штучного запліднення коней.
Кредит селянам. 
На нараді по сільсько-господарчому кредиту з'ясувалось, що з осени коштів на кредит буде майже вдвічі більш, а-ніж минулого року. На 3 місяці — липень, серпень, вересень, — центральний сільгосбанк дає кредитів 15 мілійонів карбованців, головним чином на збір урожаю, а саме: на найом робітників у малосилих господарства — понад 4 з половиною мілійонів карбованців; на позики під хліб і збут хліба —5 з лишком мілійонів; на боротьбу з посухою — півтора мілійони. Кошти ці йшли почасти на кредитування селянського господарства, а решта — кооперативним спілкам, або державним установам. Особливу допомогу кредитові установи повинні подавати всяким господарчим починам селькомів. Кредитові товариства повинні більше притягати селянських коштів. Торговельні й посередницькі справи товариства повинні провадити тільки з доручення своїх членів і в жадному разі не провадити ---
Нарада постановила перевести конкурс на кращий кредитний кооператив.
Нові полекшення податку. 
Союзний Раднарком визнав за необхідне заборонити штрафи за порушення закону про сільгосподаток. 12-го червня постановою ЦВК'у Союзного Раднаркому встановлено нові пільги для сільських кустарів і ремісників. Кустарі й ремісники, що мають 2-х або 3-х найманних робітників, звільняються від порівняльного збору. Патентовий збір вони сплачують по першому розряду в подвійному розмірі. При цьому не вважаються за робітників члени родин, що проживають в одному подвір'ї з хазяїном підприємства. Два учня (підлітки до 18-ти років) за робітників не вважаються. 2 учні старших за 18 років вважаються, як один робітник. Торгівля власними виробами, де б це не було, — без влаштування особливих торговельних закладів — не обкладається промисловим податком (крім дорогоцінних виробів і футряних коштовних річей). 
