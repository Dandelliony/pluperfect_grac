Всеукр. нарада виконкомів.
Які питання будуть обговорюватись з'їздом.
Оголошено порядок денний Всеукраїнської наради виконкомів, в зв'язку з переведенням 3-ступневої системи керування. Нарада відкривається 17-го липня. На ній, з правом ухвального, голосу, беруть участь голови губвиконкомів, або їхні заступники голови окрвиконкомів (у крайньому випадку їхні заступники), члени президії Всеукраїнського Центрального Виконавчого Комітету, народні комісари України (або їхні заступники), уповноважені народніх комісарів СРСР на Україні, керуючі иншими центральними установами України, представники ВУРІІС. Порядок денний наради такий: доповідь т. Чубаря про переведення 3-ступневої системи керування; доповіді т.т. Кузнецова, Каттеля й Храмова про бюджетові питання, зв'язані з реформою; доповідь т. Конотопа про основні положення, що встановлюють зв'язок центра з округами; доповіді про округові, районові і сільські з'їзди рад; поточні справи, зв'язані з переведенням реформи. У випадку, коли голови окрвиконкомів, або їхні заступники, забажали б внести на нараду які питання, не перелічені в порядку денному — вони повинні повідомити про це секретаріят центральної комісії по переведенню реформи, не пізніш як 10 липня, мотивуючи свою пропозицію.
