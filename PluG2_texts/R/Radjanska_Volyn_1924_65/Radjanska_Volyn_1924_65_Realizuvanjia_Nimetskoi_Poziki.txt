БЕРЛІН. У Лондоні підписано порозуміння щодо позики Німеччині у розмірі 800 мілійонів марок.
Американські банки беруть участь у реалізації позики в сумі 100 мілійонів доларів, європейські банкири реалізують 26 з половиною мільйонів фунтів стерлінгів.
Реалізація американської долі покладена на себе банком Моргана, реалізація більшої частини європейської долі—англійським банком.
Крім Англії в реалізації європейської долі приймають участь Франція, Бельгія, Італія, Швейцарія, Геландія, Швеція й сама Німеччина.
Умови, за яких у реалізації беруть участь Франція і Бельгія, ще не підписані; у такий самий спосіб визначений ще розмір участи німецьких банків у реалізації позики.
Позика випускається на речинець у 25 років, по скінченні якого речинця реалізована в Америці частина позики сплачується з надбавкою п'яти відсотків, себ-то по 105 доларів за кожні 100; реалізована в Європі частина сплачується без надбавки.
Позика випускається по курсу 92 долари за 100 з 7 відсотків річних. У ділових й політичних німецьких колах ці умови позики рахують дуже тяжкими.
Газети вказують, що у свій час Ліга Націй дала Австрії позику на багато сприятливіших умовах.
Нью-Йоркський кореспондент „Роста* повідомляв: банкирський дом Морган і Ко оголосив повідомлення, що доля участи Америки в позиці Німеччині складає 100 мілійонів доларів.
Облігації позики будуть росповсюджуватися з вівторка 400 банками. Позика укладається з 7 відсотків, при чім облігації спродаються по 92 долари плюс відсотки.
Комісійне винагородження банків складає 5 мільйонів доларів. Згідно завідомлення банкірів підписка на позику йде надзвичайно успішно.