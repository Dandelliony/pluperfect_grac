Протест проти анексії Єгипту.
В Женеві першого сентября, саме в роковини окупації англійським військом Каїру, одбулась нарада постійного комітету младоєгиптян. Кайр-Гарді, ватажок англійської робітничої партії, заявив, що англійський уряд, ухиляючись очистити Єгипет від свого війська, робить дуже не гаразд і бруднить цим честь Англії. Комітет послав єгипетському єгипетському телеграму, в якій вимагає возстановлення конституції, а в другій телеграмі комітет вимагає від англійського уряду забрати своє військо і оповістити офіціально про автономію Єгипту.

Неви еру ща справа.
Це — македонське питання. Болгаро-турецькі стосунки останніми часами стали знов вже не добросусідськими. Події в Македонії, в звязку з конфіскацією там зброї, дають багато приводу для розмов про необхідність і неминучість війни з Турцією. І запобігти л хові не може навіть впливова болгарська преса. Події так складаються, що навіть самим небажаним способом можуть викликати війну. Македонські втікачі до Болгарії росказують там про такі насильства турків над братами-болгарами, що не тільки болгарське громадянство, а й його уряд переконуються, що не обійтись без зайвої крови. Тепер всі змагання направлено на те, щоб переконати короля Фердинанда в необхідности такої війни. Але король, взагалі людина дуже обережна, боючись, що коли подужають в цій війні турки, то його династія не зможе вже вдержати ще молоду королівську корону в своїх руках, не піддається поки що на агитацію за війну. З другого боку младотурки дуже вже зазнались в своїй націоналістичній політиці і, дратуючи всякими негарними вчинками своїх сусідів, мимоволі може йдуть на війну.

Одставка трьох міністерств.
За один день, першого сентября, подало в одставку три славянських міністерств. В Болгарії:—-кабінет Малінова, в Білграді — міністерство Пашича і в Чорногорії —ка- Томановича. Хоч телеграми нічого не кажуть нам про причини цих одставок, але догадок тут не може бути ніяких. У всіх трьох балканських держав на грунті давно вже попсованих стосунків з Турцією виникло багато непорозумінь/ як між окремими міністрами, так і між короною з одного боку і урядом —з другого. В Болгарії міністерство Малінова через те подало в одставку, що стоїть за війну з Тур цією, а король Фердинанд проти цього. Сербське міністерство Пашича подалось в

одставку через те, що в країні незадоволені були ним за недавню подорож короля Петра до Костянтинополя. А в Сербії найменше, навіть офіціальне, братання з Турцією, вважається тепер коли не за зраду державним інтересам Сербії, то у всякому разі за грубу дипломатичну помилку. Чорногорське міністерство мусіло теж поновитись в такий рішучий на Балканах час, бо в кабінеті Томановича давно вже перегризлись між собою міністри.

Смерть тореадора.
Цими днями в Мурції, підчас боя биків, сталась така трагична подія. Славетний на всю Еспанію севільський тореадор Пепет скілька разів досить вдало відбився од озвірілого зовсім бика і вже збірався закінчити бій, коли бик раптово наскочив на тореадора і вдарив його рогом в живіт, зробивши рану на 23 сантіметри. Пепет вмер через кілька хвилин. Неживого Пепета понесли з арени, а бій биків ще тягнувся і тягнувся, на нього дивились еспанці, наче б нічого особливого не сталось, тимчасом другий тореадор Манакито вбив шість биків.