ДЕРЖАВНА ДУМА.
Денне засідання 26-го января. 
Предсідатель кн. Волконський
Шкільний законопроект.
На черзі обмірковування правил про порядок заведення шкільної освіти і витрачання кредіта, який буде асігнований на потреби початкової освіти. Після недовгих суперечок статті 1,2, 3, 4, 6 приймають в редакції комісії. 
До 5 статті приймають поправку Тичініна: „Проект шкільної сітки і фінансового плану посилаються на стверження міністра народньої освіти”. 
Приймають також до цієї статті примітку Булата , щоб там, де не заведено положення про губернські та повітові земські інституції, директори початкових шкіл, перш ніж виробляти сітку шкіл, повідомляють про це всі волості свого району, щоб останні на сходах ознайомились із проектом і зробили свої уваги. 
Статтю 7 приймають з добавкою кадетів до затверження сітки в губерніях, де не заведені земські інституції; розмір запомог на втримування шкіл визначається для однокласових і двохкласових згідно з Височайше затверженою 5 іюня 1900 року постановою Державної Ради. 
Останні статті правил приймають без суперечок.
