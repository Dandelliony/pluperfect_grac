Економичне життя Украіни.
Розвиток сельського господарства. 
Останніми часами все частіше надходять звістки про поступ у дрібнім сельськім хазяйстві нашого краю. То під впливом добрих книжок—часом і українських, —то під впливом сусіднього зразкового поміщицького господарства, то, нарешті, під впливом діяльности земських агрономів, селяне заводять чорний пар, сіяні трави, культуру пропашних, плодозмін то що. Ось кілька відповідних фактів. 
У селі Ново-Володимирівці, на Харьківщині, де-які хазяї ведуть своє господарство по-новому. Як пише кореспондент, вони позаводили чорний пар, плодозмін то що. Цікаво те, що це зробили і роблять під впливом українських книжок -„Розмови про сельське хазяйство”. У слободі Боромні, також на Харьківщині, як повідомляє „Хлиборобъ”, селяне останніми часами починають ставитися особливо уважно до своєї роботи: пильніше порають ріллю, не цураються путнього насіння, гарної машини. І це добре відбивається на врожаях та достатках людських: хліба чистіші стали, кращі на зерно та врожай; неврожаїв та бідкування менше трапляється. Вже багато на слободі є плугів, молотилок кінних, жниварок, є й сіялки рядкові та инший потрібний струмент хліборобський. Люде звикають до кращого порання і цінять його. 
Навіть на Поділлі, де людність порівнюючи ще дуже темна, починають з'являтись ознаки нових способів хліборобства. Так, у селі Криничанах, на слова нашого кореспондента, люде переняли від місцевого поміщика Думанського те, що привчились сіяти в себе на городах люцерну й конюшину й хвалять, що то „пожитошна" трава, бо косиш її скілька разів на літо, а земля після неї, як після гною. Так саме наш кореспондент з проскурівського повіту пише, що там в околицях і сусідніх повітах селяне почали завчасу орати поле під озимину, побачивши, як це добре виходить на поміщицьких ланах. Де-які почали орати з другої половини іюля. 
На жаль, ще не всюди селяне ставляться так прихильно до новин у хліборобстві. Бувають і дуже сумні пригоди. Про одну з таких пригод оповідає харьківське „Утро". Селянин хутора Боброва, валківського повіту, зробив на своїй ниві пар. Він вчасно засіяв її житом, тоді як усі його сусіди не змогли обсіятись, бо цілих три місяці не було дощу, а хто й посіяв, то вруна посохли, А у того селянина вруна такі, що хоч косою коси. Пішли розмови, що цей чоловік „безбожник, бо у нього без Божого дощу жито росте, а ми й молебні служили й поле святили, а жита в нас нема. Це він щось зна.,. Бити їх, таких нехристів, от що! А то, бач, який розумний”... Трохи згодом був сельський сход, на який прийшов і той селянин. Почулись вигуки: „Чи тут і ті, що без Божого дошу хліб роблять?— Давай їх сюди!” Один з натовпу кинувся на бідолаху й став його бити по голові й по чім попало. Почулось ще; „Різати їх треба”, після чого побитий „новатор" ледве утік живим. 
Такі пригоди показують, що не швидко ще вся українська селянська маса перейметься ідеями культурного хліборобства.
