Про ознайомлення з Шевченком школярів.
В свіжій книжці „Світла" (ч. 5), що оце дими днями вийшла з друку, знаходимо статтю д. Гетьманчука, котрий піднімає питання про те, як народнім учителям ознайомлювати з Шевченком своїх школярів. Зважаючи на те, що Шевченкові дні все наближаються, питання це й справді стоїть „на часі". В народніх школах на Україні діти користуються російськими підручниками, російськими книжками до читання і через те знайомляться з російськими письменниками. Вже а першого року вчиття в школі діти знають, що був письменник Пушкин, Лермонтов, Крилов і инш., а спитайте тих, що вже скінчили народню школу, чи знають вони, що е у нас свій рідний, великий поет Т. Шевченко. Мало з поміж них знайдеться таких, що чули що небудь про Шевченка, а ще менше таких, що читали його твори. Та що там говорити про школярів. З власного досвіду добре знаємо, що не мало набереться й учителів таких, що тільки чули про Шевченка, але нічогісінько не читали з його творів. Отже й маємо висновок, що в школі на Україні, здебільшого, цураються свого, не цікавляться навіть творами рідного генія, а знайомляться тілько з чужими. Річ це, безперечно, ненормальна і сама собою висувається вона наперед, особливо тепер, коли навіть поза-межами України збіраються святкувати 50 літні роковини нашого генія, великого страдника за долю рідного краю. Святкуватимуть ті роковини, здебільшого, по великих городах, будуть там згадувати, славити Шевченка, та чи згадуватимуть, чи славитимуть його ті, про кого він найбільше дбав, кого найбільш любив? Чи згадає його селянство, чи славитимуть його діти українські, про котрих він з такою любов'ю, сердечністю так часто промовляє у своїх творах? З великим сумом мусимо сказати, що цього не буде, коли не подбають ті, хто веде наших дітей до світла, хто сіє в них зерно знаття і розчищає їм шлях у майбутнє життя. Не згадають вони в цей великий день про Шевченка, кола не згадають про нього народні вчителі. А вчителі, коли тілько вони справді народні вчителі, мусять згадати, пам’ятаючи завжди невмирущі слова великого поета:
Учітеся, брати мої! 
Думайте, читайте, 
І чужому научайтесь.- 
Свого не цурайтесь.
Учителі мусять дбати про те, щоб діти, знаючи з школи Пушкина, Лермонтова та инш. російських письменників, знали не менш українських, а перш за все Т. Шевченка. Нехай вони не проминуть дня 50 літніх роковин з дня смерти українського генія і згадають його в цей день чи розмовою про Шевченка, чи читаннями його творів, чи яким иншим способом. 
Зробити це, хоч в невеликій мірі, зможе всякий учитель, не лякаючись кари за те, бо вірші Шевченкові заведено в де-які хрестоматії і шкільні підручники, дозволені міністерством народньої освіти до вживання в школі. Торік вийшла з друку біографія Шевченка на російській мові і ту книжку також ухвалено міністерством освіти. 
Таким чином учитель може з офіціально дозволеним для школи матерьялом у руках щось впорядити, аби ознайомити дітей з Шевченком та його творами. Звичайно, вчитель мусить оглядатися й на те, як поставиться до нього за це його найблизче начальство. Бо, наприклад, там, де цього року на ялинках заборонено було співати українських пісень, там не погладять учителя по головці й за те, що він знайомить дітей з українським поетом, хоч це і не вийде за межі дозволеного. Але таких ворогів всього українського, дякувати Богові, ще не дуже багато розплодилося і подекуди можна натрапити на такі оазіси (інспекторські райони), де начальство рахується з вимогами справжньої педагогики і з потребами народньої школи. В таких оазісах учителям варто було б просто вдатися до начальства з проханням про дозвіл впорядкувати в школі Шевченківське свято в день 50 роковин смерти славного українського поета. Так би було, звичайно, найкраще, бо на такому дозволеному святкуванні мали б змогу побувати й селяне, на такому святкуванні можна було б ширше освітити —хто був Шевченко і яке його значіння для України. 
Не гаючи часу вчителі повинні тепер-же зважити ті чи инші обставини і відповідно до них зробити спробу ознайомлення українських дітей з рідним письменством. 
Через два-три роки в Київі буде збудовано пам'ятник великому Кобзареві України, і було б ще більш сумно, кола б наше учительство не подбало про те, щоб до того часу на Україні яко мога більше знали про Шевченка, щоб знали, за що його шанують, за що будують йому пам'ятника в осередкові України.
