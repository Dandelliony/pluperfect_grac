З життя "Просвіт“.
Мануйлівська „Просвіта". 22 января в мануйлівській „Просвіті" відбулася вистава музично-драматичної секції; ставили пьєсу Карпенка-Карого „Розумний і дурень". Це перша вистава мануйлівської „Просвіти" своїми власними силами. Грали самі робітники та селяне і як на перший раз гарно. Найбільше видавались своєю грою д. д. Чорнобай, Шарпило, Гарковцев і Томиленко; про Васюка і говорить не треба, бо під його орудою і почала працювать секція; трохи слабше грали Ризоль, Вірковський. З жіночого персоналу відзначалися д-ки Жукова, Лебединська і Корінчевська. 
Видавнича підкомісія літературно-бібліотечної секції мануйлівської „Просвіти" замовила фотографичні знімки всіх трьох малюнків, що друковані в № 5 —6 „Дніпрових Хвиль". („Будинок мануйлівської „ Просвіти “, „Заля" і „Гурт просвітян"). Розміром малюнки будуть 18X24 с.м. на гарнім паспарту і продаватимуться по 30 коп. без пересилки. Хто замовлятиме не менш 5 прим., той за пересилку не платить. Замовлять можна накладною платою по адресі: Ст. Н.-Дніпровськ., ек. ж. д. Мануйлівська „Просвіта".
