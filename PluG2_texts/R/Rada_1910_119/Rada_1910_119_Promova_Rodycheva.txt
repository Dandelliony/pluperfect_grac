Родичев в довгій промові критикує промови голови ради міністрів та оборонців проекта, зазначаючи, що їхній націонализм виявляється в данному разі неповагою до чужого права та невиконанням урочистих обіцянок. Росії незрівняно вигідніш мати лойяльну сусідську Фінляндію, як Фінляндію ворожу до Імперії. Застерігаючи Думу від приняття законопроекта, промовець каже, що Фінляндію можна зробити безправною, можна зробити з неї пустелю, але ж задушити народню душу Фінляндії - неможливо. Праві бажають прилучити до Росії труп, ліві-ж хочуть, щоб Фінляндія була живою й незалежною нацією, що вірує в своє право і справедливість русского народу. Промовець, вдаючись до правих, кінчав свою промову так: „знаю, що питання вже заздалегідь вирішене і що нема потреби вас переконувати, але ж такого порядку далі бути не може!“ (Оплески на лівих, шум на правих).