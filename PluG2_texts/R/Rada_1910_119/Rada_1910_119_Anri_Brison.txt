Головою французького парламенту знову вибрано Анрі Брісона, одного з найвидатніших і найпопулярніших представників французької демократії. У 1871 році Брісон, будучи депутатом „національного зібрання", од імени крайньої лівої виступив з пропозіцією дати амністію всім політичним злочинцям. Головою парламенту Брісона вперше вибрано в 1881 р. на місце Гамбети. Після цього Брісон займав це місце в 1894—1898 р.р., потім у 1904 р. і нарешті в 1906—1910 р.р. Двічи —в 1885 р., після Феррі, і в 1898 р. — Брісон був премьєром, У 1898 р. Брісон пав пі сля того, як виступив рішучо за перегляд справи Дрейфуса. У 1895 р. Брісон був кандидатом лівих на пост презідента республіки й одержав 361 голос проти 480 голосів Фелікса Фора, якого й було вибрано. Досі при виборі голови парламенту противниками Брісона виступали кандидати поміркованих Поль Дюшанель і Поль Думер. Тепер Брісон не мав противників і його вибрано майже одноголосно.