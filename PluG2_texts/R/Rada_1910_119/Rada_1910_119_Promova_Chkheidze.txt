Чхеідзе гадає, що цим проектом центр та уряд бажають ковтнути і російську й фінляндську констітуції; Маклаков-же хоче фінляндську констітуцію зарізати констітуційним шляхом. Зовсім даремно Столипін каже, що фінляндці багатіють коштом росіян. Наше селянство розуміє, що удержання уряду, інтендангств та хабарників коштує йому дорожче, як Фінляндія. Инородці люблять Росію, але ж Росію Герценів, Чернишевських, Плеханових... ( Пуришкевич , з місця: „Росію Маркових, Пуришкевичів"). Чхеідзе. О! Ні! Инородці люблять русский порядок, що дав Толстого, Тургенева, Грибоєдова і що виховав міцну руку русского пролетарія, який засипе над вами могилу. (Оплески на лівих). Соціял-демократи, вдаючись до Фінляндії, кажуть: Хай живе вільна Фінляндія! Хай живе вільний фінляндський нарід! Геть варварів та варварську політику! (Оплески на лівих).
