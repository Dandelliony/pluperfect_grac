На увагу киянам.
Наше київське громадянство має одну характерну рису: воно любить „видавать". Видавать газети, книжки, збірники і на все це видавать силу грошей без надії на їх поворот, без віри, що затрачені гроші дадуть якийсь прибуток, якусь і матеріяльну, крім ідейної, користь. І на це все видаються останні копійки од жалування прихильників таких видань, продається готове инших не численних „капиталистів", уриваються часто-густо гроші од семьї, од малих дітей. Правда, це риса гарна, висока, ідейна. Вона свідчить про високий культурний розвиток громадянства, вона „всякої похвали достойна". Але поруч з тим ця риса свідчить і про однобокість, про заплющування очей на реальні життьові обставини, на умови нормального зросту економичних сил громадянства. Справді, чи не годі нам тільки видавать, чи не пора нам взятися до таких справ, де можна і набувать ? Де можна надіятись, що гроші затрачені в короткий строк дадуть прибуток, який піде на щось користне, буде тим плюсом, який дасть все більше й більше сили нашому громадянству. Бо коли небудь, може ж настане і край тим невеликим засобам, а що ж тоді, кого і де шукатимемо, щоб визволив нас? А коли дошукаємо, то знов притулимось до нього і про самодіяльність, про самопоміч і не згадаємо, заклопотані 1001-м видавцем. Кажемо, все це потрібно, он як потрібно, але не менше потрібна і самопоміч, своє власне, своїми руками здобуте добро. Як же ж його здобути? Треба братися до кооперації. Характерно справді: київське громадянство видає книжечки по кооперації, радить її, як панацею, од усіх хвороб селянинові, співає йому, що вона виведе його з нужди, а само й не думає братися до неї. Правда, недавно про одну таку думку та заходи на здійснення її була чутка. Але її не дозволили і сама думка десь затерялася, а привідці її розлізлися. Чому не дозволили, через що —так громадянство й не довідалося. Чи не можна було зробити так, щоб таки дозволили? Думаємо, що хоч і лихі тепер часи, а все таки єсть форми, в яких чогось добитися можна. Може треба було тільки назву змінить, та де-які пункти статуту викинуть? Отут то і виявилося наше неуміння робить щось планомірно, вперто, передбачаючи всі можливости. Ми завше йдемо вперед скоками, тоді, як накипить, набереться енергія, з довгими-довгими перервами, як кажуть, „часами занепаду". Нема, щоб наш рух йшов широкою річкою невпинно, невдержко. Тепер, в отцій статті, нам хочеться звернути увагу київського громадянства на кооперацію і закликати його обміркувати цю справу, а там приступити до здійснення. З усіх форм кооперації нам здається найбільше на часі для нас товариська крамниця. Потребительна крамниця, а не що инше, тому, що для неї є всі потрібні умови. Перш за все скрізь і на кожному місці нас визискують крамарі, даючи нам ка-зна що, обмірюючи, обважуючи нас на всьому, підсовуючи нам гниле замісць доброго і т. ин. І за все це ми платимо чисті і добрі гроші. Про користь потребительної крамниці ми не говоритимем, бо це певне відомо добре всім. Київ дуже мало має кооперативних товариств. Власне сам Київ, центр його, не має ні одного кооперативного товариства. 
Залізниче, офіцерське та польське товариства не можна вважати за кооперативні, бо вони обмежуються тісним колом своїх членів, звязаних професією, або чим иншим. Робітниче товариство „Вперед'ъ" тільки що народилося. Всі ж инші роскидані по околицях Київа і для нас користи не можуть мати. Ото виходить, що в кооперативному товаристві в центрі міста єсть велика потреба. Громадянство, що тепер бере по приватних крамницях, братиме з більшою охотою в справжньому кооперативові. Та цього мало, для успіху кооперативи потрібна маса постійних членів, які при всяких пригодах брали б тільки у своєму товаристві. Ми певні, що така маса членів свідомих, розвинутих і не інертних у нас єсть. Раз вони єсть, то істнування і життя товариства забезпечено. Вже не кажимо про те, що коли товариство гарно стоятиме, то до нього піде вся інтелігентна людність міста. Це видно хоч би з прикладу вегетеріанського товариства на Пушкинській вулиці. Там через свіжу і гарну страву тепер трудно дочекатися черги на обід. Організація кооперативного товариства далеко легча в місті, ніж на селі. Тут єсть вже свідомі робітники, єсть свідомі члени-покупці, тут не прийдеться перебірати двадцять прикащиків, поки найдеш путящого, чесного, бо громадянство знає своїх членів і зуміє вибрати, тут не приходиться боротися з конкуренцією такими 'способами, як на селі. А це все як раз і є те, що багато потребительних товариств на селі завело до загибелі. Однак і там на селах уміють обходити ці перепони і вибиваються на чисту воду: справи де-яких товариств з матеріального боку дуже гарно стоять, їх праця могла б бути нам гарним прикладом. Не треба забувати й нематеріального боку справи — того впливу, того практичного значіння, яке кооперативне товариство мало б на виховування нашого громадянства взагалі і особливо молоді нашої. Про перше нагадаю коротко всім відому істину, що тільки в спільній товариській праці зміцнюються звязки між громадянством, яке волею „судеб" зараз позбавлено способів набувати ці звязки, тільки тут кришталі зується і виковується потрібна маса практичних робітників. Молодь же наша, виходючи здебільшого з сел, мала б змогу тут в місті, в часи, коли вона одірвана од села, навчитися практично вести кооперативну справу, навіть впевнилася б в її користі, просто привикла б до неї, а привикнувши, заводила б кооперативні товариства там, де і куди занесла б її доля. Зараз по наших селах кооперація на Україні , а тоді вона стала б українською кооперацією , справжньою кооперацією, а не визискуванням слабших, як здебільшого вона є тепер. Ми навмисне в цей раз обходимо питання про кошти і спосіб закладання товариства, бо вважаємо, що ці питання обмірковуватимуться на установчих зборах громадян-членів товариства, коли це питання з сторінок газети перейде в життя. Тепер тільки, кінчаючи статю, нам хотілося б попередить песімістів та „малодушних", які певне зараз вкажуть нам на долю ненарожденного товариства і нагадать їм старі слова: „Толцыте і отверзется ванъ!". ІігЬаїш.