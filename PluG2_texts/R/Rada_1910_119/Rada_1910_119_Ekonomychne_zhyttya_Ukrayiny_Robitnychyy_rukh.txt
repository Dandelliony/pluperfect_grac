Настрій робітничої маси тепер такий пригнічений, що часто й густо вона не реагує ні на які утиски й несправедливості з боку підприємців.
Тільки в де-яких поодиноких випадках робітники зважуються на організований протест.
Але ці випадки трапляються так рідко, що їх можна пальцях перелічити.
Досить сказати, що за останніх 1 1/2 —2 місяці по всій Україні було всього 4—5 робітничих забастовок.
Одна забастовка була в київській громадській бібліотеці, де рала бібліотеки хотіла погіршити умови праці служащих; забастовка, очевидно, скінчилась перемогою робітників.
Друга забастовка виникла в Черкасах, на тютюновій фабриці Зарицького.
Забастувало 500—600 робітників, бо фабрикант хотів перевести місячних робітників на поденну плату, зменшивши її на 10—25 проц.,аопріч того хотів збільшити робочий день на 1 годину, як що умови праці зостануться старі.
Третя забастовка була у Вознесенську, де забастувало 600 копачів на колії Одеса-Бахмач.
Робітники хотіли, щоб їм збільшили плату й щоб робочий день було зменшено (sic!) до 12 годин.
Адміністрація колії на це відповіла тим, що покликала стражників, дала всім копачам рощот і виписала кілька землекопних машин.
Четверта забастовка (політична) була в Миколаїві, на корабельній фабриці, де 1 мая бастувало 800 робітників; працювали тільки модельний, вагонний та мостовий цехи.
Нарешті, п'ята забастовка була в Полтаві, серед друкарських робітників.
Про цю забастовку відомо тільки те, що місцевий губернатор оштрафував за неї кожного з трьох робітників на 450 карб., з заміною арештом на 45 днів, — ніби то за „подстрекательство". Довго затримувана енергія робітничої маси часом виливалась у формі небажаних і некористних ексцесів.
Так, у тім самім Вознесенську ще за місяць перед згаданою забастовксю поміж місцевими й чужосторонніми робітниками, що працювали на колії Одеса-Бахмач, виникли серйозні непорозуміння.
Викликано пристава з стражниками, які й навели порядок. Далі, в Азові виникли розрухи серед портових робітників.
Артіль портових робітників постановила домагатись вищої плати за вигрузку й нагрузку.
Експортери на це відповіли тим, що заклали другу робітничу артіль — очевидно, штрейкбрехерську.
Як це буває всюди, нова артіль пішла на роботу під охраною поліції. Одначе, робітники не побоялись і поліції й так-таки й не допустили штрейкбрехерів до роботи.
Тут настав звичайний фінал: до Азову виїхав окружний начальник з 40 козаками.
Що було далі —це кожен може собі сам лехко домалювати. 