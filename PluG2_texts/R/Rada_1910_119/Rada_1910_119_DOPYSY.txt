(Од власн. кореспондентів)

С. КРАСНЕ, конотопського повіту (на Чернігівщині). Крамниця. Українська книжка. Уже з рік, як одчинено товариську крамницю. Продається в в їй усякий крам, який перше брали люде в єврейських крамницях. Крамниця в великій пригоді стала селянам. Крам тут трохи кращий, як по єврейських крамницях, і ціна трохи дешевша. От тільки погано, що крамниця сама бере крам у конотопських крамарів-евреїв, бо нема кому показати кращий шлях. Обороту має крамниця карбованців на тисячу в рік. Можна б було брати крам під векселі у Ромні або що і тоді б обороту було більше карбованців на 500. Члени крамниці усі малограмотні. Читать книжок не читають не тільки московських, а й своїх рідних, українських. Зо два чоловіки на все село виписує українську газету „Село", а про те, що єсть книжка про „Товариські крамниці*, ніхто й не знає, У Красному ще годів два тому й чутки не було про те, що єсть на світі путящі книжки, писані українською мовою. Була тільки де в кого „Торбина сміху та мішок реготу", а добрячих книжок не чути було. Тепер українська книжка протоптала собі сюди стежку. Єсть на селі більше десятка „Кобзаря" Шевченкового, є „Рада", „Село". І більше б людей газету українську виписувало, та зараз гаряча пора і не вспіеш прочитати щоденну газету. Для читання тепер хіба хто вибере гулящий час у неділю.
С. МИТЧЕНКИ, конотопського повіту (на Чернігівщині). Тиф. Потребительство. „Село". У нашому селі д 7 же лютув пошесть тифу. Мруть люде од самої зіми й до цього часу. Село хоч не дуже велике, а на весні батюшці в однім приході доводилось причащати душ по 17—18 у день; тепер же оце недужих трохи поменшало. Болізнь ця у селі дуже скоро росповсюджуеться через те, що дужії сплять на однім полу у хаті з хворими й мало вважають на те, що ця болізнь перехідна. У нас д. Василенко збірае охочих пристати до гуртка, котрий хоче відкрити товариську крамницю. Зібрано вже чимало охочих. Заснувать крамницю мають карбованців тисяч на десять, чи й більш. Українські книжки у нас на селі де-в-кого е вже годів два; багато найшлося б охочих читать ці книжки, та тільки їх ніхто не росповсюджуе й не дбав, щоб їх більше куповано. Торік у нас передплачував один чоловік газету„„Села;о а ; тілько він сам зовсім неграмотний, а йому діти читали. Він дуже любить слухать рідну мову, а ще лучче може потім другим росказувать, що чув.
С. ЧУТОВКА, лубенського повіту (на Полтавщині). Земля. Як почали землеустроїтельні комісії, земські начальники то що, прилучати селянські землі до цільних відрубних участків з „общинного" володіння, місцевий поміщи —д. Мусман, надумав і собі (він володіє в околиці нашого села землею і мав власну чималу економію) сполучити всю власну земельку в один цільний шматок, бо в його володіння, вперлося клином чимало десятинок селянської землі. Він вдався до селян, щоб вони згодилися поступитися йому тією землею, а він їм ту кількість десятин обіцяв нарізати. Але селяне з дим ніяк не згожувались, бо їх земля взагалі краща панської а до того ще й оброблена ними вже добре. Поміщик стояв непохитно на своєму і на їх незгоду рішуче їм заявив, що він їх примусить мимоволі скоритись йому. Та соляне ніяк не згожувались. Тоді поміщик негайно про свої заміри сполучити землі написав заяву в лубенську повітову землеустроїтельну КОМІСІЮ. Незабаром прибув і член комісії. Щоб полагодити цю справу, поміщик зібрав у себе на подвіррі, купку людей, „сельську громад “. Член комісії спитав зібраннях чи пристають вони на бажання поміщика сполучити його землю, одвівши для селян аамісць їхньої в иншому місці. „Громада" загула „згожуємось!" Тоді член комісії поїхав до сельської зборні зробити теж коло зборні. Член комісії застав вже не ту купку громади, що була на подвіррі у поміщика, а справжню чималу сельську громаду. Зібрані тут сказали, що не хотяхь дозволити поміщикові сполучувати землю. Так нічого і не вдіяв член комісії з селянами. А ті, що були в поміщика на дворі то все або наймити його були, або так прибічники. Через це член комісії не зважив на їх голос. Пан поміщик цим не задовольнився. Він скаржився ще в губернську землеустроїтельну комісію, навіть і в Петербург, щоб таки було зроблено, як йому хочеться та нічого з того не вийшло. Всюди панові сказали, що його справа вже припинена, бо без згоди селян нічого зробити не можна.
С. СОФПВКА, верхаедніпровського повіту, (на Катеринославщині). Без с-кретаря. Тутешньому сельсько-господарському т-ву не щастить з секретарями. З самого початку воно довго було без секретаря з сельсько - господарською освітою, а тому за цей час навіть ні в чому не виявило своєї діяльноети. Земство прислало таки секретаря Р. Діло т —ва потроху стало посуватися вперед. Аж ось цей секретарь чогось не помирився з радою т —ва і вона стала йому ворогом. Секретарь мусив покинуть свою службу. Знов зосталось т —во без секретаря. А тут саме настала весна т —во було роспочало питомник і дуже потрібна стала досвідчена людина. Приїхав новий секретарь X. чоловік з практікою, освічений. Зразу ж і взявся до роботи. Почав садовить дерева в питомвику, давав поради хліборобам по сельському господарству. Не вчув, як і місяць промайнув. Все йшло добре. А оце несподівано X. приходить лист з повітової управи: запрошує предсідатель по якомусь важному ділу. Секретарь їде. Там секретаря пробрали за те, що не явився з одвідинами до почесного члена т —ва, земського начальника. А секретаря ходив до його двічі, та все дома не, було. Приїхав X. в слободу і зажурився: треба ж йти з „мировою". Але таки не пішов і на другий день взяв рощот. 