     По Росіі.
     — Реформ пашпортного статуту. В департаменті поліції розроблюється проект про реформу пашпортного статуту.
     Є думка зовсім скасувати інститут пашпортів, як необхідних документів для посвідчення особи і для права виїзду за 50-верстну полосу постійного жительства.
     Новий статут буде складено на зразок пашпортної сістеми західних держав, по якій, для встановлення особи досить посвідчення инших особ. Поруч з цим буде значно збільшено одповідальність за проживання під вигаданим прізвищем, при чому встановлюється, як мінімум кари, тюрма. В звязкові з розробленням нового пашпортного статуту, міністр внутрішніх справ Маклаков скликав 8 февраля в Петербурзі нараду губернаторів, щоб вислухати їхні думки з приводу цього питання.
     (Р. Сл.).
     —В воєнно медичній академії. Референдум між студентами з приводу питання про оддачу чести офіцерам одбувся тільки на де-яких курсах.
     Штаб-офіцери оповістили студентів усіх курсів, що з будучого року лікарям, що скінчать воєн.-мед академію безумовно доведеться одбувати військову повинність протягом 4-х місяців рядовим, а потім їм буде дано чин зауряд прапорщика.
     Як відомо, в новому військовому статуті, який встановлює порядок одбування військової повинності для лікарів, що скінчать університети, питання про одбування військової повинности зісталось не виясненим. 
     (День).
     — Промисловці й земство. Рада зьїздів представників промисловости та торгу подала міністрові внутрішніх справ Маклакову докладну записку з приводу питання про представництво торг. промисл. класу в земських установах.
     В записці вказується, що відношення земських установ до інтересів торгу й промисловости „дуже рідко одзначаеться прихильністю, або навіть справедливістю“. Земства завше стараються використати свою власть, щоб покласти на промисловців усю вагу оподаткування і усякими способами полегчити становище землевласників, яким істнуюча виборча сістема дає перевагу в цих установах.
     Покладаючись на заяву голови ради міністрів про те, що реформу земських установ поставлено на чергу, рада клопочеться, щоб до участи в розробленню реформи було закликано також і представників торгу й промисловости, і щоб реформа відбувалась на принципах правильного представництва в земських установах усіх плательщиків, відповідно розмірам виплачуемих ними земських податків.
     (Рѣчь).
     —Карьєра Гололобова. В Петербург викликано полтавського віце-губернатора, бувшого депутата 8-ої Думи Гололобова. Його буде призначено на таку ж посаду в Саратові, або на значну посаду в управлінні по справам місцевого хазяйства. 
     (Р. Мол.).
     —Охранне військо. В міністерстві внутрішніх справ підіймається питання про згоду з військовим міністерством—про призначення невеличких військових частин для спеціальної охранно-поліцейської служби по де-яких неспокійних місцевостях Європейської Росії і Середньої Азії з тим, щоб ці військові частини було тимчасово передано в роспорядженпя міністерства внутрішніх справ.
     (День).
     — Реформа поліції. З наказу міністра внутрішніх справ в Петербурзі незабаром буде скликано зьїзд губернаторів для обміркування, між иншим, питання про реформу поліції  Проект реформи вже розглянуто мін. вн. справ, який вніс де-які зміни в частині, що торкається нової посади помішників губернаторів по поліцейській частині.
     (Р. Від.).
     — Лекція Анатолія Дурова. В великій авдіторії політехничного музею в Москві відбулась досить цікава лекція А. Дурова на тему: „Про сміх і жреців сміху“.
     Виявилось, що Анатолій Дуров дуже цікавий лектор.
     Багато сміялись, особливо коли лектор почав згадувати про свої пригоди.
     Цікава, між иншим, маленька риса з життя не стільки самого Дурова, скільки кн. В. А. Долгорукова, анекдотичного „хазяїна“ Москви.
     В циркові Саламонського оголошено було якийсь бенефіс Дурова.
     Якось стало відомо йому, що на цім бенефісі буде й сам Долгоруков.
     Дуров почав думати над „спеціальним номером“.
     Дійсно, в бенефисний вечір зьявився в своїй ложі й генерал-губернатор.
     Ложа його була як раз коло барьєру. Дуров, між иншим, випускає „вченого гусака“. Гусак йде навкруги по барьєру і, дійшовши, нарешті, до генерал-губернаторської ложі, починає низько кланятись.
     Цирк здріг від оплесків
     Долгоруков здивувавсь, але теж аплодірує.
     На другий день Дурова запрохують до генерал-губернатора
     Князь зустрічає його питанням: „скажи ти мені, будь ласка, як він мене пізнав? “
     Дуров пояснив йому, як він вивчив гусака кланятись ген.-губернаторові.
     Тоді князь каже: „Ну, от! А я усю ніч не спав —усе думав- що за історія така!“... 
     (Р. С.).
