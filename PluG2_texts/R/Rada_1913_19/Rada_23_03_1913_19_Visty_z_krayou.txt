     По судах.
     У Катеринославі судова палата засудила на рік в арештанські роти начальника станції „Просяное“, Лебідева, за те, що він вимагав у грузоотправителів хабарі. На суді Лебідев заявив, що він патріот і що обвинувачення проти нього „сочинили“ крамольники, головним чином, євреї.
     У Харькові окружний суд розглядав діло городового Шеховцова, який присвоїв чемодана, забутого пасажиром в поїзді. Шеховцова засудили на шість місяців до тюрми.
     В Бахмуті мали судити міліонера Папаценка за лихварство. Він брав за позичені гроші 240 процентів і вимагав подвійну плату. Діло одложено на далі, бо не явились в суд свідки.
