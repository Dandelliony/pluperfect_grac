     
     Галичина.
     (Од власного кореспондента)
     На український театр у Львові зібрано за 1912 рік 4694 корони і 6 сотиків. Зложили ці гроші переважно львівські українці. За січень цього року зібрано у Львові на збудування українського театру ще 544 кор. 44 сотики.
     Скликання галицького сейму сподіваються на 18 лютого. Сесія парламентська закінчиться коло 15 лютого.
     Польські „історики“. Цими днями в Галичині трапилася така неприємність з польським істориком Равітою-Гавронським (відомим українофобом). З приводу 50-ліття польського повстання головний комітет по улаштуванню ювилейних свят оповістив конкурс на популярну брошуру про повстання, призначивши на це 1000 корон премії. На чолі ювилейного комітету стоїть Равіта Гавронський, що сам же написав таку брошуру і одержав за неї по присуду комітета премію.
     Тепер участник повстання Нечуй-Миневський, що був полковником у польському війську 1868 року, звертається до Гавронського з отвертим листом, у якому заявляє, що премійована брошура не видержує найлагіднішої критики. Гавронський допустив у своїй брошурці масу історичних неточностей, переплутав не тільки важніші події, а й діяльність у повстанні окремих особ, фамілії яких схожі одна на другу.
     Оцінка окремих моментів повстання також не відповідає історичній дійсності: тенденційно висунуто маловажні події, в яких брали участь родичі автора брошури, і зменшено значіння важніших нодій, в яких брали участь люде йому немилі. З формального боку брошура Гавронського, на думку Миневського, теж не варта премії, бо написано її мовою непопулярною Миневський дивується, що голова комітету згодився прийняти ту премію, що комітет йому присудив і радить Гавронському зріктися її, гроші 1000 корон комітетові повернути, а все видання своєї брошури знищити.
     Як відомо „історик“ Равіта-Гавронський (родом з Київщини) давно вже вславився своїми пасквілями на українців, особливо на проф. В. Б. Антоновича, якого він „за зраду польському народові“ обкидав болотом не тілько за його життя, а навіть і після його смерти. Тепер самі поляки бачать ціну „історичних“ писань Равіти Гавронського.
