*** Князь Мещерський тішиться, що його пророкування про те, що з національного клубу, окрім „удушливаго чада“ нічого не вийде, справдилося. „Ще як тільки 
народилася думка про клуб націоналістів, я — пише князь — наперед казав, що „осуществленіє этой жалкой идеи ничего не произведеть, кромъ новой смуты, въ и безъ того 
уже смутной средъ нашихъ сЪрыхъ и сомнительныхъ консерваторовъ, именущихъ себя то октябристами, то умЪренно-правыми. Декларацію клубу націоналістів князь вважає за
 „шутовство", витівку „генерала отъ шутовства г. Крупенскаго". Розгардіяшу, що панує тепер в національному клубі, не може заховати й сам Меньшиков, але він не 
 сумує: „Кое что „неладное" можеть быть есть въ союзъ", але ж як же без цього обійтися? Хіба є партія „вполнъ. налаженная и совсЪмъ безъ раздора?" потішає він своїх 
 однодумців. 
 *** І Волошиновський в „Світовій Зірниці" доводить, що торувати горілкою в товариських крамницях ніяк не личить: Багато кажуть, що на ренськовому погребі є 
 більший зарібок, як на самій крамниці. Мало чого не було, що є зарібок. Треба подумати, звідки то він береться, той зарібок, бо не кожний зарібок добрий, Та-ж 
 коня вкрасти, також часом більший зарібок буде, ніж день робити. А про те чесний чоловік піде робити, а не піде коней красти. Тут не лиш на одному зарібкові діло 
 стало. Член пайщик не сподівається з товариської крамниці розбагатіти. Він хоче мати вигоду, він хоче знати, що в товариській крамниці його не обдеруть, що як він
 і дитину пошле взяти фунт цукру, то й дитині повний фунт одважать; він хоче знати, що як він купує в товариській крамниці сіль, то йому не дадуть соли з піском,
 що йому до перцю цементових кульок не домішають. Одним словом, пайщик хоче знати, що в його товариській крамниці діло ведеться чесно й справедливо. То важніше, як
 той маленький зарібок. А й зарібок, як є, то він повинен бути справедливий. Чесному пайщикові, зарібок з пьянства непотрібний. Кажуть знов: „Хто хоче випити, то 
 скрізь знайде горілку. Чи то не все одно, де він її купить; чи в товариській крамниці, чи в монополі?" От же не все одно, є-ж такі місця, де не можна пити. Не 
 можна пити в школі, бо школа для науки. Товариська крамниця, то також школа, що вчить нас дружности, вчить спільної, гуртової праці, вчить бережливого життя. 
 Кажуть: „Все одно; хто хоче випити, то як не купить у нас горілки, то купить в монополі. Чи то не-все одно, де він напьється, чи коло крамниці, чи коло монополя? 
 Ні не все одно. Коли, наприклад, в селі є яма, де люде крутять вязи, то розумна громада повинна засипати ту яму, як що не можна одної ями засипати, то хоч не 
 треба другої копати. Все ж таки, в одну яму меньче людей упаде як в дві. Не копаймо ж ям, самі на себе!
