Протест „патріотичних" організацій.
ПЕТЕРБУРГ, 28. Рада русского зібрання, товариства ревнителів російської історичної освіти в пам'ять Імператора Олександра Ш-го, славянського благотворительного 
товариства, російського окраїнного товариства і союз а русского народу, та головна палата союза Михаїла архангела оголосили протест проти відозви групи закордонних
 вчених. В протесті вказується, що основні закони Російської Імперії Фінляндської держави не знають. Єсть тільки один міжнародній акт —фрідріхсгамський мирний 
 договір про відносини Фінляндії до Росії. Фінляндія увійшла в склад Росії не через умови та згоду фінляндського народу, а по праву завоювання. Фінляндська 
 культура — результат милості Росії. Напротязі цілого століття фінляндський народ не знав воєнної повинности. В основу фінляндської культури не тілько положено 
 російське золото, але вона розвивалась і зростала під крилом Російського Двохголового Орла. Росія творила, а не знищувала фінляндську культуру. Російська верховна
 влада дарувала Фінляндії сейм, сенат і другі Інстітуції. Ціль чужоземних вчених та фінляндців — ясна: вони хотять вплинути на правительство, щоб воно пішло на 
 уступки, але цього не буде, бо правительство знає що думає російськое громадянство про фінляндське питання.
