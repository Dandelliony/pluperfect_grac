Обмірковується запитання про костьол в Ополі, якого відданно православному духовенству в 1890 році. До 1900 року, поки католики клопотались про повернення їм 
костьолу, костьол був порожній. Але в 1907 році, не зважаючи на приказ міністра внутрішніх справ, щоб костьола не віддавати православним, православні священики 
захопили його силою й посвятили на православну церкву. Пояснення дає діректор департамента духовних справ Харузін. В опольському костьолі, каже він, церковної 
служби ще перед 1890 роком не було 13 літ. Костьол руйнувався. Одночасно з проханням про повернення цього костьолу, католики прохали дозволу на збудування нового. 
Міністерство дозвіл дало, що ж до повернення старого костьолу, то відповіло, що це залежить від згоди православного духовенства. Але католики, не чекаючи постанови,
 забрали костьол силою. Варшавський генерал-губернатор прохав листом люблинського католицького єпископа умовити людність — повернути костьол, але ж прохання 
 генерал-губернатора було не задоволено. Довелося тоді брати костьол силою. В ноябрі синод повідомив міністерству внутрішніх справ, що не визнає можливим повернути
 того костьола католикам. Правда, департамент духовних справ повідомив опольських католиків, що питання про передачу костьола буде роз'язано законодатним порядком.
 Заяву цю було зроблено самовільно і безпідставно, бо загальне питання про поворот католицьких церковних будинків вирішено Височайше затверженою постановою ради 
 міністрів. Приказу про припинення передачі костьолу в Ополі православним зроблено не було. Нічого такого, що б не відповідало законові, у вчинках властей в цім 
 разі немає. Димша обурюється непевним освітленням справи, яке зробив представник міністерства. Указ 1890 року про передачу костьола православним — незаконний. 
 Варшавський генерал-губернатор не повідомив сенат про незаконність і одночасно не виконав указу. До 1905 року католики терпеливо чекали роз'язання справи Думою, 
 але не дочекались, бо міністерство не додержало прінціпів маніфеста про волю віри. Про незаконні вчинки адміністрації в опольській справі правительстзо знало, 
 але ж не покарало нікого з винуватців. У опольських католиків тепер немає костьола ближче, як за 10 верстов, тим часом як в Ополі та околицях є 9 православних 
 церков. Люде, що во ім'я Христа загарбують чужі храми, повинні пам'ятати, що в таки храмах немає й не буде Бога! (Оплески на лівих). Гр. Бобринський каже, що він,
 як прихильник замирення поляків з росіянами, а також прихильник волі віри (сміх на лівих), спочатку обороняв запитання. Але тепер ознайомившись з справою, мусить 
 обстоювати за те, щоб його було одкинуто. Далі він каже про „попустительство" католикам, про те, що росіяне беззахистні в Польщі і що адміністрація добре зробила,
 забравши у поляків костьол для православної церкви. Далі він починає говорити про націонализм, але його припиняє голова. Наприкінці він пропонує таку формулу: 
 „Вислухавши пояснення уряду, Дума висловлює певність, що волю віри строго додержують власти і що русска православна людність в Холмщині буде захищена від замахів 
 на православну віру та руську народність". Булат. Гр. Бобринський виявив надвичайну жвавість що до вивертання себе навиворіт, бо звик зміняти свої переконання в 
 залежности від поглядів уряду. Булат наводить приклади, як тиснуло католиків православне духовенство та адміністрація і наприкінці каже: „католицтво таких засобів
 не вживає. Христос потвердив істину християнству своєю кров'ю. Теперішні князі православної церкви стоять на иншій точці погляду і гадають, що підняти престиж 
 православія можна проливанням чужої крови, загарбанням чужого маєтку, землі та грошей. Не можу вітати православія з такими християнами". Після промови Булата, 
 засідання закривається.
