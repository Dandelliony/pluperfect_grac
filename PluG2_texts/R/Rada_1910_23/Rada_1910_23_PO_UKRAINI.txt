ПО УКРАІНІ У КИІВІ
-Ф- Рада старшин київського українського клубу нагадує д.д. членам клуба, що по постанові загальних зборів 1909 року, ті члени, котрі не заплатять членської 
вкладки за біжучий рік до 1 февраля, позбавляються права одвідувати клуб по членських квитках, а повинні платить за вхід нарівні з одноразовими гостями доти, поки 
не виплатять всіх грошей. Конфіската брошюри. 27-го января київський поліціймерстер наказав поліційним приставам сконфіскувати брошюру Карла Каутського 
„Революціонныя перспективы на современныя темы", що надрукована була в Київі в друкарні Барського. Зібрання старшин українського клубу для обміркування рокового 
обрахунку відбудеться у понеділок, 1 февраля. Святкування памяти проф. А. ф. Кістяковського. Недавно минуло 25 літ з дня смерти проф. А. Ф. Кістяковського. З цього
 приводу на початку февраля відбудеться спільне зібрання юридичного товариства і товариства „Патронатъ.". На зібранні прочитають доклади: проф. Г. В. Демченко, 
 присяжний адвокат А. С. Гольденвейзер і помішник прис. адв. Л. М. Зайцев. 
 Ювилей київського митрополіта. 2-го февраля духовенство київське має святкувати двадцятипятиліття єпископської служби київського митрополіта. В київському 
 окружному суді 27 января розглядали справу д. Вердеревського, котрого обвинувачували за образу командуючого військом. Справа ця виникла з такого приводу. 
 Вердеревський склав якусь „хрестоматію для сельського хуторського хазяїна" і звернувся до командующого військом з проханням допомогти йому в справі росповсюдження
 цієї книжки. Командующий військом не звернув на це прохання уваги. Тоді Вердеревський забалакав вже зовсім иншою мовою. „Треба бути просто ворогом громадського 
 добра, щоб не взяти участь в такій корисній справі. Я навіть не зважуюся думати, щоб ви, ваше превосходительство, справжній „русскій" чоловік, не звернули уваги 
 на добрі підвалини проектованого паліпшення народнього господарства". Командуючий військом образився цими словами і подав на Вердеревеького в окружний суд скаргу.
 Суд оштрафував д. Вердеревського на 25 карбованців. Лекція проф. П. І. Ковалевського. 6 февраля проф. петербурззького університету П. І. Ковалевський прочитає на 
 користь убогих студентів-медиків 3 курса лекцію: „Истерія и отношеніе ея къ вырожденію и возрожденію". Лекція відбудеться в актовій залі в університеті. 
 Скасування побільшеної охорони на Подільщині та Волинщині. 27-го января одержано звістку, що 21 января, з наказу Його Величности скасовано побільшену охорону на 
 Подільщині та Волинщині. На Київщині етап побільшеної охорони лишається до 4 сентября року 1910. Цей самий наказ доручає генерал-губернаторові робити обов'язкові 
 постанови для охорони державного і громадського добробуту. Такі обов'язкові постанови для Волинщини і Подільщини вже складено. Пошесні слабування. За час, з 17 до
 28 января, в Київі та по його околицях зараховано 108 випадків слабування на пошесні хороби: на тиф заслабло 28 чол., на натуральну віспу ~ 5 чол. -, на діфтерит 
 —38 чол., на шкарлятину —1з чол. на кір —6 чол. і на кокпющ—1з чол. Про стражників з інгушів. Генерал=губернатор знову нагадав про те, щоб вакансії інгушів, 
 лезгінів і т. ин. по вартах, що удержуються на приватні кошти, заміщали запасними салдатами. На Дніпрі проти Київа в деяких місцях льод вже знесло ВОДОЮ. З 
 південних пристанів сповіщають також про те, що льод ломаэться і пливе за водою. Самовбивства. 27 января отруїлаоя морфієм учителька 0. А. Абінякова 
 (Золотоворотська, 4) і П. Жебровська (Рогнідинська, 3). Виставна західно-славянських художників. Вчора в городському музеї одкрилась виставка картин, офортів, 
 гравюр і акварелів польських, чешських та моравських художників, ніби-то з метою об'єднання цих художників. В Київі виставку організував гурток краківських 
 художників „Zero“ під загальною орудою відомого польського художника Леона Ковальського. В дій виставці бере участь 5l художник, з них двоє росіян —Бурданов і 
 бремич, яких запросив організаційний комітет виставки. Малюнків виставлено всього півтораста штук, між ними єсть кілька великих полотен Вейсенгофа, Лясоцького і 
 инш. Загальне вражіуня виставка, робить досить приємне, свіже, особливо жанрові малюнки Ковальського, Уземби і кольорові офорти Вейсенгофа. Виставлено теж скілька
 невеликих скульптурних праць чеха Ф. Упрки. Вчора на одкритті виставки, не зважаючи на те, що було розіслано 300 запросин, прибуло гостей душ 70. 
 До „согласованія именъ" в університеті. Канцелярія по студентських справах виправляє документи що-дня від 5 до 8 годин вечора. Від студентів одбірають росписки, 
 що усі недоладности буде виправлено до 1 февраля. Позавчора до канцелярії приходило 100 душ студентів і з них тільки в одного не було помилки в документах. Де-які
 інституції, наприклад, воїнські присутствія, міщанські управи та инші часом зрікаються виправляти документи.
3 Київщини. Тиф на Київщині. За тиждень 8—l6 января в київській губернії було 133 слабування на сипний тиф. Губерська земська управа через це запрошує для боротьби
 з пошестю лікарів, фершалів та фершалок і дає їм значно більше жалування ніж звичайно. 
 -Ф- Інтересне діло. В с. Сокотях, Васильківського повіту, жили собі чоловік з жінкою: Харитон та Улита Михайленки. Не мали вони дітей і через те взяли собі за 
 сина сироту Захара. Захар оженився і пішов у салдати. Улита пила запоєм і всім у хаті жити не давала. Усю сем'ю вона мало не старцями поробила. Найгірше 
 приходилоея невістці Марині. А як хто не слухався Улити, то вона зараз нахвалялася спалити усе добро. Так вона й зробила, 2-го августа 1909 р. підпалила комору.
 На пожежі люде бачили, як свекруха лаяла невістку, а невістка впхнула її в запалену комору. П'яна Улита там і згоріла. За це судив Марину в Білій Церкві на 
 виїздній сесії київський окружний суд. На суді виявилося, як тяжко було Марині жити через свекруху і суд, як сповіщають „К. В.“ виправдав її.
 3 Волині. Криниця. З с. Карпівець, житомірського повіту, нам пишуть про „святу криницю". Це село стоїть над річкою Тетеревом і в йому багато є глибоких 
 кирничок, з яких 6‘ють джерела. Серед болота є одна така криничка з чистою, як сльоза, водою. Звуть її люде Безодня. І от минулого року ця Безодня просвятилася.
 Дівчина, що пасла коло криниці гуси, побачила в ній образа Божой Матері. Прийшли люде, та нічого в криниці не найшли. Одначе баби рознесли славу про цю „святу"
 криничку. Взяли дозвіл од духовенства й поставили над криницею каплицю. І ходять туди люде, заглядають, чи не побачать образа, або „золотої рибоньки“ в криниці.
 Пошесть. Київську губернську земську управу сповістила повітова ліповецька управа, що в містечку Ільїнцях у селі Райках поширилась страшна пошесть тифу, 
 повітова управа просить вислати в Ільїнці хвершала. З радомиського повіту пишуть, що в хабенському участкові помер з тифу хвершал А. Комаревич. Пристав другого 
 стану київського повіту повидомив земство, що в містечку Наливайковці поширилась пошесть сипного тифу, а в Вулинці пошесть діфтіріту. Черкаський повітовий 
 ветеринар доносить, що в його участкові з'явився на худобі ящур. 
 Пісня вмірає. В м-ку Краснопілі, житомірського повіту, замість своїх рідних пісень співають люде таких: „Йдьоть Банька, тарапится", „Ермакь", „Въ пустиннныхъ 
 стеняхъ забайкалья". Потрошку ще тільки держиться в цьому селі українська пісня: „Гей чого хлопці, добрі мододці", а инших не чути вже. Інтересно зазначити, що 
 співають в цьому волинському закуткові „Вербунька", що співали польські повстанці 1863 року. У м-ку Краснопілі єсть регент сільського хору, якому й похвального 
 листа дали за 17 років праці. Через цей хор українська пісня тільки й держиться на селі. За його приводом краснопільці беруться роковини Шевченкові сього року 
 святкувати. 
 Закрито польську школу. „Ю.-Зап. Вол. повідомляє, що з наказу п. волинського губернатора в Ровні закрито польську школу рукоділля, що була там п'ять років. 
 Гроші на школу давала дочка князя Радзівіла. Закрили школу за те, що в ній поверх програми було ще скілька наук. Училися там найбіднійші діти. 
 -Ф- 3 Поділля. Мошенство. „Вол." сповіщає, що 14 января в г. Брацлаві Янкель Генердербергер украв з товарної контори на станції „Жеребково" три дублікати 
 накладних, підробив їх на три вагони пшениці по 800 пудів кожний і заставив ці накладні в Балті в д. Скоренися за 3000 карб., а сам утік. Поліція шукає мошеника.
 На суді.  " Р. Сл.“ дише, що 25 января в Могильові-Подільському окружний суд судив Шуляка, Заграя, Бабина й Самсонова за самосуд в апрілі 1909 р., у с. Лозовій.
 Ці люде нагнали тоді страху на все село. Присяжні зробили їм полегкість і засудили на каторгу по 4 роки кожного. 3 Полтавщини. Самогубство. З Золотоноші нам 
 пишуть, що там 24 января отруїлася карболкою Явдоха Ницакова, котра в-осени 1909 року вийшла заміж за коваля. Молода жінка жила з чоловіком не дуже гарно і 
 через таке розладдя він її покинув. Народний дім на селі. В с. Тагамлику, костянтиноградського повіту, минулого декабря місяця одкрили народний дім, збудований 
 на кошти тамтешнього сільсько-господарського товариства та на пожертвовані гроші. В цьому домі є авдіторія для народніх спектаклів та читаннів з добре 
 оборудованою сценою; є місце для кредітового товариства, сільсько-господарського товариства та для потребительської крамниці. „К. В.“ пишуть, що цей дім 
 обійшовся 6.000 карбованців. 3 Харківщини. Союзники. „Ут. Р.“ переказує, що 24 января в Харькові, вночі, в осередку города напало шестеро пройдисвітів, між 
 якими було троє в одежі гімназістів, на співробітника „Южнаго Края“ д. Воліна. Напавши на співробітника, вони з доброго дива побили його, нахваляючись 
 застрелити з револьверів. Побитого одвезли до лікарні. Напастники казали, що вони союзники, й били Воліна резиною. В Харькові такого ще ніколи не було. 
 ■*3 Катеринославщини. Заборона спілки пекарів. „РЪчъ" сповіщає, що в Катеринославі вийшов наказ закрити спілку робітників-пекарів, яка має багато членів. За те
 її закрили, що виробила вона договор з хазяями при найманні. Голову спілки д. Скорохода арештували. За опір поліції. В „РЪчи* написано, що в Катеринославі за 
 одсіч поліції підчас аграрного заколоту адміністративним порядком посажено до тюрми на 1 —2 місяці 21 селянина. Архив консісторії. Архиепископ Інокентій, який 
 ревизував катеринославську єпархію, зауважив, що конче треба зробити тепле житло для архива духовної консісторії й списати всі документи цього архиву. В архиві
 зберігається багато цінних історичних документів. 
 - 3 Херсонщини. Пропащий околодочний. В Одесі запропастився околодочний Герасимюк. Тепер, як сповіщає „Р. Сл.“, околодочного найшли вбитого в с. Гнилякозі, під 
 Одесою. Це хтось помотався на йому. Вбито Герасимюка в каменоломнях, а звідтіля перенесено на поле. Арештували по підозрінню 10 селян. 3 Кубані. „Кубанскій 
 Сбориикъ“. В Катеринодарі вийшов з друку т. 10 „Кубанскаго Сборника* за 1909 р., що містить у собі праці краєвого кубанського статистичного комітету. 
 Аматорський спектакль. В Катеринодарі цими днями аматори виставляли драму В. Грінченка „Степовий Гість*. „Слабонервныхъ - просили в залі не бути на 5 дії. До 
 вистави готують „Назара Стодолю".