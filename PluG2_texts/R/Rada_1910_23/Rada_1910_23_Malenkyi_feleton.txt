Маленький фельєтон. Покута бувшого бюрократа.
(Манускріпт, знайдений у пляшці підчас паризької повіді). ... Рос. правительство вимагає видачі бар. Фредерікса, що проживає в Парижі по підложному паспорту. ... 
Паризькому кореспондентові „Утра Россіи" пощастило побачить бар. Фредерікса. Барон без успіху пробував опублікувать в паризьській пресі документи, що стосуються до
 його справи; скаржиться на крайню бідність і думає вернутись в Росію, щоб одбуть кару. ... На місце Крижановського висувається кандідатура Гурка. (З газетних 
 звісток). Пляшку з дим манускріатом виловив з води, за поміччю двох полісменів кварталу Saint Lazar, паризький кореспондент однієї великої російської газети. При 
 детальному огляді в префектурі виявилось: 1) Пляшка була з-під шампанського. 2) Манускріпт уявляв з себе скільки листків кращого сорту почтового паперу--ці листки
 було згорнуто в дудочку, перев'язано трьохколіровою російськонаціональною стежечкою; пахли вони, як встановила експертіза тонким ароматом аристократичних пахощів 
 ris reine". 3) Написано було манускріпт в формі щоденника — російською мовою, чоловічим почерком і з невеличкими помилками проти граматики. Вже по цих зовнішніх 
 данних було видно, що автор манускріпту —не звичайний емігрант, а якийсь важний російський сановник. Ознайомлення з змістом показало, що цей сановник ніхто инший,
 як бар. Фредерікс, бувший ніжегородський губернатор і герой Лідваліади. Користуючись ласковим дозволом префекта паризької поліції, ми подаємо тут найцікавіші 
 уривки з рукопису бар. Фредерікса. ... Всі бувші пишуть мемуари. Пише Куропаткін. Думає писати Алі- Магомет, шах Персії. Чом не спробувать і собі? Про цю нещасну 
 Лідваліаду стільки писали й пишуть всякі гидоти —і ніхто ще не дав їй об'єктивного освітлення. А ргорos: мене тут всі вважають за екс-міністра. Славний народ ці 
 французи, добродушний! З цього приводу треба написати до Гурка юмористичного листа... ...Приступив до роботи. Епітімія так епітімія! Це моя кузіна, баронеса Zizi
 сміється, що я тепер у Парижі мов на епітімії, покутую свої вчинки. Пише, що про мене згадують і спочувають і щоб я не падав духом. О, моя мила, —і не думав. Р.S.
 А Гурко вже оратаротвує на дворянському з'їзді. От талант!.. ...Трохи не зручно без секретаря. Брати кого-небудь з тутешніх емігрантів боюсь— ще експропріацію 
 зроблять. І ПОТІМ —я ж живу ІНКОГНІТО. От як би трапилась якась паріжанка знайома з російською мовою. Тут, я вам скажу, такі єсть канашечки,.. Але як в цьому 
 Парижі гроші пливуть — просто сам собі дивуюсь. Позавчора ще було 500 фр., а сьогоднья... ...Послав телеграму до кузіни. І як вони не розуміють —не можу ж я 
 екс-губернатор і барон жита мов якийсь чинуша. Тим більш що, як я вже казав, мене тут всі вважають за бувшого російського міністра. Тут по моєму навіть престіж 
 Росії примішаний... Чи вони хотять мене довести до того щоб я почав жити з літературного заробітку? Он якийсь Бакай продав свої записки за 5000 фран. За мої 
 мемуари заплатять не 5000!.. ...Добув „Записки, губернатора" кн. Урусова. Читаю, рівняю до своїх. Власне в Лідваліаді я найменш винний. І як би Гурко не вчащав 
 так до Есфірі, то може б нічого й не було... Навмисне трохи підробляюсь під Урусова. Тут люблять ліберальне,.. Р.S. А грошей все нема. Посилаю вже третю телеграму
 —і нема відповіді. Ось вони чорні дні опального російського бюрократа. Наче мене й на світі нема для них. Але я ще далеко не нуль, з яким вже можна не рахуватись.
 їй богу, иноді такий настрій, що готов би, здається, навіть кадетом зробитись. Р.S. Не везе й Туркові —провалив- з своєю кандідатурою в предсідателі тверської 
 земської управи... ...Носив мемуари аж до трьох редакцій. Не пріймають. Кумедно. Но вже для них писання якогось Бакая цікавіщі ніж бувшого губернатора? Ці 
 французи починають мене дратувать. Тупоголовий народ! А тут іще кредітпри насідають. Крамарь з дрібної крамнички цілий дебош вчинив. Просто хоч Бакаєм робись!..
 ...Нарешті таки прийшли гроші. Трохи мало, але Бог з ними. Баронеса Zizi холодним тоном сповіщає, що в сферах з мене невадоволені, а князь N. в салоні графині X. 
 прямо назвав мене зрадником і кадетом. Невже мемуари? Оце так халепа. Але ж я і Урусов —це просто небо і земля!.. ...Прочитав у газеті звістку про себе. Що за 
 нісенитниця? Мене збіраються розшукувать, як , проживающаго по подложному паспорту" і требувать видачі. Чорт знав що таке. „По подложному паспорту". Гм... Наче я 
 не барон і не дійсний статський совітник, а якийсь—pardon! —жулик. Це просто щось неймовірне! Ні, таки не треба було носити цих проклятих мемуарів по газетах. 
 Помилка... Написав штук десять покаянних листів. Послав штук десять телеграм. Думаю, що непорозуміння буде вияснене... ...Вже один інтерв'юірував. Як він мене 
 знайшов, просто не можу зрозуміт — якийсь Шерлок-Холмс. Хотів був одразу гнати в шию —ці газетні писаки мені в печінках сидять —але рішив скористуватись і пустити 
 де-що про себе в пресу... Ну і дався ж їм усім у знаки цей чужий паспорт. Я йому про свою крайню бідність, а він мені шельма все про паспорт, все про паспорт. Але
 ж і подлий народ!.. ...Прийшли телеграми од кузіни. Заспокоює, обіцяє вислати грошей, звертає мою увагу на фел'тон Меньшикова в „Новому Бремені" про Куронаткіна. 
 Справді, я його прогавив. Меньшиков агітіруе за Куропаткіна як найбільш належного главнокомандующого на случай нової російсько-японської війни. Розумію. Очевидно 
 в сферах складається благоприятний для „бувших" настрій... ...Хтоб міг подумать, що все так швидко і так гарно скінчиться. Сьогодня розгорнув газету —і сам собі
 не вірю: на місце Крижяновського висувається кандідатура Гурка. Ура, Гурко! Зараз же посилаю телеграму з привітанням. З радощів приняв ще одного писаку. Заявив 
 йому, що їду в Росію і дав на прощання два пальці. Вийшов од мене як дурень. Я трохи живота не порвав од сміху... ...Послав по телеграфу запитання чи їхать в 
 Росію зараз же, чи ще підождать трохи. Правда це вже не так важно. Важно те, що про нас вже згадали. Без нас не обійдуться. А там... Займе стару позіцію 
 Куропаткін. Займе Гурко. Займе і Фредеріке. Кінець покутії ...Всю ніч снилась Росія. Тілько тепер почутив я, як її люблю. Охоче забуду той проклятий підложний 
 паспорт, охоче сам складу старі провини, аби тільки знову віддати свої сили, своє здоров'я на службу рідній країні. О Росія! О моя люба батьківщина!
 