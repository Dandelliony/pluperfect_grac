ПО УКРАІНІ
У КИІВІ.
В українському клубі. Перша після літньої перерви музично-вокальна вечірка одбудеться в українському клубі в неділю, 19 сентября. Подарунок українському клубові. Проект пам'ятника Т. Г. Шевченкові, який зостався після першого конкурса на пам'ятник під девізом „Гранитъ и Бронза", автор-художник подарував українському клубові.  Добалакався. Довгий час в київському манастирі Малого Миколая (на Печерську) подвизався під доглядом архиєрея Іннокентія манах Серапіон. Свої чорносотенні людожерні промови, повні всяких безглуздих вигадок проти жидів та взагалі инородців, друкував він по всіх чорносотенних виданнях: „Почаевскихъ Известіяхъ“, „Віче" та инш. і випускав окремими листками. Нарешті він договорився до того, що вже й місцева адміністрація звернула увагу на запального проповідника свого. Поліція сповістила начальство, що цей Серапіон на однім з своїх казаннів у церкві закликав присутніх ке купувати в жидів хліба, бо жиди до нього підмішують „калъ", не купуйте, казав проповідник, у жидів і вина, бо жиди мішають його з „мочею“ і т. д. 
Світські власті сповістили про таку „діяльність“ Серапіона духовну власть; почалася справа. Виявилося, що манастирський проповідник людина без всякої освіти, а в збірнику його казаннів, доставлених митрополітові Флавіанові, знайшлися такі перлини, що митрополіт
заборонив Серапіонові не тільки в церкві казати казання, а й взагалі виступати публічно з промовами, писати й денебудь друкувати свої казання. Цими днями в консісторії з Серапіона взято підписку, що він кориться наказові митрополита.
Одкриття студентської столової. З учорашаього дня почала
функціонувати студентська столова університета св. Володимира.
Ів. Северин, український артист маляр, після вчення в Римі і Парижі оселився в Київі і дає уроки малярства.
Кара на редактора. Губернатор наказав посадити редакторку газети „Огни“ на два тижні під арешт при поліції за статю „Юдофобская политика“, надруковану 11 сентября в № 191 цієї газети.
Вибори в Державну Раду. Вибори членів Державної Ради од П.-З. краю одбудуться: 18 сентября в Каменець-Подільську, 20 сентября в Київі і З октября в Житомірі. Скрізь тільки невелике число русских бере участь у виборах, бо прихильники правих русских партій бойкотують вибори. Одкриття „Кіевск. русск. тор.-пром. о-ва взамин. кредита. Позавчора одкрито в Київі „Кіевское русское торгово-промышленное общество взаимного кредита“ В цьому т-ві 158 членів, що заплатили 10 процентові внески в основний капітал, якого єсть тепер на 300.000 карб. Вчора, 15 сентября, банк почав свої операції.
В університеті. З вчорашнього дня ректор київського університету почав зачисляти євреїв. Вчора в першу чергу зачислено 23 євреїв медалистів і одного, у якого всі бали п'ять, але чогось медалі немає.
В т-ві взаємної допомоги пом. лікарів. Загальне екстренне зібрання членів цього товариства одбудеться 25 сентября, о 7 з половиною годині вечора, в авдіторії пропедевтичної клініки при олександрійській лікарні.
Протичумні заходи. Цими днями начальник епідеміологичного отряда В. Ю. Любинський з д-ром Усенком і студентами отряда оглядав товарний вакзал, де останніми часами розвелось сила пацюків, які роблять тут велику шкоду. Наприклад, в пакгаузі № 23, вони ззіли багато масла. В вакзальних помешканнях скрізь діл бетонний, але пацюки живуть поміж крамом. Студенти, під доглядом В. Ю. Любинського і д. Усенка пороскладали скрізь хліб, заражений щуриним тифом. Теж саме зроблено було і в городській управі. І на вакзалі, і в городській управі пацюки поїли хліб.
Дума. Сьогодня починається чергова сесія городської думи. В повістці стоїть 10 питань. Між иншим мають розглянути питання про заведення больничного збору.
Лекція про чуму. В неділю, 19 сент., в Троїцькому народньому домі д-р І. М. Бик прочитає загальноприступну лекцію про чуму. Лекцію влаштовує товариство поширення освіти серед народу. Початок о 7 год. веч.
Начальник київської почт.-тел. контотори повідомляє, що з 10 сентября у всіх почтово-телеграфних конторах г. Київа приймають поздоровляючі телеграми к дню св.св. Віри, Надії, Любови і Софії. Телеграми ці буде послано адресатам 17 сентября. Подаючи таку телеграму, треба надписати: „поздравительння“. Плати за це слово не береться.
Помилкове убивство. Позавчора пізно ввечері шість передягнутих городових лук'янівського у частка засіли на Песчаній вулиці, щоб піймати якогось грабіжника. Один з городових — Кубін застрелив з револьвера свого товариша, городового Циганкова, бо йому здалось, що то був злочинець, якого вони засіли.
Замахи на самогубство. Вчора перед вечером на вищих жіночих курсах (Фундуклеївська, 51), хотіла отруїтись якась дівчина. Назвати себе вона не схотіла. Лікарь негайної допомоги одвіз її в олександрівську лікарню. Студент університета І. Моз—ій, що живе на Мало-Володимирській вулиці, № 90, хотів отруїтись опієм. Лікарь негайної допомоги врятував його.
Холера на Київщині. Самгородський земський лікарь повідомив телеграмою київську губернську земську управу, що у Самгороді (бердичівського повіту) було перше слабування на холеру. Начальник київської округи доріг зробив наказ, щоб закрити лікарськонаблюдательні пункти в Лоцманській Камемці і Песковатому острові. Мешканці села Борщагівки прохають губернську земську управу прислати лікаря для боротьби з холерою.
3 Київщини. Крадіж. Наш коресп. пише: „ Недавно в Фарпостянській сельській росправі, чигиринського повіту, вночі, злодії одчепили і занесли надвірні двері, а далі підпалили квиткову книжку, по якій збірщик одбірає од селян податки. Слідство встановило, що сторожів цеї ночі біля росправи не було; що-ж до злодіїв, то одного з них, тутешнього селянина Михайла Балицького — спіймано і оддано до рук поліції. 
Справедливе домагання. Людність Медвинської волості, канівського повіту (15434 душ), терпить невигоди при зносинах з своїм повітовим містом, що стоїть од волости за 75 верстов. Тараща ж під боком у цих людей (за 10—12 верстов). І от медвинський вол. сход клопочеться, щоб медвинську волость прилучили до Таращанського повіту. (Власщ, кор.).
3 Харківщини. Склеп кн. Кантемірових. Біля с. Рогані, харьківського повіту, стоїть стародавній пам'ятннк незвичайного вигляду, немов якась невелика каплиця, що спірається на 16 колон. Пам'ятник цей геть занедбано і можна сподіватися, що він ось-ось завалиться. Проїздючи якось по Харьківщині, губернатор звернув увагу на його й написав археологичній комісії в Москву, щоб вона розвідала що це за пам'ятник і полагодила його. Цими днями археологична комісія одписала харьківському губернаторові, що пам'ятник той вона знає; збудувала його року 1821 графиня Чернишева і він уявляє склеп князів Кантемірових, з роду яких був московський письменник-сатирик Антіох Кантемір. Комісія вже ось кілька років попиту в грошей, деб їх узяти, щоб полагодити за їх цей склеп, але все марно. Комісія каже, що вона була б дуже вдячна, як би тут чимсь допоміг їй п. губернатор. 
(Власн. кор.)
Комерційний кооператив. Харьківська сахарня заплатила 25 тисяч карб, завдатку Боромлянському кредитовому товариству, яке взялося приставляти на сахарню буряки з 1200—1500 десятин землі своїх членів. Ця комерція Боромлянського кооперативу за три роки (1911 —1913), як зобов'язалося товариство, дасть більше 500 тисяч карб, посередницького.
Просвітник. В Охтирці місцевий заможній чоловік Матвій Курило на спомин про своїх покійних синів Якова та Володимира й дружину Уляну поставив на пригороді будинок під школу. — Будинок — дуже гарний і великий, що змістить пять  комплектів школярів; тут же при йому будуть і кватиря та повітки завідуючому школою. Обійшлася будова цієї школи щось більш як 20 тисяч карб. Де поставлено її, пригородяне давно вже відчували потребу в школі і це велике спасибі д. Курилові, що він задовольнив цю потребу. Певно з осени оце й почнеться наука в новій школі. Заяву, що будинок оддається під школу, д. Курило вже послав у губернську земську управу.
(Власн. кор).
Сібірка. В селах Підлісному і Нижчій Сироватці, сумського повіту, коні слабнуть на сібірку.
3 Каторинославщини. Справа директора народи, шкіл Калабановського. До „Од. Н.“ пишуть, що Калабановського скинуто з посади через непорозуміння його з „бахмутской знаменитостью“ д. с. с. Луцкевичем. Калабановський не дуже прихильно відносився до заведення по школах „потішніхъ войск“, а це не сподобалось Луцкевичу, який безпосередно вдавався до воєнного міністра в цій справі, минаючи своє начальство.
Наказ. В „Ю. 3.“ пишуть: з приїзда тов. міністра доріг Щукіна до Катеринославу, начальних служби телеграфу видав наказ, щоб чиновники приходили на службу в парадній формі, а кому не належить її носить, той повинен гарно вдягатись; носити блузи телеграфистам на випустку заборонено. Коли ж чиновник зустрінеться з начальством, повинен оддать йому честь, прикладаючи руку до козирка.
Експертна комісія. З Катеринославщини пишуть: з експертну комісію, в художній одділ запрошено художників та художніх критиків. Уже прибули: А. Бенуа, Васнецов, Бурданов, Ганзен, Філіпов, Бродський та ин. За предсідателя обрано співробітника „О. Л.“ А. Філіпова, його товариш—співробітник „К. М.“ Бурданов, за секретаря Ганзен. Експертизі прийдеться розглянути 400 малюнків.