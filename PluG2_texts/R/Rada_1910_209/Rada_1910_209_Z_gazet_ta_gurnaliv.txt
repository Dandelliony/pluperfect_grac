З газет та журналів.
Відомий польський історик-націоналіст Фр. Равіта-Гавронський захожується видавати історичний періодичний орган „Русь", що досліжуватиме Україну — се б то по польській термінології Київщину, Поділля, Волинь і Червону Русь. „Dz. Kijowski" (ч. 237) наводить і ті цікаві мотиви, що призводять Равіту-Гавронського взятися за нове видавництво.
Росповівши про успішний розвиток останніми часами польської історіографії, Р. Гавронський підкреслює, що кожна теріторія, кожна навіть тема історична вимагають своїх спеціалістів-дослідників. „В історії нашого народу - каже він — мусимо ми виділити ту країну, що колись була східною часткою польської держави, тепер же належить до Росії, се б то ті землі, які колись лежали на південно-східній і західній межі давньої польської Речі Посполитої і які в історії Росії звуться країною руською.
Провінції ті були предметом змагань двох держав: Росії, для якої Київ був колискою, і Польщі, до якої скілька віків значна частина Русі належала.
Ще й досі для дослідників минувшини є це кісткою незгоди. Під впливом політики витворилася ціла історична школа, провідники й лицарі якої, засліплені штучною зненавистю, добачають в нашому минулому тільки чорну пляму людскости.
Нема такої области нашого розумового й громадянського життя, яку б не зплюгавили німецькі і не-німецькі учені.
Наша минувшина зробилася найулюбленішою темою для зогидження польського народу.
Вишукувано в ній звичайні людські хиби і піднесено їх до значіння найтяжчих людських гріхів, якими нас багато обдаровано.
З охотою пригадують нам сваволю одиниць, підносять її до значіння загальної анархії, з злісним задоволенням кажуть про неволю у нас хлопів саме ті, котрі хлопською кровію збагатилися. 3 степових грабіжників, з „zbojow bezlitosnych", з державних авантюристів, пороблено багатирів, якоби оборонців волі та віри.
Обовязком нашим є оборонятися і спростовувати ті помилки, що ширяться в політичному запалі.
Бо неспростовання, увійшовши в сферу літератури, як правда, кривдить нас і нашу минувшину і баламутить громадську думку культурних держав і народів “. Все це вимагає — на думку пана Рав.-Гавронського — окремого в польському письменстві органу, що зайняв би оборонне становище.
Польський історик пише далі цілу купу гарних, голосних слів, дає обіцянку бути об'єктивним, не перекручувати фактів минувшини, писати „bez uprzedzen", а тим більш „antypatyї narodowych". Але знаючи цього польського історика з його попередніх праць як одного з найзапекліших ворогів українства, трудно повірити привабливим його обіцянкам.
