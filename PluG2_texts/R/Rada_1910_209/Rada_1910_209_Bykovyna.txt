Українці в Буковині.
Ювилей д-ра Стефана Смаль-Стоцького. Ювилей 25-літньої діяльности д-ра Стефана Смаль-Стоцького святкували буковинські русини — як пише „Нар.
Голос" дуже урочисто. В день ювилею, перед полуднем, зібралися в черновецькім „Народнім домі" численні депутації буковинських громад, буковинські сеймові та парламентські посли, представники всіх місцевих товариств та чимало инших пряхільників д-ра Стоцького як із старших, так і з молодших русинів.
О 12 год. Всі зібрані, коло 100 осіб, між котрими було багато селян, подалися до дому д-ра Стоцького.
Наперед усіх йшли пані з букетами квіток, за ними посли і т. д. До них вийшов Вп. Ювилят з жінкою.
Перший промовляє пос. Ілля Семака. Він вітає сердечно від клубу українських парламентських послів.
В своїй промові згадав він про неоціненні заслуги, що поклав д-р Стоцький на відродження буковинської Гуси.
Після нього виступив з промовою інспектор краєвих шкіл посол Омел‘ян Попович.
Вітав він ювилята од імени ЗО українських черновецьких товариств і інституцій.
Між иншим сказав він, що д-р Стоцький був тим першим, що навчив буковинських русинів їх рідної мови — піднісши вкінці гарний букет квіток дружині ювилята, побажав їм многих літ і всього найкращого.
Після цього вітали представники громад хлібомсіллю та промовами. Далі виступив з привітною промовою проф. університету О. Єремійчук від „Товариства православних священиків на Буковині“, та учитель Маріянчук від учительства, П. Смулка, філозоф (в імени студентів університету), д-р Лев Когут, дир. „Селянської Каси" і ин. Д-р Стоцький був тими привітами так схвильований, що довго не міг промовити слова.
Та перемігши хвильовання, д-р Стоцький дякував тим, що його вітали й усім присутнім.
Довго говорив Вп. ювилят та заявив, що як досі працював для добра народу, так і дальше, не зважаючи на літа буде працювати на народнім полі.
Д-р Стоцький закінчив подякою за щирі бажання, які будуть йому заохотою в дальшій праці.
На ювелей наспіло багато телеграм, між якими багато з Галичини.