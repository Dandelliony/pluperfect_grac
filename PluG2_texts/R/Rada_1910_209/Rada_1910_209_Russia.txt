ПО РОСІІ.
 - В школі. В Тифлісі бувший ученик дворянської гімназії Вачнадзе напав на директора тої ж гімназії Мдівані і почав бити. Директор упав. Тоді його вдарив ногою в спину другий ученик Цінамазгваров. Вачнадзе виключено було з гімназії за те, що він не явився на екзамен. Йому 22 роки. Обох учеників арештовано. (Р. С.) — Сучасна статистика. В августі місяці в Петербурзі було 25 самогубств і ЗО намірів самогубства. В Москві за той же місяць намірів самогубства було 71. З них 29 закінчилося смертю, а 42 видужало. З загального числа самогубців більша половина селяне. (Р.)
 — „Старець". Недавно на станції „Вильна* поїзд переїхав старця, який йшов колією. Коли його доставили в залізжодорожню лікарню, то виявилося, що це — бувший ковенський городський голова Грундман. Він збіднів і в 70 років, не маючи з чого жити, — почав старцювати. (Р. С.)
 — Обкрадено поліцію. Хабаровська поліція мало береже життя і майно хабаровців. Злодії що хотять, те й роблять. А недавно обікрали вони хабаровське поліцейське управління. Злодії вкрали скриню з зброєю, яку позабірали в жителів, та пашпортами асігновками і т. ин. Поліція спромоглася найти тільки порожню скриню, яку злодії кинули за містом. (Г. М.)
 — Продаж жінки. В Радомі недавно якийсь панок оженився на дуже гарній дівчині, поїхав з нею за кордон і там продав жінку торговцеві „живим товаром" за 5.000 карб. (У. Р.)
 — Ченці. В „Бес. Жизни“ вміщено відомости золосного старшини Валькова про наслідки прочанства селян в Балтський манастирь. Відомости ці збірає кишинівська духовна консисторія. Старшина пише, що з його волости їздила сила людей на прощу в Балтський манастирь; де-які з прочан поверталися з ознаками божевілля. З такими ознаками повернулися: 1) Марія Табакарь, 2) Іван Вугуля і 3) Лізавета Пиреу. Божеволіють всі заражаючись од других та од закликаннів і проповідів ієроманаха Інокентія.
 — Красномовні цифри. Загальне число євреїв, які емігрірували з Росії в 1909 році — 61.000 душ. На 16.000 душ більше, ніж в 1908 році. (Р.) 
 — Рострата. В вятській духовній жіночій школі єпархіяльний з'їзд духовенства викрив рострату в 11.000 рублів. Серед видатків, які робив економ, багато пішло на таке, як мило, пахощі, косметіка і т. ин. Очевидно, що все це йшло на сем'ю економа. Депутати дуже стурбовані цим відкриттям, (У. Р.)
 — Вятське законодавство. В Вятеькій губернії, пише „Речь" хоч і скасовано побільшену охрану, але адміністрація видала обовязкові постанови, не кращі од тої охрани. Як повідомляє „В. Р.“, адміністративне „усмотреніє" ні трохи не урвалося. Всі постанови про пресу лишилися в силі. До того всього вятський губернатор оповістив, що каратиме адміністративним арештом до 3 місяців та штрафом до 100 руб. всіх, хто розліплюватиме, продаватиме та роздаватиме оповістки, прокламації та всілякі видання, хоч і не революційні, але тенденційні.
 — Страхіття в приютах. В приютах петербурзького союзу євангельського викрито страшні речі. Виявилося, що діти голодували, содержали їх нечисто, вони слабли на коросту і инші хвороби, Д-ка Ломен, яка завідувала приютами, наробила боргів і втекла.(О. Л.)
 — Переселенці тікають. З останніми параходами, що прибули до Владивостоку з півночі, повідомляє „Уссурійская Окраина“ (183), повертається сила переселенців. Втікають, головним чином, новосели, які приїхали минулого і цього року; повертаються і старі. Переселенське начальство не видає їм вільготних білетів на проїзд, бо вони позабіраля по 150—200 карб. позичок. Повернутися до дому з семьями вони теж не можуть, бо витратили все на життя. Тепер вони всі з'їзжаються до Владивостоку і там збиваються по бараках. 
 — Нові обовязки. В селі Ново-Далтавському, томської губернії, священик Карапчев узяв на себе обовязки поліцейського, арештував трьох молодих селян і при власному рапорті одправив їх за 230 верстов до станового пристава. На прохання жінок арештованих священик одповів: це — студенти, „ політики", їх всіх треба виганяти! Причиною арешту було те, що ці селяне бували в учителя, який давав їм книжки та поради по сельському господарству. Арештовані подали на священика иск в 200 рублів і тягнуть до відповідальности за наклеп. (Р. С.)