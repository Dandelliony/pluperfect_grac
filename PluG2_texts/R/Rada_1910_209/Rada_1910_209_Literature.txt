Література, наука, умілість і техніка.
= Заходи Академії Наук. З доручення Академії Наук шкільне начальство на Україні розсилає народнім учителям видану Академією „Программу для собиранія особенностей малорусскихъ говоровъ" К. Михальчука і проф. А. Кримського. Матеріали, зібрані по цій програмі, а також і инші матеріали по цьому питанню Академія обіцяє, по перегляді їх Другим Відділом Академії, надруковати і відбиток вислати кожному авторові. Адреса: Во Второе Отдъленіе Императорской Академіи Наукъ, С.-Петербургъ. Усякі посилки, адресовані на ім'я Академії Наук, почта пересилає безплатно на підставі закону 16 іюня 1905 р. 
== „Каменярі“. Вийшло ч. 18 часопису „Каменярі" —„Вільної організації укр. учительства на Буковині". Зміст такий: Ул. Карбулицький: Сумне, але правдиве. —І. К.: Проф. Стефан Смаль-Стоцький.—Карбулицький: Неунормовані справи. — Ом. Іваницький: Пояснення до „Надісланого" тов. Гаврищука.—3 України.—Від організації. — Бібліографія. — Всячина. — Надіслане, Фельетон: Ол. Коваленко: Чи варто жить? Юрій Шлемко: Відповідь ред. Карбулицькому.
== Нові картки. Видавництво „Час" випустило листовні картки з портретами й автографами письменників: Т. Шевченка (в шапці), Т. Шевченка (без шапки), Б. Грінченка, М. Кропивницького. Портрети дуже гарно виконані фототіпіею. Особливо інтересні портрети наших славетних покійників Б. Грінченка та М. Кропивницького. Ціна кожній картці 5 коп.
