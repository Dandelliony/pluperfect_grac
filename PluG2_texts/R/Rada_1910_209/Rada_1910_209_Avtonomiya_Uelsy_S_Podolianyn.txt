Автономія Уельсу.

Загальний зріст федералізму. (Лист з Англії).

Вчора (20 вересня н. ст.) міністр скарбу, відомий Ллойд-Джордж, промовляючи на велитенському вічі в Уельсі, цьому гірському закутку великобританського острова, де живе скілька милійонів окремого уельського народу, — сказав між иншим ці слова: „де хто з нас ще доживе до того часу, коли Уельс буде незалежною і вільною країною; — країною, що боятиметься Бога і нікого окрім Бога". Промовляючи на тому ж таки вічі, другий відомий англійський політичний діяч,Мастер-ов-Элібенк, голова англійської ліберальної партії, член парламенту і кандидат на міністра, сказав це: „Хто сподівався, що разом з еволюцією правительства і зростом тяжкої відповідальности, яка лягає на Матір Парламентів (так британці звуть свій парламент) наближується час, коли, — так само, як в наших країнах за морями (колоніях), — саксонські і кельтські елементи тут (на британських островах) будуть покликані до самостійного урядування своїми внутрішніми справами?" Обидві промови справили величезне вражіння на тисячі присутніх, безперестанні оплески що-хвилини переривали бесідників, і вражння зміцнялося ще тим, що Ллойд-Джордж - казав свою промову по уельському. Сьогодні преса обмірковує на всі боки промови обох державних діячів. Як відомо, західна частина велико британського острова — гірська і славна за свою природню красу — заселена цілком самостійною з етнографичнонаціонального погляду людністю. Уельська людність ще й досі розмовляє чистою кельтською мовою, має багату народню музику та поезію, і славну національну літературу. В одному з міст Уельса пишається національний уельський університет, а по всій країні скрізь всі школи і вся публична та державна робота провадиться за допомогою рідної уельцям мови. Природно, що Уельс давно плекав в собі бажання до національного самоврядування. Одначе до найостаннішого часу цим бажанням не було надії на здійсненая. Англійське громадянство вороже ставилося до найменшого нагадування за національні кривди. Навіть ірландці, неможливість порядкування якими з Лондона здавалося б була очевидною на погляд кожного, навіть і вони здебільшого стрічалися з холодним до себе відношенням з боку англійців. Вимога автономії з боку таких близьких сусідів, як уельсці або шотландці була б зустрінута просто сміхом. Та за останні часи зайшло багато перемін. Спроба, чи, краще сказати, примушена згода на самоврядування цілого ряду перше не-автономних країн показала Англії, що дарування автономії зовсім не ослаблює звязків з метрополією і що, як раз навпаки, як показала Південна Африка, країаа ворожа, що ладна була стати з зброєю в руках проти метрополії, з даруванням автономії повертається в найлояльнійшу, яку лиш можна собі уявити, країну. За економичні переваги автономії не могло бути і мови. Тому, коли на підмогу до вищенаведених двох обставин прийшла ще одна, то серед англійців почали розповсюджуватись нові думки. А ця остання обставина була така: англійський парламент в Лондоні, який є одночасно парламентом і всього об'єднаного королівства, а на додачу ще й парламентом імперським, почув себе задавленим непосильним тягарем роботи. Стало неможливим справлятися з усіма несчисленними питаннями, які вимагають од нього розвязання. Англійці сами — властиві англійці — почали бачити, що за величністю загально-імперських справ, та за вимогами инших національностів, з яких де-які добре зорганізовані (напр. ірландці), — забуваються їхні власні справи, нехтуються їхні внутрішні — національні інтереси. І от по всій британській імперії почав зростати рух, — рух до універсального федерализму в імперії. Головними елементами руху — цілком природно — лишаються пригнічені або неповноправні національности, —як ірландці, індійці то-що — але не можна сказати, щоб ідея утворення чисто—англійського, місцевого парламенту, і повернення теперішнього парламенту в імперський не знаходила собі багатьох прихильників і в самій Англії. Ще тільки недавно один з англійських міністрів в публичній промові радив виконати цю ідею. Факт, поданий тут, є новим показником зросту федералістичного руху в Британській імперії. На цей раз ми маємо діло з уельцями, і вага факту полягає в тому, що ці надії і бажання Уельсу були висловлені устами найбільш видатних політичних діячів Англії. Ллойд-Джордж сам з роду уельсець, і, природно, що доля Уельсу лежить йому найбільше на серці. Але й инші британські національности теж мають добрих собі заступників,
і, як ми повідомляли в свій час, напр. шотландці встигли заманіфестувати свої національні вимоги ще раніше за уельців, виступивши з декларацією підписаною шотландськими членами парламента, яка домагається запровадження в Шотландії автономії. 
С. Подоляниню