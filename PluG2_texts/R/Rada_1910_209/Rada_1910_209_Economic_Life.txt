Економичне життя України.
Діяльність позичкових товариств.
Цього року минає 15 літ зо дня заснування Дзенгелівського позичково-ощадного товариства в уманському повіті, на Київщині. Товариство роспочало свою діяльність з дуже малими коштами, а тепер має півмилійонний баланс і являється одним з найвидатніших позичкових кооперативів не тільки на Україні, а й по всій Росії, Дзенгелівське товариство заснувалось ще тоді (1895 р.), коли ідея кооперації була чужа й далека нашому селянинові. Кооперативні товариства тоді налічувались одиницями. Так, напр., потребительських товариств до 1895 р. було одкрито на Київщині тільки 4, та й в тих членами були самі тільки служащі на Цукроварнях. Не в кращім стані була й позичкова кооперація. Головним її ворогом була темнота людности. При таких умовах довелось роспочинати свою діяльність Дзенгелівському товариству. Але досить було т-ву відкрити свої операції, як сумніви потроху стали зникати. За перше півріччя в т-во надіслано було 300 заяв од селян, що хотіли записатись у члени. Але позичками не було змоги задовольнити всіх бажаючих, тому в члени принято тільки 137 душ. Спочатку т-во мало паєвого капиталу 2144 карб., а згодом він починає швидко зростати й досягає 5643 карб, у 1906 р., 6178 карб, у 1901 р., 14840 карб, у 1905 р. і 20515 карб. у 1909 р. Ще швидче зростали суми внесених вкладів і виданих позичок. Так, у 1895 р. внесено вкладів на суму 117O карб., позичено для товариства 1000 карб, і видано позичок на 5327 карб., а в 1909 внесено вкладів на 202.215 карб., позичено для т-ва 40 609 карб, і видано позичок на 171.396 карб. За ввесь час т-во видало позичок на 2.804.257 карб. Опріч позичкових операцій т-во захожується ще й коло посередницької справи. В 1909 р. т-во постачило своїм членам усякого краму — переважно хліборобського знаряддя — на ЗО.615 карб. За ввесь час т-во мало валового прибутку 259.560 карб. Частину свого прибутку —13.237 карб. — товариство витратило на утримування власної 2-класової школи. 97.293 карб, витрачено на виплат процентів за вклади; чистого прибутку т-во мало 77.896 карб., з яких 44.737 карб. видано в дівіденд на паї. Під кінець 15-го року своєї діяльности т-во має паєвого капіталу 107.600 карб., запасного —16.200 карб., спеціальних — 7.837 карб., вкладів 290.092 карб., боргів 15 896 карб. В активі товариства головні місця займають позички на суму 440.248 карб., закуплений крам на суму 30.576 карб. і майно на суму 23.383 карб. Членів т-во тепер має 4566 душ. Т-во бере на себе посередництво в справі продажу селянських буряків на цукроварні, захожується коло збудування хлібного елеватора на ст. Поташ, для чого прохає в уряду ЗО тис карб. позички. Нарешті, при товаристві третій рік функціонує похоронна каса, з якої в минулім році видано семьям 8-и померших членів 2380 карб. допомоги.