Стан місцевого бюджету України.
ХАРКІВ, 4 (Ратау). На вчорашньому засіданні раднарком під головуванням тов. Чубаря, в доповіді про стан місцевого бюджету України зазначалось: В порівнанні з минулим роком спостерігається помітне вздоровлення місцевого бюджету на кінці бюджетового року недобір місцевого бюджету становитиме не більше 5 відсотків. В тяжкому стані перебував райбюджет який ще не досить оформлений і не має досвічених фінансових робітників. Раднарком постановив: прохати президію ВУЦВК'а всебічно прискорити розв'язання питання організації при райвиконкомах фінансового апарату. Визнано за необхідне мобілізувати суспільну думку по партійних і радянських лініях навколо питання про найраціональнішу будову місцевого бюджету, особливо районового. Ухвалено притягти голів сільрад для розгляду бюджету на поширених пленумах райвиконкомів. Визнано за необхідне прискорити розробку закона прав на майно місцевих органів влади.