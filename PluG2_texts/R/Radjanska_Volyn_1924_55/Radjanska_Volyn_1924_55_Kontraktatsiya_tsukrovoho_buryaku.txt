Контрактація цукрового буряку с.-г. кооперації.
Зараз Житомірською окрсельспілкою й с. г. товариствами провадиться енергійна робота по прийманню від селянпайщиків підписок на засів цукрового буряка на 1924-25 операційний рік.
Довірености видаються селянами плантаторами на право складання від їх імени окрсельспілкою умов з цукроварнями.
Таким шляхом на другий рік вся справа насіньового буряківництва буде охоплена с.-г. кооперацією.
За виробленими програмами 5 цукроварень, що знаходяться в Житомірській окрузі площа засів на селянських землях на той рік повинна дістати 8000 десятин, себто проти цього року збільшатись на 100 відс.
Цукроварнями за найближчою участю окрсільспілки були переведені з'їзди с.-г. товариств цукрових районів.
На з'їздах товариствами були ухвалені тверді постанови про кооперування всієї площи селянського буряківництва та запровадження всієї справи контрактації через окрсільснілку.
З боку цукроварень ці постанови знайшли цілковиту піддержку. Таким чином, з організаційного боку ця справа налагоджена.
Гальмує ії неналагодженість кредитування роботи.Оскільки засів буряку на той рік повинен бути збільшений проти цьогорішнього засіву на 100 відс. й виникає потреба притягти до засіву незаможника, то необхідно знайти засоби заохотити до цього селянство.
Таким засобом може бути видача селянину авансів на глибоку оранку. З цього боку сельбанком майже нічого не зроблено.
Правда, сільбанк видав позики на глибоку оранку де яким т-вам, але-ж без точного облику площи й не тим товариствам, що потрібували цього, й не в тих розмірах, які їм були потрібні.
Взагалі кредитування переведено не за тим планом, за яким веде роботу Окрсельспілка й з нею вся с.-г. кооперація.
Сельбанк керувався лише своїми чисто банківськими міркуваннями. Зрозуміло, що такий спосіб кредитування не може дати жадного господарського ефекту в справі збільшення засівної площі.
Треба, нарешті, Сельбанкові точно погодити справу кредитування з виробленим планом с.-г. кооперації, щоби кошти, які відпускає держава через сельбанк, справді сприяли б підвищенню та розвиткові господарства.
Артеменко.