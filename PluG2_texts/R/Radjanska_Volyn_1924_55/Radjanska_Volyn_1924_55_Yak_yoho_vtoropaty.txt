ЯК ЙОГО ВТОРОПАТИ?
(У пораду тім, що перед селянами говорить). Ото сидиш ти приміром на з'їзді, скаржиться селянин М. 3., та й слухаєш яку промову. Промова цікава, так і хочеш роспитать, як слід, як воно там. Але ж годі. Скінчив доповідач, а ти мусиш з такими ж бідолахами, як і сам, добре поморочити в кутку голову, що це він за мудрацію таку розводив. Справді, про якісь тобі „об'єкт", „суб'єкт" згадує, про „позитива" та „софізму" говорить. А що воно таке, „софізма" цяя як загне ії, ніяк не второпати. Ото й виходить, що хотів би запитати, та й сидиш вже нишечком. Тай промовцеві гарно, не докучають теж критикою. Тільки що нашому дядькові цієї „спеціяльности" ніяк не зрозуміти. Сидиш, сидиш, аж гаряче стане, піт так і поллється. Як дременеш після такої доповіді на село, то аж там полекшає. Ото значить, як хто хоче говорити з дядьками, нехай говорить так, щоб вони зрозуміли, й „софізму" та всяке таке викиньте. Селянин М. 3.