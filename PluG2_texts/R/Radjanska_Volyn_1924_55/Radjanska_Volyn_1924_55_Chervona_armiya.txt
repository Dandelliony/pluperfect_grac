ЧЕРВОНА АРМІЯ. З життя Волинської дивізії.
Зміцнюємо звязок.

Робітниче селянські маси Волині через свій губвиконком тримають шефство над нашою дивізією. Шефство, як матеріяльне, так і культурне. Віддаленість не дає змоги нашим шефам часто бувати в дивізії, досконально знайомились з умовами роботи й життям Червоної армії. Але ж порівняльний максимум того, що можна зробити в цьому відношенні робиться. Шеф приїзджав до нас на святкування п'ятиріччя дивізії, наші представники були на губерніальному з'їздові рад, де робили доповідь про загальний стан дивізії. Приходилось нашим товаришам в тих чи инших справах бути ще де-кілька разів у шефа. За час з січня до вересня шеф помагав і матеріяльно. Одержано всього 3250 карбованців: 2500 карб, були надіслані на п'ятиріччя дивізії, а 750 —на культурні потреби. Останні 750 карбованців дали можливість закупити де яку кількість газет, літератури і таким чином збагатити й дивізійну й полкові книгозбірні. Взагалі можна сказати, що поміч шефа почувається й ми гадаємо, що й надалі, по мірі можливости, цю поміч губвиконком буде робити. Зв'язок ми зміцнюємо. Залишається тільки висловити побажання, щоб шеф частіше нас одвідував: наприклад, цей приїзд був би якраз доречі в перші дні прибуття в дивізію осіннього поповнення. Для сирого селянського молодняка „гостювання" шефу, його присутність в касарнях були б кращим покажчиком того, що Червона армія й робітниче-селянські маси є дійсно непохитний, міцний союз. Ждемо!