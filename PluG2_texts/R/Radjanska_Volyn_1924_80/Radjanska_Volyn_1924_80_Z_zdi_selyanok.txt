З'їзди селянок.
У Старо-Костянтинівськім районі. У неділю, 26-го хура за хурою з’являються до Старо-Костянтиніва з жінками, що на свій з'їзд вирядились. Міський театр—цвіте кольоровим одягом, хустками. А загреміла музика „Інтернаціонала“ ані одної селянки не лишилось на вулиці. Уважно слухають слова доповідчика, обговорюють доповіді й свої резолюції виносять. Перша: Лише тоді зможуть трудящі затриматі здобите ними право, коли разом з селянином і робітником до справи радянського будівництва стане й селянка. У перевиборах сельрад—селянка-незаможниця повинна найактивнішу участь взяти. Повинна вона допомогати й праці комнезамів, комітетів взаємодопомоги. А щоб втягнути й решту селянок до праці, делегатки ухвалили, приїхавши до себе на села, зараз же взятись організувати делегатські зібрання та гуртки делегаток, щоб живу участь взяли в громадськім життю села. 
У Пищівському районі. Лише недавно почали ворушитись жінки-селянки Пищівського району. А 21-го вересня—в них була вже й своя районна конференція. На конференцію зібралось до сотні делегаток з усіх сел району. Конференція — пройшла жваво, гарно. Ще зрання з'їхались усі делегатки. У першій годині дня—роспочинається праця. Одна за одною йдуть три доповіді —про жіночий рух, про сельсько-господарський податок та про кооперацію. Крім делегаток, прийшло ще багато й гостей, не тільки селянок, але й селян, що переповнили зовсім будинок. Як гості, так і делегатки взяли жваву участь у праці, — обговорювали доповіді. Пізно вечером скінчився з'їзд. Після праці —для делегаток було виставу влаштовано. Жінки селянки просили, щоб часті ше скликати такі з’їзди та більше до них на села навідуватись, де ще сплять й селянка—ще невільниця в позурах у старого, сельського життя. 
