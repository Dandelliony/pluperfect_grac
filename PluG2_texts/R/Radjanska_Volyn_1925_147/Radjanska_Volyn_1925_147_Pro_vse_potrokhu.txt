Про все потроху.
Канцелярська тяганина в Володарському райвиконкомі.
Володарський райвиконком висунув нові способи канцелярської тяганини для сільрад. 
Справа от у чому. Коли робітник сільради хоче одержати жалованья, то треба проробити таке „хождєніє“. Ідеш до голови райвиконкому за одержанням квиточка, потім обійдеш майже всі столи, ще раз повертаєшься до голови, щоб він проглянув і поклав візу червоним чорнилом, тоді вже йди одержувати платню. Ну, це б ще нічого, а то поки обійдеш усі митарства, глядь —аж уже чотирі години і каса зачинена. Цікаво знати, чи райвиконком вирахував, скільки то паперу йде на ці квиточки та й часу тратиться службовцями. 
Чи не можна-б зробити простіше. 
Секретар сільради.
Од чого треба одвикати, щоб зберегти здоровля. 
Часто можна побачити в громадських будинках, як от у хаті-читальиі, в кооперативі то що, посудину з водою, а біля неї кварта, з котрої кожний громадянин і свій і чужий, і відомий і невідомий усі п'ють воду.
Тепер є багато людей, що хворі на ріжні хвороби, а п'ють з одної кварти, яка може дуже скоро перенести заразу з хворої людини на здорову.
А тому, на мою думку, по установах треба скасувати такі водопої. 
Друге лихо по наших селах, що теж переносить заразу, це брати один од другого окурки, а потім і ручкання, які по містах скасовані. 
Це, звичайно, явища побутові, сільські і з ними треба боротися освітою, але для цього й потрібна ця освіта, а саме — лікарська. 
Бажано було-б бачити лікарів у нас по селах з лекціями, яких ми майже не бачимо, хоч би в нашому Аннопільському районі. 
Селькор.
Допомога Чарторійського млина селянству.
Дорого коштує пуд жита в приватніх крамарів, чотирі, а то й більше карбованців. Не по кишені селянинові. Але прийшов на допомогу 37 державний млин. Він продає селянам муку по три карбованці за пуд. З усіх околишніх сел приходять селяни за мукою. Хоч і доводиться часом постояти довгенько в чергу, бо-ж народу того багато, але за те на скільки дешевше. 
Селяни дуже вдячні державному млинові. 
Суконник.
Що треба виправити Романівсьній пересувній почті.
Між станцією й містечком Романів чотирі рази на тиждень ходить пересувна почта. Вона обслуговує чотирі села. Забираючи на станції газети й листи, почта везе їх просто до містечка. Через день, їдучи на станцію за новою кореспонденцією, вона завозить листи і газети на села. Таким чином, кореспонденція доходить туди тільки на третій день. 
Чи не краще було-б, як би почта завозила листи в перший день, їдучи зі станції. Погонич.
