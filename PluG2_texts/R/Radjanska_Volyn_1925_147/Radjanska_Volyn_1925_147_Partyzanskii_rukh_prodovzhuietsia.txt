Партизанській рух продовжується
ПАРТИЗАНСЬКИЙ ЗАГОН ПАНИЧА панам стоїть поперек горла. Українські газети в Польщі наводять нові, дуже цікаві подробиці діяльности відомого партизанського загону Панича. Тому два тижні Львівському воєводі було доручено організувати потрібні сили, щоб остаточно знищити загін Панича. Було мобілізовано кілька тисяч поліцейських та жандарів. З Варшави приїхали спеціяльно відкомандировані відповідальні штабні офіцери, було утворено генеральний штаб для боротьби з Паничем. 
В районі військових подій було з‘осереджено величезні сили, наступали протягом кількох день, але знайти Панича не вдалось. Щоб пожартувати з жандармерією, Панич вчинив наскок на маєток поміщика Потоцького, —в районі Радимно.Туди негайно було кинуто сили, але коли поліція з'явилась на місце наскоку, вона знайшла записку що її залишив Панич, де говорилось, що він зі своїми основними силами іде через Тронець та Вишеньку й сховається в горах. Поліція та кінні жандармські загони негайно пішли по свіжих слідах Панича, але впіймати його не вдалось. Після де-кількох днів ретельного шукання, „генер. штаб“ виїхав назад до Варшави, тимчасово відмовившись від думки стратегічним шляхом оточити Панича.
В авторитетних військових колах зазначають, що впіймати Панича є для польської військової влади завдання, що його вони не можуть розвязати.
Арешти в Свенцянах.
Цими днями в Свенцянському повіті поліцією вчинено силу трусів і арештів. Поміж арештованих 34 районовнх секретарів — члени незалежної селянської партії. Арешти викликано наче-б то викриттям звязку незалежної селянської партії з минськими комуністами.

