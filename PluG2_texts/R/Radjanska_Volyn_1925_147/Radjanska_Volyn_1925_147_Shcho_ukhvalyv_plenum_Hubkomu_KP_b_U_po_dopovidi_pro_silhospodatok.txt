Що ухвалив пленум Губкому КП(б)У. по доповіді про сільгосподаток.
1) Властивості, що відзначають умови стягнення сільгосподатку 25—26 р., є такі: а) стан засівів на 1-15 червня та взагалі сподіванки на врожай, порівнюючи з минулим 1923 —24 р., значно кращі; б) значне зменшення, порівнюючи з минулим роком, загальної суми оподаткування Волинської губерні; в) головне те, що методи стягнення сільгосподатку в цьому році не повинні ні в якому разі стати чинником збочення нашої загальної лінії що-до села; г) стягнення сільгосподатку в цьому році переводитиметься в умовах зрісшої активности села. 
2) Визнати, що на Волині цілком відбилась політика партії що-до зменшення сільгосподатку в цьому році, але відзначити, що ефекту в розумінні значного зменшення для прикордонної смуги не досягнено через обмежені внутрі-округові можливості. Поставити перед ЦК питання про необхідність додаткової знижки для прикордонних районів, за рахунок загально-державних можливостей. 
3) Необхідно дати рішучу одсіч настроям, що розглядають наступну роботу по стягненню сільгосподатку, як суто «технічно-апаратну» справу Радянського апарату (податок малий, врожай гарний то-що). При всіх сприятливих умовах цього року, слід мати на увазі становище с.-господарства Волини, що не позбулось ще стану деградації, і через те, необхідне напруження всієї партійної думки навколо стягнення с.-г. податку в цьому році, як навколо надзвичайної політичної ваги роботи, беручи на увагу нові методи праці. 
4) Виходючи з того, що всі політичні й організаційні заходи повинні стверджувати нашу політику, необхідно перед парторганізацією в цілому й перед парторганами з'окрема висунути такі менти: 
а) Повсякчасне, невпинне роз'яснення основних елементів с.-г. податку цього року, як частини нашої загальної політики що -до села. 
Проводячи організаційно - агітаційну мобілізацію партійних кадрів навколо податкової справи, категорично уникати перетворення цієї агітаційної роботи в одноразову «кампанію». 
б) Підтверджуючи минулу практику що до боротьби з перекладанням на сільпартосередки роботи по стягненню с.-г. податку,— рішуче висунути, особливо в райпарторганізаціях, необхідність відмовитись від минулої практики що-до партмобілізації під гаслом „актив на викачку с. - госп. податку“. 
в) Констатуючи, що практикою роботи по стягненню с.-г. податку утворено умови, що забезпечують фактичне й абсолютно-необхідне й на-далі керовництво парторганізації с-г. податковою роботою, необхідно, одначе, з'ясувати, що парткомітети ні в якому разі не повинні перетворюватись в „оперативні штаби“ податкової роботи (мобілізації, розгляд заяв окремих селищ та осіб, участь в судових процесах), що могло-б повести за собою підрив роботи по оживленню рад. 
5) Як директиву для фракції радорганізацій, починаючи від сіль ради, пленум вважає за необхідне висунути таке: 
а) Категоричне виконання основних положень, зазначених в декретах про с-г. податок цього року (збільшення знижок у прикордсмузі, своєчасні пільги, строки внесків праця рай. та окрподаткових бюр по розгляду скарг, карна політика  то-що). 
Пленум категорично пропонує відмовитись від минулої практики залякування під час стягання с-г. податку цього року, а саме--адміністративні арешти, адміністративні штрафування, арешти майна та річей споживання, як метод, категорично заборонити. 
З‘окрема пленум підтверджує необхідність не пізніш 15 липня закінчити остаточно пред'явлення населенню оподаткувальних документів. 
б) Рішучу боротьбу за втягнення всього апарату, особливо виборну його частину й особливо на селі, в роботу по роз'ясненню та допомозі селянству, як найліпше для нього виконання своїх обов'язків. 
Необхідно рішуче підкреслити, що стягнення с-г. податку повинно стати чинником оживлення роботи сільради (встановлення пільг, колективне здавання, розгляд скарг, участь у райподаткомісіях то-що). 
в) Наблизити до села, шляхом усунення тяганини й бюрократизму, а також шляхом відповідних заходів, апарат стягнення й самі скарбниці по прийому податків. (як найширше використання кільцевої пошти та звичайного поширення колективного здавання, збільшення апарату прийому грошей у райкасах, шляхом тимчасового в гарячу добу перерозподілу технічних сил в самому апараті райвиків і т. инш.). 
З‘окрема пленум висовує необхідність вже на цей рік висунути передачу тим селам, де передбачено утворення сільбюджету, права безпосереднього прийому с.-г. податку з передачею цьому селу тієї частини с.-г. податку, що йому належить, згідно з бюджетовими правами села, що мають бути встановлені.  
6) Беручи на увагу, що забезпечення нормальних умов при стягненні с.-г. податку спирається на  розвиток крамообігу в  губерні й  особливо на підготовку заготовачів до закупівлі продукції с.-господарства, пленум губкому звертає увагу окрпаркомів на необхідність своєчасних заходів до підготовки заготовачів в межах округ  та підносить перед ЦК питання про необхідність кредитування з державних джерел заготовачів для внутрі губерського споживання, в звязку з невеликою цифрою можливих заготовок для позагуберського вивозу. 
