Навколо подій в Китаю
Подробиці арешту Доссера. 
За повідомленнями генерального консула в Шанхаю представник нафто-синдикату в Китаю Доссер з дружиною вибув до Кантону 10 червня по справах нафто-синдикату. 24 червня в Гон-Конгу англійська поліція вчинила в них трус. Знайшовши пакета на ім'я нашого представника, вимагала його розкриття, а через те, що Доссер відмовився це зробити, пакет було розкрито поліцією, причім в середині було знайдено багато звітів „Рости“, систематично передаваних одверто по телеграфу про події в Шанхаю, далі—статтю в звязку з Шанхайським страйком. Після цього —Доссера й його дружину було заарештовано й силоміць на англійському пароплаві відправлено до Шанхаю. Суд над ними призначено на 3 липня. Після довгих зусиль дружину Доссера було звільнено й вона мусіла дати підписку про прибуття до суду. Що ж до Доссера, то було зазначено, що його звільнення до суду можливо лише при умові внесення застави в 30 тисяч карбованців.

