Справи податкові.
Такого „робітничка“ треба усунути. 
У Ганнопільському райвиконкомі за податковим столом сидить громадянин Теодорович. Негарно він із селянами поводиться. Коли хочуть його про щось, запитати, Теодорович і розмовляти не хоче. Коли й відповість щось то так, що дядькові й охота відпадає з ним далі розмовляти. Та й як йому уважно ставитись до селянина, коли він попівський син і змалку звик селянством нехтувати. 
Зараз перед сплачуванням нового податку треба податковим робітникам з особливою увагою ставитись до всіх запитань, зауважень і думок селянства. Зараз особливо тісно треба підійти до нашого темного дядька й розтлумачувати йому всі подробиці про податок. 
А таких робітників, як Теодорович, треба усувати, бо опріч шкоди вони нічого не дають. 
Гачок. 
Недбайливість. 
У селі Сішному, Заславського району, в селян є багато мокрого луга, за який податок вони платять, а користи на гріш не мають. А як часом який дядько схоче викосити свою частку, то сам по пояс у воді та болоті лазить, та ще коней біля себе мучить тягнучи сіно з води. Як же піде дощик добрий на покоси, то й не шукай вже їх, бо попливуть гарненько з водою. 
Взагалі користи з цих багнів немає, та ще даремної роботи прийдеться часом прикласти й мук усяких натерпітись. А всього цього можна позбутися, і сінце добре буде на зіму: треба тільки прокопати посередині рівчака, що колись і був та замулився. Сіно тоді добре родило, а тепер родить бубівник. 
Отож, селянам треба згуртуватись всім до єдиного взяти лопатки і дружно за який день-два прокопати рівчака. Вода буде текти, і селяни матимуть користь і на далі по сухому березі косити будуть. А можна ще й в меліоративне товариство об'єднатись, тоді і держава допоможе. Отож, Сошенці, подумайте - чи лучче день-два попрацювати, чи що-року в багні мокнути.  Бубівник.
