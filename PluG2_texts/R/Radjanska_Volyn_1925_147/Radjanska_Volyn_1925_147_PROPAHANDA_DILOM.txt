ПРОПАГАНДА ДІЛОМ.
Зменшення єдиного сільгосподатку в біжучому році більш, як на третину, порівнюючи з минулим роком; більш, аніж задовольняючий урожай, —втворили в лавах нашої парторганізації такий настрій, що цього року податок пливстиме самотужки, так що стягання податку можна розглядати, як суто-технічну працю радянського апарату, й політиці в цій праці місця нема.
А між тим не може бути нічого шкідливішого за такий настрій і за такий ухил. Саме тут податок 6іжучого року може стати у великій пригоді політиці, бо він буде найкращою ілюстрацією нашої лінії у відношенню до селянства, — не на словах лише, а на ділі. 
Він якраз є тим, що зветься пропаганда ділом.  
І не оголошуючи ніякої спеціяльної кампанії, —з мобілізаціями, нервовістю, занедбанням всієї решти праці,—вся парторганізація повинна взяти найдіяльнішу участь, навіть більш того — поринути з головою в цю працю. 
Ми цим зовсім не хочемо сказати, що наші низові осередки повинні взяти безпосередню участь у стяганні самого податку. 
Навпаки, ми категорично заперечуємо, й попереджуємо їх проти такого підходу. 
Податок стягають лише ті, кому це відати належить. 
Осередки ж використовують збір податку для популяризації останніх постанов наших центральних органів, з'їздів і конференцій: для практичного вжитку цих постанов. 
Як-що бойовим завданням для теперішнього менту ожвавлення праці рад, то чи не надає часом стягання податку необмежених можливостей для такого ожвавлення? 
Ми посилаємо за практичними вказівками в цій справі до надрукованої нами нині резолюції пленуму Губкому по цьому питанню. Або візьмемо не менш першорядну нашу роботу — насадження революційної законности. 
Єдиний сільгосподарчий податок цього року треба збирати в такий спосіб, аби цей збір став за найкращу ілюстрацію пересякнення революційною законністю —аж до найглухіших закутків нашого Полісся. 
Справою партійних осередків є також запекла боротьба навіть з найменшими виявленнями тяганини й бюрократизму підчас стягання податку. 
Необхідно врешті ще до вручення обкладових листів з'ясувати селянству, чому ми не можемо відмовитись від оподаткування худоби остаточно. Адже-ж нема нічого легше довести незаможникові й середнякові, що відмовлення від оподаткування худоби вигідно лише найбільш міцним господарствам. 
Наше селянство повинно також дізнатись про те, що ми цього року знизили по Україні податок у пересічному на 39 відсотків, тому що наша промисловість стала більш прибутковою.
Що, в міру дальшого зросту ії прибутковости, ми ще його звузимо.
Що прибутковість промисловости обумовлюється піднесенням виробничости праці робітників при затримці підвищення заробітньої платні. 
На долю Волини припало найбільше зниження, бо протягом кількох літ вона змушена була допомагати недорідним губерням. 
І взагалі стягання єдиного сільгосподарчого податку повинно стати центром, що навколо його повинна з‘осередитись значна частина пропагандової й політосвітньої праці нашої парторганізації. 
Ще одне зауваження: стягання податку надає таких можливостей притягнути до праці безпартійний актив, який в останні часи набирає певних форм на селі, — перевірити його на практичній роботі.
