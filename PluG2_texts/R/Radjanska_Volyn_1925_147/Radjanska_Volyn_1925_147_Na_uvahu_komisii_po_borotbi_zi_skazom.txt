На увагу комісії по боротьбі зі сказом.
У селі Городищах, Левківського району, в одного громадянина сказився собака. Собака покусав корову. Поки селянин став шукати поради, сказилась і корова. Районовнй лікар порадив вести корову до міста, де її заб'ють і видадуть власнику за неї гроші. 
Селянин наклав на воза пащу, привязав ззаду корову й поїхав до міста. Дорогою корова почала тягнутн з воза пашу, але ковтати не могла й паша разом із слиною, що густо текла з рота корови, падала на дорогу. В цей час гнали худобу з поля. Вона підбирала з дороги заражену пашу. Можливо, що де-які корови мали на морді якісь ранки то що, куди могла пройти зараза. Тому, зтурбовані селяни Городищ просять негайно звернути увагу на це повідомлення й дати селянам пораду, як зберігти худобу від сказу. Може-б хтось із міста приїхав і на місці розглянув справу. Селькор.
