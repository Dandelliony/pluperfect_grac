Справа німецьких терористів.
Покази слідчого обвинувачення Розенфельда. 
На вечірньому засіданні суду по справі німецьких студентів-терористів 29 червня, покази давав слідчий ДПУ Розенфельд, що провадив справу підсудних. Розенфельд докладно розповів про хід слідства, зазначивши, що Кіндерман давав свої свідчення цілком добровільно й без примусу, сам диктував протоколісту свої покази. У цих показах Кіндерман визнав надані йому обвинувачення.Далі Кіндерман написав Дзержинському листа, що в ньому, стверджуючи свої попередні покази, каявся в усіх своїх злочинах і просив помилування. 
На запитання т. Криленка обвинувачений Кіндерман не заперечує ані одного розповідання Розенфельда. 
Далі оголошується на суді акт експертизи, який свідчить, що відібрані підчас арешту в підсудних пляшечки було сповнено отрутою. На цьому вечірнє засідання закінчується. 
Чим цікавились обвинувачені. 
На вранішньому засіданні 30-го було допрошено секретаря Комінтерну Дрочмана й представника центрального бюра пролетарських студентів при Наркомосі Кадора, а також завідуючого студенськими справами й відділом обслуговання головпрофосу Купріянова. 
Свідки розповідають, що Кіндерман і Вольшт просили влаштувати їм безплатне гарне помешкання, безплатні харчі, переїзд по залізницям, квитки до театру, а також видати їм з імовий зодяг. Найбільш обвинувачені цікавились, як їм потрапити до Кремлю, Комінтерну, ЦК, до т.т. Троцького, Зінов'єва, Бухарина й Сталіна. По закінченні допиту свідків, суд заслухав висновок експерта Неймана— представника німецької компартії в Комінтерні, який дав історичний огляд фашиського руху в Німеччині. 
ОБВИНУВАЛЬНА ПРОМОВА Т. КРИЛЕНКА.
Винуваті мусять понести заслужену кару. 
На вечірньому засіданні 30-го т. Криленко виступив з трьохгодинною обвинувальною промовою, вимагаючи вищої міри покарання для всіх трьох обвинувачених. 
Що ж до викликаних підсудних з Німеччини—свідків Розе й Фінка,—суд постановив негайно вислати їх з меж СРСР.
