Коли доводиться згадати про комітети взаємодопомоги.
Всім відомо, що селянство переживає зараз, перед новим урожаєм, досить скрутний час. 
Отут-то й приходиться згадати про взаємодопомогу на селі. 
―А де ваш комітет взаємодопомоги, що ви голодні сидите? 
Бо коли нам Радянська влада пропонує зміцнити КВД, дає нам для цього ріжні пільги то що, то ми махаємо на це рукою. 
―Що він нам? Краще вижену відро самогону та продам за більше, ніж коштує мука на вигонку, то й без КВД обійдуся. 
Доведу це на прикладі.
На-днях прийшли до Черняхівської лікарні лікуватися чоловік і жінка. Подивишся на них і злякаєшся: як той кістяк, од вітру валяться. Розпитали їх, чого це так, та й розказали вони, що два місяці вони не бачили й шкуринки хліба, живуть за одною водою та бур'яном та ще й діти вдома, як сонні, ходять. 
―Чого-ж це воно так, — почали розпитувати далі. 
Та й довідались, що це є заядлий самогонщик. Поки мав своє жито, то й була виручка, гонив, продавав і сам пив, а коли не стало свого, а піяки не заплатили боргу, от він і зостався і без хліба, і без грошей. 
Отут то і не жалко навіть його, лихо тебе побери, коли ти такий, бож ми знаємо, що Радянська влада допомогає тим селам й районам, де посів голод. 
А скільки тепер є саме таких голодних, бувших самогонщиків? 
Хай усі тепер запам'ятають, що комітет взаємодопомоги в лиху годину — поміч, а самогонка — погибіль.
М. Йосипенко.
