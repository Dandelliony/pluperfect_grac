„Солодке„ питання.
(Австрійський цукор на Україні).

14 цього іюля в Одесу прибув з Трієсту перший транспорт австрійського піскового цукру. Поки-що привезено тільки 1000 мішків, але незабаром має прибути ще кілька транспортів — усього до 150.000 пудів. Для України це—з'явище ще небувале. Справді, трудно собі навіть і уявити, як це може статись, щоб край з такою сильно розвиненою цукроварною промисловістю мусів позичати цукор для свого власного споживання у чужої держави. Одначе, цей економичний і логичний абсурд стоїть тепер перед нами, як безперечний факт. Слово, яке перш за все приходить на уста, коли викривається яка-небудь нова хиба нашої цукрової політики, це —„норміровка". Можна без найменшого вагання сказати, що і в даннім випадку причиною теперішнього безладдя на нашім цукровім ринку є та сама норміровка. Заведена в 1895 році, ця система ось уже 15 років безупинно тримає наш цукроварний ринок на „голоднім положенії": на ринок раз-у-раз випускається менше цукру, ніж треба, а ціни стоять такі високі, як ні в якій иншій країні. Що ж це за система така кумедна? В двох словах, суть норміровки зводиться ось до чого. Що-року перед початком цукроварної кампанії правительство само встановляє, скільки цукру треба випустити на ринок у наступній кампанії; ця встановлена правительством норма зветься „контінгентом". Контінгент поділяється між поодинокими цукроварнями, в залежности від продукції кожної з них за попередній період; опріч того, кожна цукроварня має право виробити ще 80 тис. пуд. цукру зверх тої кількости, що припала їй після роскладки. Правительство встановляє також певні норми, вище яких ціни на цукор не повинні зростати; коли ж ціни все-таки часом зростають вище визначених максімальних норм - а це буває досить часто, — тоді міністр фінансів дозволяє пускати на ринок додаткові випуски цукру. Щоб було з чого робити ці додаткові випуски, закон 1895 р. обовязуе всі цукроварні мати у себе „незаймані запаси"; розміри останніх також визначаються правительством. Це — основа тої системи, що зветься цукровою норміровкою. Для чого власне заведено норміровку - це секрет правительства й цукроварів. Офіціяльно це пояснюється тим, що треба було захистити нашу „молоду" цукроварну промисловість од руйнуючої чужоземної конкуренції, а також унормувати внутрішній цукровий ринок, бо до 1895 року цукру раз-у-раз або не вистачало на задоволення попиту або були зайві лишки. Всякий, одначе, зрозуміє, що це — видима вигадка, бо коли б справа дійсно так стояла, тоді треба було б завести норміровку й для борошна, й для хліба, й для перкалю, й для кам яного вугілля, й для всіх инших продуктів, що виробляються або добуваються в Росії. Видима річ, що причину заведення норміровки треба шукати в иншім місці. Мабуть, треба було в інтересах казни збільшити акциз на цукор, а що це повинно було зле відбитись на інтересах цукроварів, бо при високім акцизі споживання цукру мусіло зменшитись, то правительство й завело норміровку, віддавши людність цілої країни на „кормленіе* маленькій купці „цукрових королів“. Дійсно, за період 1892 —1897 р.р. урядові прибутки з цукрового акцизу зросли з 27.703 тис. карб, до 55.476 тис. карб., цебто більше, ніж у двоє, а наскільки зросли прибутки цукроварів за цей час — то про це треба запитати їх самих... Таким чином, цукровий ринок опинився в повній владі цукроварів. Чужоземної конкуренції вони перестали боятись, бо правительетво з цього боку захистило їх високими „ввозними ставками". От і почали цукровари стригти потребителя. Для них вигідніше, щоб контінгент щороку визначався менший, ніж це дійсно потрібно для країни, бо тоді швидче не' стане нормальних випусків, і можна буде частіше звертатись до „незайманого запасу", штучно держучи ціни на рівні максімальних, а то й надмаксімальних. Щоб добитись визначення малих контінгеетів, цукровари що-року показують кількість своїх незайманих запасів далеко більшою проти її дійсних розмірів. У нас, мовляв, ще є великі запаси, так що можна визначати на той рік менший контінгент. А що міністерство фінансів не має власної статистики незайманих запасів, то воно з цього боку цілком у руках цукроварів, — скільки схотять, стільки й покажуть. Так цукровари штучно підтримують внутрішній цукровий голод з року в рік ось уже півтора десятиліття. Досі їм усе щастило в цій справі. Доведуть вони ринок до повної руїни, доведуть ЦІНИ вище максімальних норм, тоді випускають трохи цукру з незайманого запасу „через годину по столовій ложці". Вичерпається перший випуск — вони тоді знов якийсь час покористуються панікою й знов випустять трохи цукру. Словом, це була якась казка-безконешник, у якій не було ніякої змоги розплутатись. Але цього року нашим цукроварам, видко, увірвалось. Мабуть, визначаючи торік новий „голодний контінгент", ні правительство, ні цукровари не взяли на увагу, що попит на цукор усе зростав, а надто через те, що торік урожай був не звичайний! Вже з початку цеї весни на цукровім ринку помічалась особлива напруженість. Ціни ввесь час стояли високі, нормальний випуск вичерпано задовго до звичайного часу, а попит усе не зменшувався. Тоді почали робити один по одному додаткові випуски, але й вони мало помагали справі! Ціни все були високі, потребителя цукровари стригли гарненько, — аж поки настав крах. З відомостей на І іюня видно, що всього вільного цукру було тоді на цукроварнях по всій Росії 6.005.179 пудів. За останніх півтора місяці ця сума повинна була зменшитись принаймні до 4 мил. пуд. А ще ж до нового цукру чекати місяців а чотирі,—де ж тут обійтись 4 мил. пудів! Так і настав цей єдиний у літописях нашої історії момент, коли країна, багата на цукор, як ні яка инша, мусіла дозволити своїй біднішій на цукор сусіді майже без мита ввозити її цукор до себе. Соромно стає за тих, хто своєю вузько-егоїстичною політикою довів до такого кінця, й бо ляче стає за країну, природні багацтва якої руйнуються таким хижацьким і ганебним способом... Хотілося б вірити, шо коли керманичі нашої економичної політики досі нічого не навчилися й нічого не забули, то, принаймні, хоч теперішній „інцідент* примусить їх критично поглянути на „норміровку*. Але щось не настроюється душа на оптімістичний лад. Ринок і раніш раз-у-раз проказував усякі "memento" цукровій норміровці, але вона, як той фенікс, усе виходила з попіл у все свіжішою й міцнішою. Мабуть, і тепер усе минеться тихо—мирно, а цукрове питання й надалі зостанеться для цукроварів та казни солодким, а для нас — гірким.   П. А.