Недоладна вигадка.

Як знають уже читачі наші, книжки з закритої недавно громадської бібліотеки повинні на підставі статуту перейти до городської публічної бібліотеки. Це величезний одділ, щось на 30 тисяч томів, і цілком натурально, що громадянство виявляє живу цікавість до того, як порядкуватиме публічна бібліотека цим коштовним добром, на яких умовах могтиме користуватися з його місцеве громадянство. По тутешніх газетах вже появилися і появляються все нові статі про долю громадської бібліотеки та її спадщину, — статі, що подають ті або инші думки про те, як зручніше користуватися з книжок закритої громадської бібліотеки. Обізвався на цю тему й „Кіевлянинъ", але, як і треба було сподіватись, обізвався тільки для того, щоб викрити крамолу й побіденно з нею росправитись. В громадській бібліотеці були одділи — россійський, французький, німецький, польський, єврейський та український. Тим часом - нагадує „Кіевлянинъ", публічна городська бібліотека „уже в § 1 устава квалифицируется какъ русская; далі - „§ 6 устава гласитъ: „пріобретеніе книгъ и періодическихъ изданій и вообще веденіе делъ библіотеки должно происходить под контролемъ правительства, сообразно цели учрежденія русскихъ, цубличныхъ библіотекъ в Юго-Западномъ краї и въ такомъ направленіи, чтобы библіотека могла служить разсадникомъ просвещенія въ русскомъ духе*. Виписавши це місце з статута публічної бібліотеки, „Кіевлянинъ" починає „категорять усю систему“ з погляду інтересів державних і краевих. З погляду державних інтересів пропонує він викинути з бібліотеки „тенденціозныя книги и, з погляду краевих — книги польські, єврейські й українські. „Весь польскій и жаргонно-еврейскій, а также безусловно (!) весь украинскій отделъ общественной библіотеки не могуть войти въ публичныя каталоги городской библіотеки". Правда, на думку „Кіевлянина", до українського одділа не належать твори "малорусскихъ писателей" Шевченка, Куліша, Котляревського, Квітки-Основ'яненка і т. и. (?), а тільки львівські видання „на червонорусскомъ наречіи“ та видання українські останніх п'яти років... на Трудно на протязі кількох рядків наробити стільки помилок, напустити стільки туману і стільки гороху з капустою наколотити, як це пощастило „Кіевлянину". На це з його мастак, і звичайно, змагатися з ним — шкода й заходу. Ми тільки дозволимо собі поставити кілька запитаннів не ради, певна річ, „Кіевлянина", якому вже нічого не поможеться, а за-для самої справи. Отже, коли „Кіевлянину" треба було вже нагадати § 6 статута публічної бібліотеки й виставити її як виключно російську—то через віщо він помилував французькі та німецькі книги, а не піддав їх під остракизм на рівні з польськими, єврейськими та українськими? Що — вони може більш російські, ніж книжки з останніх трьох одділів? Чи німецька та французька мова гарантують од „тенденційносте"? Це таємниця „Кіевлянина", якої він не зважився розшифрувати. А вже ж, здавалося б, коли кортить воюватися з „инородцями", то навіщо німців та французів милувати... Ще більше наплутав „Кіевляншгь" ? там, де він „категоряв" українське письменство. „Безусловно весь" український відділ треба викинути —це ми принаймні розуміємо: весь, так весь... Але чого раптом милосердя „Кіевлянина“ впало на Шевченка, Котляревського, Квітку, Куліша та инших і хто, на думку „Кіевлянина" оті „инши" ? Чому він цих „малороссійскихъ писателей“ одривае од цілої української літератури і милує їх, не заводячи до „инородців"?.. А в тім і їх він милує, та не зовсім, бо вже львівське видання, напр., творів Куліша або Шевченка, по „Кіевлянину", належить до „изданій на червонорусскомъ наречіи“, а київське видання творів Котляревського 1909 року через те, що вийшло в зненавистне „Кіевлянину" „ПОСЛеднее пятилетіе" не повинно мати доступу до бібліотеки, бо вже ж неодмінно містить „крайнє вредныя идеи местной культурно-племенной обособленности". Нехай-но розбере хто до ладу, що тут наколотила реакційна газета! У всьому тому наколоті можна хіба одне розібрати — безмежну беззубу злість писак з реакційного табору та їхню полохливість перед фактами. Шевченка та инших класиків українського письменства вони вже не завсігди зважуються просто взяти та й відкинути, ніби їх і не було; з другого боку признати їх за те, чим вони були — це ж „сепаратизм"! І от повстає теорія, що то були, мовляв, „малороссійскіе писатели" і нічого спільного не мають вони з теперішніми „українськими сепаратистами". Може „Кіевлянинъ" думає, що це дуже дотепна вигадка, але що б він сказав, якби Пушкина лишити в російському письменстві, а Надсона, скажемо, з нього викинути? Гадаємо, що до такого поділу побожности б не виявив, а це ж те самісіньке, що Шевченка одірвати од українського письменства останніх років, яке виникло і розвивається на ідеях своїх попередників — отих самих письменників, яких „Кіевлянину“ замайнулось називати „малоросійскими". Сміливіше поводьтесь, панове з „Кіевлянина"! Або без жаху відкидайте все, не милуючи й „малороссійскихъ писателей", або зречіться своїх недоладніх вигадок. Бо з теперішніх ваших спроб якось викрутиться од фактів виходить тільки безглузда мішанина гороху з капустою, страва ледви чи хоч кому потрібна. Місце її — в помийниці та ще хіба... на сторінках „Кіевлянина". А в тім, ні обидва „місця" одно одного варті...