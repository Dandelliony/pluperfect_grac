ЦИГАНКА.
(З шкільного життя).
-А поверніться, синки! Цур вам, які-ж ви погані стали!—так вітав шкрляр п'ятої группи, народньої школи, Грицько Музиченко своїх наречених синів—Якова Кириченка та Андрія Грицюка, що після літніх канікул прийшли до школи. Грицькові слова зразу звернули на себе увагу всіх школярів, яких, не дивлячись на ранній ранок, не мало снувало вже по шкільному подвір'ї. - Бульба з синами зустрічається! — пішло по двору і з усих кутків зразу позбігалися хлопці і тісно оточили цікаву группу. „Бульба”, чорнявий хлопець років чотирнадцяти, стояв серед двору, заломивши гордовито на голові шапку і взявшись у боки руками. Насунувши картузи на очі і для більшої картинности запровадивши по пальцю в рот, проти нього стояли з понуреними головами його сини — кремезний, суворкуватий Яків та тонкий Андрій. Не смійся, батьку, не смійся!—з підлоба позираючи на Грицька і не виймаючи з рота пальця, хриплим баском промовив Яків. - А чого-б і не посміятися! - Пику натовчу —хоч ти мені і батько. Далі і батько і сини позасукували рукава, і починалася стара, всім добре відома історія. Публіка кругом сміялася, гомоніла і вижидала тілько моменту, щоб кинутися і собі в гурт і навалити „малу кучу невелику". Тим часом школярі до двору все прибували та прибували. Новаки в довгих батьківських піджаках, що досягали їм мало не до п'ят, в здоровенних чоботях, з примазаними оливою коштрубатими чубами, з цілими оклунками паляниць, груш, яблук в руках, боязко вступали до двору і тихенько ставали по кутках. Поважні второгрупники з оберемками книжок в торбах гордовито походжали перед ними, В їх торбах опріч шкільних книжок, були напхані календарі, часословці, житія і яки тілько знайшлися дома инші книжки; бо треба-ж їм усим показати, що вони не які небуть перваки, а надто вже народ вчений. Старші школярі увіходили до школи вільно, як до своєї хати, зразу находили своїх товаришів, починали гульню. На хвіртці з'явилася нова
постать, і цілий гурт хлопців з вигуками полетів їй назустріч. То був низенький, опецькуватий хлопець з круглим, як паляниця, засмаженим і полупленим на сонці лицем, на ньому довге бобрикове пальто і новенький козирок, з під котрого, як солома, стобурчився нестрижений чуб. Василько! Піхтір! — радісно загомоніли хлопці, збиваючись круг нього. Всі роспитували, сміялися, ляскали долонею його по спині, здіймали і розглядали новий картуз, смикали за пальто. Той стояв, безпомічно спустивши руки, ни знав, кому з них відповідати, і осміхався. Хлопці! —почувая дзвінкий голос школяра, що сидів на паркані і дивився на дорогу, — Наталка шумить! їй БогуІ.. Хлопці кидають Піхтіря і як галич летять до паркану. По дорозі в школу підходила в червоному платячку підліток дівчинка і, ще здаля зачервонівшись, усміхалася. Наталочко, здоровенькі були! — лагідно вітався до неї щуплюватий бідовий хлопчик, счепившись на паркан. — Я ж думав, що то сонечко сходе, коли ж то наша Наталочка іде в новому платті! У двір увійшла п'ятогрупниця Наталка, тихенька дівчинка з великим, гострим носом. Біля неї теж збігаються хлопці, обглядають, роспитують, поки не з'явиться хто-небудь инший. До школи підходили, хлопці загорілі, смугляві, з полупленим видом, з чорними, потрісканими від літньої праці руками, і кожного з них вітали школярі гучними викриками. Прийшов Макар, митець на всякі вигадки, цікавий оповідач і великий насмішник; прийшли з сусіднього села славні стрільці і курії брати Гаркавенки. Влетів у двір відомий всім забіяка Сивенко; він ще біля хвіртки зняв і кинув під паркан свитку, поплював у руки і полетів в ту сторону, де бурюкалися між собою скілька душ школярів. Кожний з хлоців приносив з собою до школи що-небудь нове, і загальний крик та гам все зростав і зростав, робився повніше, густіше. Школа з своїм маленьким садком та подвір'ям, що була така сонна та смутна влітку, знов прокинулася, відмолоділа, Гомін досягнув уже того стану, по якому учитель зразу побачив, що вся школа в зборі. Між гульнею хлопці частенько починають оглядатися
 на шкільні двері; мине який час, спізниться учитель кликнути дітей до школи і загальний настрій буде спадати: в спітнілими лицями, і з утомою на виду, хлопці помалу розбредуться по кутках, роскидаються по траві і будуть розмовляти ліниво та скучно... Задзеленчав дзвоник довго, звінко, весело. Так же радісно, як висипають з класу гратися, побігли школярі з усіх кутків двору до дверей і, товплячись, в узькому корідорі, сховалася в школі; сховався за ними і веселий гомін. На подвір'ї знов стало порожньо і сонно. У другому класі дожидали учителя з нетерплячкою, особливо ті, що цього року перейшли в цей клас. Другий клас в двохкласовій народній школі різко відзначається від дрібнішого школярства. Тут хлопці проходять нові шкільні науки, читають більш серйозні книжки, знайомляться з російськими класіками, привчаються до літературної мови. Цілий лексікон нових виразів, термінів з тих наук, які проходять, ставлять їх в очах дрібноти поважними і вченими. Поводяться між собою вони чемніше, з своїми непорозуміннями рідко звертаються до вчителя; починають щось думати, наближатись до абстрактних ідей. Не рідко у цьому класі виділявся гурток чим-небудь видатніших хлопців, і засновував щось подібне до таємної організації з своїми маленькими шкільними таємницями. Тут затівалася найкраща гульня, писалися сатиричні вірші на шкільні пригоди, тут же робилися й найтрудніші задачі. Ватажки такого гуртка иноді присвоювали собі назвисько найулюблеиих школярами героїв з прочитаних романів і повістей. На чолі такого гуртка стояв тепер Грицько; оповістивши себе перед школярами Тарасом Бульбою, а найулюблених своїх товаришів— Якова та Андрія — за своїх синів, він намагався і у всьому товаристві завести козацькі порядки та звичаї, відповідно до Гоголевої повісти, котра в свій час зробила на нього надзвичайно сильне вражіння. У другому класі училося тепер скілька душ підлітків-дівчат, які внесли з собою в школу нову течію, зацвітивши школярське життя свіжими барвами. Взагалі життя цього класу було цікавішим, ніж в наших школярів, і не даром хлопці з нижчих класів часто дожидають, мов свята, того часу,



коли переведуть їх у другий клас. Радо і привітно зустріли школярі свого учителя. Учитель теж привітний, веселий; шуткує з ними, сміється. - Романе, чи не в ченці це ти збіраєшся, що викохав такого чуба? — звертається він до одного. Роман піднімається, приглажує рукою чуба. - Діжду неділі —під гребінку острижуся — весело одповідає. Не вадило б і Василеві зняти свою скирту, — переводить учитель очі на Піхтіра; —ну як, Василю, будемо жити в цьому році? Чи битися, чи миритися будемо? Ох, Василю, Василю...—легенько зітхає учитель. Василь покірно схиляв голову, смутно осміхається, — він—второгодник. А ось і Любов Михайлівна прийшли — розглядає далі школярів учитель. Люба, найгірша в класі школярка, засміяна та забита в часи навчення, тепер, після літніх канікул виглядає свіжіш, сміливіше; вона злегенька червоніє і вільно сміється. - І я є!— обзивається, піднявшись з місця, веселий та жвавий Сивенко; йому бажаеться, щоб і до нього промовив учитель слово. Бачу, бачу, — осміхається учитель —що ж, нікому ще не ростяпав голови? Вдоволений Сивенко зажмурює очи, сміється і з розмаху сідає на місце. Розмова між учителем та школярами тиха, лагідна; відносини щирі, і трудно згодитися, що колись, в середині року, не раз буде учитель, почервонівши до ушей, тупати ногами, кричати до хрипоти, викрикувати грубі слова. Не счулися школярі, коли ударив дзвоник,— хотілося ще сидіти. На другий урок разом з учителем увійшла в клас, зразу звернувши на себе загальну увагу, дівчинка-панночка в блакитному платтячку, з темною, густою, підрізаною косою, перевитою червоною, як жар, стрічкою. Всі школярі скинули на неї зацікавлені очі. Дівчинка темними, жвавими очима оглянула клас і стала ближче до вчителя. - Не боюся! — немов казав її сміливий вигляд. Оце вам нова учениця — глядіть не зобіжайте!— звернувся учитель до школярів. Потім показав дівчині місце у п'ятій грудці на першій скам'ї. Дівчина сіла рядом з другими ученицями;
цілий урок просиділа не зворухнувшись з місця. Макар легенько ліктем штовхнув свого сусіда Якова і, кинувши бровами на нову школярку, тихо промовив: — Яка синиця... що воно таке? Яків мовчки здвигнув плечем: не знаю, мовляв. Увесь урок раз-по-раз кидали хлопці зацікавлені погляди на нову товаришку і нетерпляче дожидали переміни. Тільки вспів учитель по дзвінку вийти за двері, її одразу обступили. Дівчина немов готувалася до цього; сама вийшла на середину класа, вирівнялась і збіралася одповідати на всякі запитання. Хлопці не забарились довідатися, хто така вона, хто її батько, де живе, де була перше. Виявилося, що зовуть її Галею, що батько її жив перше в городі, а тепер перейшов сюди за начальника станції. Одні з хлопців роспитували, другі критично оглядали її плаття, маленькі з шнурочками черевики, а де-які під скам'ею робили вже ревизію її книжкам та паперам. Дівчина виявилась сміливою, поволі одповідала, сама де-що роспитувала і покійно жувала яблуко. Загальна прихильність була вже на її стороні. Тільки один Макар скептично ставився до нової школярки. Він в розмову не втручався, сидів мовчки, їв сало з хлібом, раз за разом поглядав на неї прищуреними, насмішкуватими очима. - Оце так бедеда! — кинув він, улучивши хвилину мовчання. Всі засміялися. „Бедеда“ мовчки повернулася до Макара, очі її блиснули жартливим огником, і несподівано для всіх з її рука полетів качан з яблука прямісінько в лоб Макарові. Кругом голосно зареготалися. - А що, Макаре, впіймав?— почулися голоси. - А бідова! Це тобі не Люба! Макар опустив руки, клипав очима і почував себе перед хлопцями кепсько. Після останнього урока, коли школярі з звичайним гомоном висипали з школи і роспустилися по шляху, від гурту одділилася Грицько з своїми синами та ще де-кільки старших хлопців і,- перелізши через тинок, пішли ставищем, по середині якого простяглися довгою стрічкою густі лози. Хлопці прямували в кущі і про щось тихо радилися.
- Замітили, хлопці, - промовив один з гурту:— Андрій уже накинув оком на нову школярку? -А вона, справді, ловкенька: говорить, як у дзвоник кує — сміючись одмовляе Андрій. Грицько спинився і суворо посварився на нього пальцем: - Ой, гляди, Андрію: не доведуть тебе до добра баби! Андрій мовчки посміхається: роль зрадливого сина Бульби йому дуже подобається. Підійшовши до найгустішого куща лози, хлопці стали і озирнулися кругом. - Гай-гай! Та як же за літо поросла наша хата —і впізнати трудно! — промовив Грицько, оглядаючи в будяках та в кропиві місце між лозою. Підожди, дасть Бог, утопчемо! — спокійно вставляє Яків, сміливе пробіраючись поміж буйними бур'янами та густим гіллям лози. За ним один по одному всі сховалися в кущах. Через який час там блиснув огник, і кріз віти дози пішов синенький димок. То з одної, то з другої сторони куща частенько висовувалась чия небудь голова, боязко оглядала кругом місце і ховалася знову. Лози димилися, немов там хто-небудь підпалив купу гною.
-3 перших же двів школа увійшла в свою звичайну колію: в класі, як губка воду, втягували школярі нові для них знання, а по за школою шуміло у них своє життя. Нова школярка скоро потонула в шкільній юрбі. Призвісько „синиці", яке зразу кинув був Мадяр, за нею не лишилося. Галя мала густу, темну косу, чорні, як дві тернини, з довгими стрільчатими віями очі, мала смуглявий ніжний колір лиця, особливу гортанну мову, і її, не звертаючи ніякої уваги на такі принади, прозвали в класі циганкою. Це призвіще скоро стало заміняти їй власне ім'я у всій школі, і сама Галя їм ні трішки не ображалася. Щось третього дня Піхтір, затесавшись між дівчата, зігнувшись сидів проти Галі, простягав до неї руку і улесливо благав: „циганочко —махлярочко", поворожи мені! І Галя не сперечалася, брала Піхтіреву руку і ворожила йому нулі, єдиниці, карцер та инші шкільні біди. Хоч дівчата мали у класі свій куток, свої особливі таємниці, але Галя, при своїй жвавій громадській вдачі,






любіше приставала до хлоп'ячого гурту. Часто між хлопцями, коли вони, збившись в тісний гурток, роздивлялися яку небудь книжку або обмірковували яку шкільну справу, в самій гущині хлоп'ячих голів, можна було бачити і її смугляве, ніжне личко з зацікавленими терновими очима. Навіть тоді, коли хлопці підіймали бучу, Галя виявляла охоту взяти саму близьку участь в ній, і тілько звірившись, що це для неї не дуже зручно, відходила, легенько зітхнувши, осторонь. Одного дня якось дівчата зайняли собі куточок шкільного подвір'я, і там затіяли свою гуляшу. Біля них терлося скілька душ школярів. Хлопці, не приймаючи участи в дівчачій гульні, сиділи не далеко від них і, критикуючи, назирали за ними. Особливо видавався між хлопцями Павлушка Янович, — чистенько зодягнене, випещене, але ледаче і капосне хлоп'я. Він, кидав на дівчат груддям, хватався за подоли одежі, кривив їх, висунувши язика. Коли пробігала мимо нього Галя, Павлушка, улучивши мент, скоро висунув назустріч їй ногу. Галя перечепилася і з розгону упала лицем на сухий горбочок. З носу пішла кров і залила лице. Збіглися школярі. Галя помалу встала, скривилася, навіть хотіла заплакати, далі вийняла хусточку і стала ■ витирати кров. Павлушка стояв осторонь і дурновато осміхався. - Іди, дурна, пожалійся учителеві! іди! хіба-ж то играшки? — радили Галю школярі. Всі визнавали, що вона тепер має право донести на Павлушку. Галя, утершись, мовчки вихватила з рук найближчого школяра бузкову лозинку і кинулася зразу до Павлушки. Той, насунувши козирок, подався навтьоки. Але Галя бігала добре — настигла скоро, і стала стьобати його по шиї, по спині, по ухах. Павлушка зразу тонко заскиглив. Між хлопцями піднявся звонкий регіт. Жалітися вчителеві Галя не пішла, і це дуже вподобалося хлопцям. Її обступили, хвалили, радили, що вчинити з носом, який почав уже пухнути. Вона прикладала до носу якийсь свіжий листок, весело кивала головою і казала: - Нічого!—вже не болить! Навіть Макарові сподобався такий вчинок Галі. ---Не журися! — казав він, хлопаючи Галю по плечі, —до весілля заживе!
А Яків казав Грицькові, весело потираючи руки: - Молодець баба! мабуть душа в неї козацька! —чи так, батьку? Кращою ученицею в класі Галя не була, хоч і вчилася не зовсім погано, і їй часто приходилося вести неприємні розмови з учителем. Учитель перші дні поводився з нею трохи делікатніше, ніж з иншими, де далі-ж перестав виділяти її серед инших, і їй не раз лучалося і без обіду бути, і чути від учителя образливі слова. Перше їй було це трохи прикро, потім вона до цього звикла, не звертала особливої уваги і стала добросовісно вести призначену їй в школі долю часто караного отряхи —шко-ляра. Андрій, що мав за свій обов'язок закохуватись мало не у всіх учениць, скоро на фоні шкільного життя з'явилася значна постать Галі, зразу залишив своїх перших коханок і став моститися до неї. Він писав їй любовні листи, писав задачі, зітхав привселюдно і патякав всякі любовні дурниці, поки таки хлопці звернули на це увагу і почали дразнити його Галею. Йому цього тілько було й треба. Наступили ті осінні тихі та смутні дні, коли сонце світить і не гріє, коли спадає з Дерева останнє пожовкле листя, звисока над деревами та хатами блукає в блакитному сяєві, як намітка біле, бабине літо. Школярі дуже кохаються в таких днях. В літню куряву та спеку в волю не нагуляєшся, не набігаєшся, — не забариться втома подолати тіло; в осени-ж, коли свіже, трохи зимне повітря так приємно подихає на розгорілі лиця, можна грітися, можна бігати, бурушкатися без кінця. Городи та левади з своїм насоняшничинням, гнилими огірками, качанами з капусти, такою чудовою зброєю до улюбленої школярської потіхи—війни, напів спустіли; уже обібрані і залишені хазяїнами сади, в коліно засипані сухим листом, в якому так любо качатися та боротись, — такі місця в селі ясних осінніх днів, мов галіч'ю сповняються шумливою дітворою і гудуть на все село дзвінкіми, радісними їх перекликами. Найкращим місцем для школярських зборищ була Марївка закинутий в гаю, поблизу озера хуторець. В свято або у вільні буддені часи хлопці цілими зграями приходили
сюди в села, влітку-купатися, брати гриби та ягоди, в инші часи — просто побігати та погратися. Од самого обіду тут вже воювалиоя козаки з ляхами; ватажком перших звичайно був Грицько, ляхами-ж командував войовничий Сивенко. Після цілого ряду блискучих побід козаків над ляхами і ляхів над козаками і ті і други любенько розмовляли між собою, роскинувшись одпочивати на високому зеленому березі озера. Червоним великим колом заходило сонце по обрію неба, сірими та ліловими баранцями побігли волохаті хмаринки; над озером зашелестів очерет; з дерев стиха знімалися і задумливо падали на землю сухі листочки. Андрій мовчки лежав на землі, заклавши під голову руки і мрійно дивився на верхи струнких березок, що по малу гойдалися над його головою. Йому тепер хотілося звернути загальну розмову за його та за Галю, і він нарочито прийняв задумливий, мовчазний вигляд. Хлопці не забарилися догадатися. - Що це Андрійко наш так дуже зажурився? - промовив один з хлопців. - Не знаєш чого? — циганочкою мабуть замарився: — Він же не бачився, бідненький, сьогодні з нею пояснив Грицько, Андрій не зворохнувся з місця і ще глибше замислився. З місця тихенько підіймається Піхтір, крадькома підходе до нього ззаду і хватає його за носа. Ах тиж моя циганочка — коханочка! — вимовляє він, мов до маленького. - Гей, бережися, Піхтіряко,—бо будеш знати у мене циганку —не міняючи пози промовляв Андрій. - Що Андрійко та циганка—хорошая пара!--приспівує Піхтір над його головою. - Піхтір! не взивай її циганкою, бо будеш битий!— кричить уже Андрій, вдаючи з себе ображеного. - Та деж тут правду дівати, — обзиваються инші, — вона таки здорово на циганку скидається. - Не кажіть так, бо я буду зо всіми з вами воюватися... Андрій раптом зіскакує і стає в войовничу позу. Хлопці цього тільки й чекали: збившись біля нього, вони стали смикати його за одежу і дражнили на ріжні лади. Андрій виломив лозину і став за ними ганятися. Хлопці не боронилися, тікали.
- Циганка! Відьма, відюха, зарізала пітуха! — чулися з усих кінців викрики. Андрій міряв лозиною то одного то другого. Піхтір, уже скоштувавши скілько раз по плечах, став отдалік і вигукував на весь гай, взявшись за ухо: Та циганочка, та махлярочка, Вволи-ж мою волю!... - Дак —так!— киваючи зза-берези головою докоряв його Грицько—продати товариство, козацьку віру за бабу, та ще й за циганку! - Та ще й за відьму! —підхватували инші: — ти-ж придивися до неї—в неї і очи відьомськи! - Андрій! — подумай собі, схаменися! Андрій кидався на всі сторони, роздавав гостинці і приказував: — Оце тобі відьма! оце тобі циганка! оце тобі відьомськи очі! Погнавшись за Грицьком, він замахнувся лозиною, щоб влучити по плечам, але різнув по уху. Грицько спинився, потім взявся рукою за ухо і мовчки одійшов в сторону. - Що таке? що вчинилося?— збіглися круг нього хлопці. Грицько витирав на усі кров. Андрій кинув лозину і чухав потилицю. - Це вже чорт зна що! — промовив Грицько серйозно —до нього з жартами, а він з усеї сили по усі влучає! -А на віщо-ж ти кажеш—циганка! — не хотів все таки здаватися Андрій. - Ну і циганка, та ще й плащувата!— сердито промовив Грицько. - Ну от і заробив! —в тон йому одмовляе Андрій, —я роспалився і небачив, по чому б'ю. На себе жалкуй — на що дражнив? — Та за кого-ж ти стоїш? За бабу? — обурився Грицько, — товариша проміняв на бабу! — Ех ти, бабій! - Ну, нехай і бабій! - Коли так, од цього разу я з тобою незнайомий! - Ну і добре. Так виникла суперечка на прінціпіяльному ґрунті: посварилися. Розбившись на гуртки, хлопці пішли з гаю різними дорогами. В гаю давно уже стемніло. - Я не за те сержуся, що він меві ухо розсік, — казав дорогою Якову Грицько, то байдуже, плював би я на теє, а мені жаль, що він товариша зміняв на бабу! (Далі буде). С. Васильченко.
