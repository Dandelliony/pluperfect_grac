З газет та журналів.
*** Серед голосів місцевої російської преси в справі Жулинської драми звертає на себе увагу солідна стаття п. М. в ч. 296 „Кіев. Мьісли“. Автор наводить голоси польської, української й російської київської та столичної преси про подію в Жулині і після того робить такі виводи; „Як бачимо, справа темна, невияснена і вона дожидає ще безстороннього і всебічного освітлення. Національне засліплення, болюча атмосфера національної ворожнечі робить можливими всі ті версії, що ширяться газетами. Наші націоналісти підхопили українську версію, бо на черзі в них розправа з поляками і прогавити такої історії, як убивство бузувіром-поляком українського хлопця, їм неможна. При инших обставинах, коли б на черзі у нас стояло українське питання, ті ж націоналісти підхопили б польську версію, і Бог зна чого нагородили б про українську інтригу, про „істеричність“ українських націоналістів. В цей час для нас не дуже важливе те, що саме скоїлося в Жулині, бо й по тій і по другій версії на ввесь свій зріст встає той проклятий націоналістичний шовінізм, що несе за собою безліч лиха. Скілька літ тому скоїлася, так звана, „Вжесня“. Буквально та ж сама історія, що й тепер в Жулині, тільки з переміною національностів. У Вжесаі, де панують німці, учитель німець мучив польських дітей, в Жулині, де панують поляки, учитель поляк мучив дітейукраїаців. Хто здивувався, коли б і на Україні учитель-українець мучив дітей - євреїв? Що ж це таке? Поляки стогнуть під гнітом чужого шовінізму, але, ще не визволившись самі, уже стараються гнітити инших... Грайс може й не вбив Коханчика, але справа стоїть так, що міг убити. Українці може й не вигадали а демагогичними цілями, всеї цієї історії, але могли й вигадати. Взаємна зненависть така палка і сліпа - і Бог зна, чого можна наробити в цій гострій боротьбі. Поляки стогнуть під німцями, українці —під поляками, євреї боязко поглядають на українців... Якийсь казан з окропом, де виварюються живі кісти й людське мясо. Збожеволілі народи ладні пожерти один одного, мов ті пауки. Natio nationi – lupus. Пригнічені забувають те, що вони і їх родичі переживають і пережили і ладні тут же гнітити инших. Начала моральні зовсім стерлася у відносинах. Мене гнітять, —о, який жах, як це
не по людському! Я душу —це національно... Все це, розуміється, не випадково робиться. Казан націоналістичної ворожнечі кипить не через непорозуміння: під ним горить жар ворожнечі економичної і соціальної —і діріжори цеї міжнародньої трагедії, — мета якої затушкувати і задушити боротьбу соціальну, старанно підкидають в цей огонь все нові поліняки... І Бобринський і Грайс з одного поля ягоди, а дивися, яку вакханалію счинили тепер російські націоналісти! А хіба ж самі вони кращі?.. Коли 6 Бобринському й справді жалко стало бідної дитини, то він пожалів би й инших дітей, що можуть постраждати в цій гидкій борні дорослих, він инакше поставився б до жулинської трагедії; він став би трудитися — смішно вимовити!—над примиренням національностів, а не над роспалюванням ворожнечі між ними... Націоналісти збірають гроші на памятник Коханчикові: нехай, мовляв, граніт чи бронза кличе до помсти... А що коли б і справді поставити памятника, але збудувати його так, щоб став він сімволом не боротьби, а примирення національностів!
 
