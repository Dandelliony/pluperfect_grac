Указ 21 Февраля і селяне.Указ 21 февраля 1913 р., виданий з нагоди 300-ліття Дому Романових, у певній мірі стосується також до інтересів селянства.
Перше всього, на підставі указу буде незабаром засновано комітет для догляду за селянськими сиротами всякого стану й віри.
Покищо невідомо, яка буде діяльність того комітету й яка користь буде від нього селянським сиротам, але сама ця справа дуже пекуча й всякий добрий почин у цій справі безперечно заслуговує на увагу.
Розділ 3 указу також має на увазі інтереси селянства. У цім розділі звелено селянському банкові складати всі прибутки від продажу удільних земель в особливий капітал і проценти з нього повертати на поліпшення селянського господарства.
Коли ж капітал досягне суми в 50 милійонів карб., то по вертати на такі поліпшення всі дальші прибутки разом з процентами з 50 милійонів.
Реальна вартість цеї полегкосте поки-що теж не може бути ви яснена, бо невідомо, чи багато прибутків має селянський банк од продажу удільних земель, а також невідомо, які саме верстви селянства допущені будуть до користування цими допомогами.
Може бути, що ціла справа зведеться до що-річного поділу яких-небудь 10—20 тис. карб, поміж де-якими хуторянами з заможніших, що цілком одповідатиме сучасному урядовому курсові в аграрній політиці.
Розуміється, коли справа повернеться инакше, то цю добру новину можна буде тільки вітати.
Після цих загальних і ширших вільгот, указ дає цілу низку менш видатних полегкостей окремим категоріям селян в окремих місцевостях.
Селяне, що переселились за Урал самовільно, без дозволу властей, дістають тепер усі права нарівні з тими селянами, що переселилися законним порядком, з там одначе винятком, що вільготи по відбуванню військової служби вони й тепер не матимуть.
Иншу полегкість указ дає селянам, що завели на своїй землі зразкове господарство: їм будуть роздані цього року особливі премії на загальну суму 75 тис карб., з чого може на кожне господарство припасти по 5-10 карб.
Опріч того, надалі і що-року видаватиметься по 10 тис. карб, селянам-раненим солдатам, що служили в полках імени членів царської родини.
Що таких солдатів порівнюючи небагато, то кожному може дістатись по яких-небудь 15—20 карб, на рік.
Нарешті, для господарів, що визначились особливими заслугами на полі сельського хазяйства, заводиться особливий нагрудний знак; очевидно, що носити цей знак матимуть право й де-які поодинокі селяне— розуміється, з заможніших.
Де-що цікавого для селян є і в розділі 15 указу, де говориться про скасування й зменшення всяких недоїмок і недоборів.
Цілком касуються всі недоїмки, що зостались за селянами од скасованих викупних платежів, з подушного податку в Сібіру та з особистого податку в однім повіті Бесарабії.
Так саме цілком касуються всі недоїмки, що числяться за селянами по не скасованих викупних платіжах і по деяких дрібніших податках в окремих місцевостях —Сібіру, Польщі, Бесарабії, Каспійщині то-що. Фактично отже для ширших кругів селянства має реальне значіння тільки скасування недоїмок по викупних платіжах, але що цих недоїмок після 1905 року зосталось дуже мало, то й ця полегкість вносить у селянське життя мало змін.
Коли знов переглянути всі перечислені полегкости, то побачимо, що найширші з них—про догляд за селянськими сиротами й про поділ прибутків селянського банку — мають досить непевний вигляд і ще не швидко здійсняться, а більш дрібні полегкости мають значіння тільки для обмежених кругів селянства.
Не можна після цього не признати, що указ 21 февраля в великій мірі уступає попереднім указам, що мали значіння для селянства.