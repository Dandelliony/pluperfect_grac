Дописи.(Од власних кореспондентів).КОВЕЛЬСЬКИЙ ПОВІТ (на Волині). Учительські опікуни.
Здається, що нема вже більш нещасної людини, як народній вчитель. Кооперація, яка на послугах людности всякого стану й віри, —й та не може служити бідоласі вчителеві.
Наші кредитові т-ва бояться приймати в свої члени вчителів, щоб бува часом їх т-ва не обложили податком.
Отже вчителі 4 району ковельського повіту, на Волині, надумались поліпшити трохи своє економичне становище.
Звернулись до свого начальства з відповідним проханням про дозвіл їм заснувати „Кассу взаимопомощи по Высочайше Утвержденному Уставу", —без жодної зміни цього устава.
Інспектор та діректор народніх шкіл організацію цю дозволили. Але вище вчительське начальство на цю справу глянуло инакше і —не дозволило — мабуть знайшло, що народній вчитель з економичного боку дуже добре забезпечений.
Через що воно так сталось, невідомо, але наш поліський вчитель й на далі лишився самітним-безпомічним.
З ним ніхто не рахується: не вважають навіть потрібним повідомить фундаторів спілки, через що саме їх прохання незадовольнили.КАРАГАНДИ, (Акм. об.). Робітниче життя.
Карагандійські шахти належать „акціонерному англійському т-вові Спаських мідних руд». Заробітки в нас такі: чорноробочі одержують од 60 коп. до 90 коп. в день на верху, та й у шахті не більше.
Правда на новій шахті (Герберт) одержують по 1 карб. 50 коп. Всякі майстрі, та машинисти одержують од 1 карб, до 1 карб. 80 коп.
Робітники тут є кількох націй: москалі, українці, татари і мордвини, а більше всього киргизів.
Киргизи в більшій частині шахтярі та чорноробочі. З москалів та українців є майстрі.
Де котрі й добренько заробляють, а де-котрі ледве на хліб добувають. Хліб тепер у нас не дуже дорогий, наприклад 1 пуд борошна коштує 85 коп., коли купити у селян, а в конторському магазині—l карб. 20 коп., мясо 8 коп. ф. Одежа теж майже вдвоє дорожче ніж на Україні. Дуже мало наші робітники читають; нема у нас ніяких гуртків, професійних союзів і т. ин. Газети з робітників ніхто не передплачує.
Путящої книжки теж не знайдеш. Правда, в тутешній школі є шкільна бібліотека, але вона дуже маленька і не цікава.
Книжки нема де купить. Інтелігенції хоча трохи й є але це люде такі, що виконують тільки свої службові обовязки, а про освіту робочих не дбають.
Про українську газету наші земляки і не чули. Та робітникам слідби самим взятися до розуму, а не ждати інтелігенції.
Ні церкви, ні модельні в нас нема. Священик у нас одправляе службу Божу один раз на рік у піст, як говіють.М. ДАШЕВ, липовецького повіту (на Київщині). Союзники.
Бібліотека. Недавно в нас одкрився „СоюзѢ» Русскаго народа“. Я хочу розповісти, як союзники виганяли жидів, і що з того вийшло.
Зразу союзники взялись жваво за діло; Тому не дали взяти в аренду землі під хату; тому заборонили достроювати літейний завод, там кудись подали прошеніе, щоб кожен „жид“ мав право жительства в містечку і т. ин. Але щось почали помічать, що кілька главних членів союзу ходять без роботи.
Виявилось, що кожний з них служив у жида, займав гарну посаду, то в млині то на заводі, а оце якимсь родом позбувся її. Прийшла і на союзників „ напасть» жид неприймає—бо це союзник, і просить у нього служби, для союзника теж негарно; в пана ж нема підходящої роботи, а виїхать на заробітки, значить кинуть союз.
Ото вони ні в сих ні в тих вже кілька місяців без служби. А тут ще й касір не зіває— де яка була лишня копійка, собі в кишеню поклав і виявилось, що союзницька каса зовсім пуста – допомогти нема чим.
Почали вже союзники гадать, як би кинуть отой союз, бо з нього, як «з цаапа молок». Є в нас бібліотека при волості; в ній досить книжок; але української – ні одної (колись був порваний «Кобзар», але його хтось зачитав.)Кожного року громада асігнує гроші на книжки, але купувать як старшина, так і писарь досі не зібралися.
Писар склав був навіть список книжок, що треба купить, бо каже, що мировий забороняє.Людей освічених у нашому селі мало, селяне більш піячать, а хлопці в город тікають на заробітки, а звідти пріїзжають паничами, та зараз і бійку заводять по городському.
В шкільній справі, гарно те, що кожного року для дітей в місцевій земській 2-хклас. школі упорядковують на Різдво ялинку.
Діти співають рідних пісень, декламують українські байки Руданського на Глібова.
Вечора такі завже проходять весело, як для дітей, так і для старших, що приходять послухать.