Діяльність адміністрації.За школу. Адміністрація тягне до суду священика села Вербичної (на Поділлі) Ракитського за те, що він одкрив школу не в порядкові законному.Арешт.
В Лубнях 21 февраля в театрі-біоскопі «Модерн» заарештовано молодого хлопця за те, що він дозволив собі сидіти на місці у шапці під час виконання оркестром народнього гімну і коли инші вимагали виконати гімн у-друге, то він гукнув: „досить!" Заарештованого негайно одправлено в поліцейський участок.Під суд.
З наказу вищої адміністрації багато чинів поліції на Кате*ринославщині оддано під суд і скинуто з посади.
Між цими чинами перше місце займає пристав сискного одділу города Олександровська Н. Г. Мекленбургцев.
Обвинувачують його за знущання над арештованими по підозрінню. В селі Камишевасі хтось убив стражника Васюка.
Мекленбургцев по підозрінню заарештував Матвія Жука та чоловіка і жінку Тимошевських і почав допитуватися їх. При допомозі стражників Мекленбургцев побив Тимошевських до непритомности, а потім побитих повів пішки за 27 верст в Олександровськ, де такі ж саме допити тяглися цілий тиждень.
Тимошевська не видержала долиту і „призналась", а її чоловік ніяк не згожувавсь брати на себе чужу вину і терпів Тоді Мекленбургцев почав ще гірше знущаться над ним; стромляв у рот рушницю, бив то-що. Після таких допитів Тимошевськяй умер в тюремній лікарні.
Такі ж само допити робив над невинно арештованими і бувший начальник катеринославського сискного одділу К. І. Смиренський.
Окрім цих двох чинів, губернське присутствіе оддало під суд: 1) бувшого начальника катеринославської, а тепер київської сискної поліції за неохайну охорону доручених йому по службі приватних грошей, 2) бувшого поліцмейстера г. Катеринослава, а тепер гордієвського повітового справника Хлобощина за рострату та підложні документи.
За останній місяць губернське правління вже оддало під суд коло 50 душ катеринославської поліції, стільки-ж ще душ жде своєї черги.