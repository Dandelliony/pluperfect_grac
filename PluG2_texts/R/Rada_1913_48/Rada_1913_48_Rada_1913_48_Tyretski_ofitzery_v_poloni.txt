Турецькі офицери в полоні.В Софії пробуває тепер 80 турецьких офицерів-бранців; живуть вони вільно, більшість з них зовсім не сумують за рідним краєм. Болгарський уряд видав їм жалування на їхні особисті потреби, хоча й живуть вони всі на казенні кошти. Але семьям бранців живеться в Турції дуже кепсько: вони лишились там без всяких засобів до життя. Маючи це на увазі, офицери бранці звернулись через германського посла в Софії до турецького воєнного міністерства з проханням, щоб воно виплатило їх семьям жалування, яке належить їм (офицерам). Нещодавно одержано відповідь на це прохання. „Воєнне міністерство вважає за свій обовязок,-—говориться в відповіді, — платити жалування офицерам воєнної армії і допомагати їхнім семьям, а зрадникам, що сами пішли в полон, воно не платить і буде карати їх по воєнним законам. Родини, що виховали таких синів, не заслуговують на допомогу". Така відповідь і незаслужена образа до того зхвилювали офицерів, що вони надрукували про неї в болгарських газетах.