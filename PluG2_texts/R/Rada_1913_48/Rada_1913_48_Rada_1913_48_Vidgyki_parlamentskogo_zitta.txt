Відгуки парламентського життя.Комісія Державної Ради закінчила постатейне обміркування законопроекту про приватні школи й почала розглядати поправки до нього.
Виявилось, що ці поправки суперечать одна одній. Комісія вирішила скасувати всі ухвалені постанови і взятися до обміркування законопроекту спочатку.
Комісія Держ. Думи по народній освіті, розглянувши законопроект про асігнування од казни в роспорядженея міністерства народньої освіти нового кредіту в сумі 8,000,000 карб, на потреби початкової народньої освіти, постановила побільшити кредіт до 10 милійонів карб., а також висловилась за побільшення асігновки в шкільнобудівничий фонд Петра Великого з 8 до 14 милійонів карб.
В складі Державної Думи заснувався городський гурток, який поставив собі завданням теоретично обгрунтувати й досягнути міжпартійних відносин по питанням городського самоврядування.
В газетах повідомляли, що єврейські депутати хотіли зробити заяву презідіумові 4-ї Думи про те, щоб заборонили вживати з трібуни слово „жид“, але їх умовили Урусов і Мілюков не робити цього, бо поводження правих у Думі тепер не таке, яке було в третій Думі.