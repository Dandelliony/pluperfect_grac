Театр і музика.
Театр „Соловцовъ". 
„ Чудаки “ пьєса М. Горького. Інтересні розмови, влучні горьковські афорізми, яскраво змальовані (не всі) тіпи,—це те, чим визначається і ця нова пьєса М. Горького. Та тільки самої літературности мало для сцени,— треба вміти дати твір для сцени, а Горький не вмів цього зробити з „Чудаками". І вийшов ряд намотаних одна на одну сценок, ряд довгий і сірий. Це тіпічна повість і жалко, що Горький пустив її на сцену. Жалко, бо на сцені блідне її інтерес, неприємно вражає теоретика. А інтерес цей твір має. В „Чудакахъ" довгою низкою проходять ті „лишні“ люде, яких народило сонне, реакційне лихоліття наших днів. Вони не вміють і не хотять навіть жити. Тільки один з них хапається за життя, пьє його красу і кричить про цю красу—письменник Мастаков. Але й його крик життя —„чудачество", бо це егоїстичне самолюбовання, бо дрібні, подленькі діла Мастакова—контраст його крикові. Він сам отруює красу життя, а кричить про неї. Мучить зрадливістю жінку, раз-у-раз стає в позу. Через це ніхто не любить його, окрім женщин. А женщини і тут горьківські: ідеалізовані. І тут вони—контраст кислим мужчинам... 
Таку пьєсу трудно оживити на сцені. Артисти соловцовські зробили з неї багато. Грають краще, ніж написана пьєса і через те гра стоїть окремо од пьєси. Хто дає більше, хто менше, а всі щось вносять. І більше всіх перемагає авторові хиби п. Рудницький в ролі Мастакова. Технично і художественно роль як найкраще вдалася. Вдалося і п. Павленкові зробити худож. фігуру з „скептика" „землеміра". п. Чаруська в своїй ролі (Ольга) і веде її дуже гарно. Блідіше передає авторову ідеалізацію п. Юренєва (жінка Мастак.). Моментами хотілось би більше фарб. Фальшивим голосом переграє закоханого чудака п. Леонтьєв (Нік. Пот.). Акварельно, лірично зарисовує роль „матері", проповідниці авторових думок—п. Токарева. В тих же тонах—гра п. Болховського (Самокв.). „Встрѣча"—пустячок, який не робить ніякого вражіння на сцені. Анекдот.                             Litera. 
 - Городський театр. „Ромео і Джульєта“. Знов дуже гарний спектакль. Хоч музика цеї опери бліда й нецікава, хоч головні дієві особи окреслені дуже ескізно, а проте артисти спромоглись прикувати до себе увагу протягом цілого спектакля. Причина тут, розуміється, в артистичних прикметах самих виконавців. У д. Каржевіна (Ромео) голос згучав прекрасно, що цілком примиряло з його умовною грою. Та й що можна зробити в напрямі сценичнім з ходульної, чисто-оперної партії Ромео? Тут лишається співати, співати й тільки співати, й д. Каржевін з честю вийшов з свого становища. Інтересним патером Лораном був д. Тіхонов; цей артист дав ще й яскравий сценичний образ. Старого Капулєті співав д. Гіляров; цього разу артист уже не так форсірував свій голос, і за це його треба похвалити. Але він впав у другу крайність: співав придушеним згуком, ледве чутно. Артистові треба попрацювати над mezza-voce. На своїх місцях були д.д. Внуковський (Тібальд), Дісненко, Ковалевський (Герцог), Летичевський. Тільки з д. Горленком (Меркуціо) ми ніяк не можемо примиритись—власне з його неприємною манєрою співати й вимовляти слова. 
Жіночий персонал був на меншій висоті. Д-ка Старостіна рішучо нездатна нести відповідальний репертуар колоратурного сопрано, й д. Брикін добре зробив би, як би підшукав справжню артистку на це амплуа. Партію Джульєти д-ка Старостіна так саме зібгала, як і всі инші колоратурні партії, що вона співала. Д-ка Рибчинська в партії пажа нам також не дуже вподобалась, навіть свою ефектну серенаду вона проспівала досить ординарно. 
З боку діріжорського опера пройшла рівно й чисто. Хоч д. Пагані й дірігував по клавіру, проте ніяких непорозумінь ні в оркестрі, ні на сцені не виникало. 
Годилося б оновити декорації цеї опери—власне, написати декорації спеціально для неї, бо тепер будуаром Джульєти служить кімната Марини з „Годунова", а для саду Капулєті збіраються декорації зо всіх „садових" опер. Якось неприємно дивитись на таку мізерію.
                                                        М. Григ... 
 - Городський театр. В оперну труппу д. Брикіна запрошено нового артиста—баса д. Каченовського. Артист якийсь час співав у Парижі, в „Opera Comique", а також виступав з великим успіхом у Петербурзі і в провінції. Сьогодня, 3 октября, д. Каченовський співає вдень партію Греміна в опері „Євгеній Онєгін“. 
 - Народні концерти. Сьогодня, 3 октября, о 1 годині дня, в залі Комерційного Зібрання відбудеться перший у цім сезоні народній концерт, улаштований товариством поширення освіти серед народу. В концерті візьмуть участь кращі сили опери й драми. Білети на концерті коштують дуже дешево—17 і 20 коп. Товариство організувало власний хор під орудою д. Злобіна; хор також братиме участь у концертах.