Доклад арх. Антонія.
ПЕТЕРБУРГ. ЗО сентября в синоді арх. Автоній читав свій доклад про заколот в житомірській духовній семинарії. Як пише „Пет. Листокъ", цей доклад зробив на всіх тяжке вражіння. Вияснилось, що арх. Антоній фактично зовсім незнайомий з непорядками в семинарії. Сам він підчас безладдя в семинарії не був, бо об'їздив тоді єпархію. Коли ж його ректор повідомив на одній станці про заколот, то він вважав непотрібним вертатись, бо цим зробив би велику честь бунтарям, крім того довелось би прощати тих, що покаялися, а це не входило в заміри архиєпископа. Бояться того, що так багато зразу увільнено семинаристів, наперекір указові синоду 6 ноября 1909 р.—нічого. Вони покаяться і їх прийматимуть знову. Будуть вигнані тільки верховоди. Безладдя в семинарії—річ звичайна. Стались воони через те, що інспекція перестала дивитись крізь пальці, і за це інспекції тільки слід подякувати. 
Синод не згодився з поглядами арх. Антонія і постановив циркулярно порадить єпархіяльним преосвященним нікуди не виїздить підчас заколотів і самим всовіщати учнів і не увільняти їх цілими гуртами. Ректорів семинарій повідомити, що коли вони при безладді кидатимуть семинарію-то їх, як нездатних до служби, увільнятимуть. 
Сподіваються повідомлення ревизора Рункевича, і тоді синод висловить свою думку про безладдя в житомірській семинарії.