 - В Українському клубі сьогодня одбудеться чергова вокально-музична вечірка при участі д-к: Адессідас, Губарєвої, Жубр, Крицької, Сележинської; д.д. Бондарчука, Карлашова, Коноваленка, Оголевця. Поч. о 8 1/2 г. вечора. 
 - 6 октября на черговій літературній вечірці українська письменниця Л. М. Старицька-Черняхівська читатиме свою нову драму „Гетьман Дорошенко“. Початок рівно в 8 г. 
 - Здоровля М. К. Садовського. М. К. Садовський, який прохворів цілий тиждень і не виступав на сцені, видужав і сьогодні гратиме Ханенка в п'єсі „Бондарівна". 
 - В університеті. Завтра, в 7 г. вечора, в V авдіторії університета св. Володимира, на засіданні товариства Нестора літописця буде прочитано: 1) д. чл. В. 3. Завітневич—„А. С. Хомяковъ, какъ историкъ", 2) д. чл. Ю. А. Яворський—„Пропавшая западнорусская книга 1629 г.: „Діалогъ о смерти".  - До справи князя В. Святополк-Четвертинського. Ф. Мазевський, як повідомляють польські газети, подав київському прокуророві прохання віддати під суд російського журналіста Брешко-Брешковського, автора статтів про смерть кн. Четвертинського, надрукованих в №№ 1779, 1781, 1783, 1785 і 1787 газети „Биржевыя Вѣдомости", а також і редактора цієї газети Васильєва. Окрім того Ф. Мазевський позиває редактора „Послѣднія Новости" В. Румина за передрук фельєтонів Брешко-Брешковського і Федорова за коментарії до них. 
 - Смерть П. Ф. Дунаєвського. Вчора о 7-й год. ранку в Олександрівській лікарні помер од рака шлунку відомий оперний режисер П. Ф. Дунаєвський. Покійний зоставив жінку й дітей без всяких засобів для життя. 
 - Асігновки на пам'ятник Шевченкові і Гоголю. Губернський земський комітет ще 11 мая і 28 сентября 1909 року постановив асігнувати по 1500 карб. на пам'ятники Шевченкові і Гоголю. Асігновані гроші малось взяти з запасних сум, але особливе присутствіє по земським і городським справам не дозволило зробити цього. Тепер губ. зем. управа просить губернський зем. комітет занести в проект земського обрахунку на 1911 рік зазначені 3000 карб. 
 - Засідання губ. зем. комітету. ЗО сентября одбулося друге засідання губернського земського комітету, на якому розглядались всякі доклади. Закінчила роботу финансова комісія. На будівлю повітових і земських лікарень асігновано 210.865 карб. На лицовецьку лікарню асігновано 15.000 карб. Постановлено збільшити жалування лікарям до 1500 кабр. на рік і шкільним фершалам до 420 карб. На ремонт лікарень асігновано 250 590 карб. Ухвалено дати допомоги київському благодійному товариству 1000 карб., а також постановлено організувать повторні курси для фершалів.
1 октября одбулося третє засідання комітету. Розглянуто цілий ряд докладів. На ветеринарію на 1911 рік асігновано 117.741 карб. більше, ніж торік, на 5380 карб. Принято доклад про видатки на содержування в губернській лікарні 1000 душ псіхично-хворих, на що управа просить 355.523 карб., на 10.711 карб. більше, ніж торік, а також принято доклад про видатки 22.500 карб. на содержування душевно-недужих у вінницькій лікарні, і 300 карб. на перевозку вбогих душ.-хворих з Київщини в Кирилівську лікарню. 
Ввечері вибрано 6 членів хазяйственного комітета. Вибрано: І. Реву, В. Чернова, В. Тальберга, Г. Вишневського, Ф. Гвоздика і К. Залєського. 
Потім закритою балотировкою вибрано в непремінні члени крестянського банка од земства І. М. Реву.  - Борги г. Київа. По відомостям финансового одділу київської городської управи боргів у города є тепер 8.468.662 карб. 50 коп. Цей борг набрався од 15 позичок, 6, 5 і 4 1/2 процентових. 
 - В справі кіосків на залізниці. Як відомо, всі 30 кіосків на п.-з. зал. оддано в аренду А. С. Суворіну за 12,000 карб. Голова державного контролю запротестував проти цього, бо управлінню давали за кіоски 16,000 карб., але рада пів.-зах. залізниці знову постановила оддати кіоски Суворину, бо він „благонадежный". 
 - Ще нова газета. Вчора вийшла в Київі нова копійчана газета—„Кіевская газета (копѣйка)". 
 - Погода в Київі. Останні два дні в Київі дув з півночі великий вітер і дуже похолодало. Вночі проти суботи температура опускалась до нуля. 
 - Крівава драма. Вчора на В.-Володимирській № 78 Михайло Омельченко пристрелив з револьвера жінку й тещу. Збіглися люде. Омельченко, розмахуючи револьвером, виломив вікно, вискочив на улицю і втік. Покалічених женщин одвезено в Олександрівську лікарню. 
 - Нещастя з поїздом. Швидкий поїзд № 8, що вийшов позавчора ввечері з Одеси, підходячи до станції Рудниця, набіг на товарні вагони. Вагони ці через недогляд станціонного начальства не було прибрато з дороги поїзда. Нещастя з людьми не було.
 - 3 Київщини. Школа і селяне. Нам пишуть з с. Москаленок, канівського повіту, що там люде не хотіли посилати своїх дітей до церковної школи і через те поставлено в селі земську школу. Учитель, призначений в церковно-парафіяльну школу, сидить без діла, бо школярів нема ані одного. Земська ж школа буде приймати дітей тільки з 15 го ноября, бо ще й зараз не добудована. 
 - На полі. Наші дописувачі сповіщають з канівського повіту, що там посіви озимини місцями добрі, а місцями—повиїдала черва. Кращі посіви ранні, на чорнім пару, а пізнішим—горе без дощу. 
 - Напад. В с. Санжарисі, черкаського повіту, троє людей з револьверами в руках напало на монополію. Монопольщиця як сповіщають „К. В.“, наробила крику, а напастники, стріляючи, поранили її. Грошей взяти їм не пощастило. Підозрілих людей поліція арештувала. 
 - 3 Поділля. Пошесті. З с. Попівки до нашої газети пишуть, що там лютує шкарлятина, тиф та дифтерит. Як тільки почали слабувати люде, то приїздив фершал з земської лікарні, а лікаря земського в Попівці й не бачили. А хто з селян їздив до його в лікарню, то лікарь висилає фершала оглядати хворого, а сам не показується. Є в Попівці ще й свій фершал, але йому не доймають люде віри. 
 - 3 Волині. За душогубство. Окружний суд у Житомірі засудив на двадцять років до каторги селянина Ващенка за те, що він убив свою жінку на останньому місяці вагітности її. 
 - 3 Чернігівщини. Самогубство інженера. До Ніжина приїхав був інженер Булашевич і став у манастирській гостиниці. Замкнувшися в номері, він застрелився. 
 - 3 Полтавщини. Втеча. З прилуцької тюрми, як переказує „Р. Сл.“, вікном утекло двоє арештованих — Блистовський та Скирда. За цю втечу зроблено догану начальникові тюрми. 
 - Грабіж. На хуторі Булахах, кременчуцького повіту, вночі грабителі наскочили на хату властителя хутора, забрали гроші і, стріляючи, втекли. 
 - Земська пенсіонна каса. Полтавське губернське земство знову підняло питання про заснування пенсіонної каси для земських служащих Полтавщини і подало свій доклад в цій справі на розгляд повітових земських зборів, од яких, головним чином, і залежить згодитись з заснуванням їх, або одкинути зовсім. Минулого року більшість повітових зборів (9) згодились заснувати цю касу і навіть асігнували були потрібні кошти, але решта (6) відмовились цілком і завдяки цьому (не було потрібних по статуту 2/3 земств) губернські земські збори в январі місяці с. р. касу „провалили". Що буде тепер,— покажуть незабаром голоси повітових земських зборів. 
 - Курси бжільництва, що мали відбутись в Лубнях влітку сього року, з деяких причин, не відбулись. Товариство пасішників їх має заснувати влітку року 1911. Лубенські повітові земські збори асігнували на ці курси 200 карб. 
 - Земські сбори. В Лубнях чергові земські збори роспочались 29 сентября. Ім треба розглянути 76 всяких справ і зрбити вибори голови та членів земства, губернських гласних то що. (Власн. кор).  - Холєра в Лубнях уже зовсім принишкла. Ось уже більше тижня нема ні жодного випадка слабування. Хворих також уже нема зовсім. (Власн. кор.).
 - Сельсько-господарська виставка на селі. Нам пишуть, що лубенські чергові земські збори, ЗО сентября, ухвалили підтримать бажання яблунівського сельсько-господарського товариства про заснування в м. Яблунові літом року 1911 сельсько-господарської вистави виключно для селян околишніх сел з відділами: хліборобства, скотарства, птахівництва і инш., асігнувавши 200 карб. на потреби виставки. 
 - 3 Харьківщини. Вищі курси. Фундаторка обревизованих товаришем міністра освіти цієї весни вищих жіночих курсів у Харькові п. Невіандт — передала курси до рук колегії професорів. 
 - 3 Катеринославщини. Лихо рецензентам. Рецензент катеринославської „Южной зари“ оповідає в цій газеті свою пригоду в єврейському театрі. 27 сентября пішов він од редакції на виставу пьєси Зудермана „Родина" в еврейськой труппі п. Камінського. На вході контрольорка сказала рецензентові, що адміністрація труппи роспорядилася не пускати його до театру за неприхильну критику на виставу „Нори“ Ібсена. Рецензент таки сів на своє місце. Тоді контрольорка прийшла до його з поліцейським. Поліцейський, роспитавши рецензента, сказав, що вивести його з театру не має права. Контрольорка сказала, що поки не вийде з театру рецензент, завіса не підніметься. Почувши це, глядачі стали протестувати і вимагати назад грошей за білети. Тоді виставу почали. Рецензент висидів у театрі дві дії, а тоді сам пішов. 
 - 3 Херсонщини. Про одеську виставку. Виставочний комітет не заплатив городові за освітлення виставки газом. Город нахваляється, що не даватиме газу, як і далі не платитимуть. 
 - Депутат—милійонщик. Депутат Волохин, що недавно помер на Херсонщині, зоставив удові і шістьом дітям  милійонну спадщину. 
 - Репресії на газети. „Р. Сл." сповіщає, що в Одесі цензурний комітет звелів сконфіскувати тамтешні газети, що завели в себе одділ: „Спасайте Одессу!" Така сама доля спіткала „Одесскія Новости" за статтю з приводу арешта редакторки київської газети „Огни“. 
 - 3 Кубані. Смертні присуди. У Катеринодарі воєнний суд 28 сентября засудив на смерть за „сочинскую республику“: Хвинія, Учадзе, Двалія, Чхенкелі та Сергієва. Суд постановив клопотатись, щоб смертну кару цим людям було замінено.