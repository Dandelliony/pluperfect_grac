   Економичне життя України. "Благословенна" земля.

   Раз-у-раз на теріторії України знаходяться нові природні багацтва. Тепер інженер-технолог Пакульський на сторінках „Черниг. Сл.“ повідомляє про багаті шари охри, що марно пропадають на Чернігівщині. Коли звернути увагу на величезні шари торфу на Чернігівщині,— пише д. Пакульський, —то майже напевне можна буде знайти в них дуже багато охри. Ідучи з Велико-Березківської цукроварні до села Чернацького за хутором Пащенковим, по течії річки Знобівки, на обривах берега річки всюди видко сліди охри од рудого до червоно-рудого відтінку; ці сліди йдуть і далі по-над річкою на досить велике віддалення. У тім самім новгородсіверськім повіті, при селі Кам'янці, на протязі приблизно ЗО десятин, на глибині 12 вершків лежить шар охри завтошки в 4—7 вершків. У глухівськім повіті, за 4 версти від Свіської цукроварні, по правім боці заболоченого ставка, на глибині 4 вершків лежить багатий шар охри, зазтошки до 1,5 аршин. У стародубськім і конотопськім повіті також лежать товсті шари охри. Опріч названих місцевостей, охра ще повинна бути в багатьох инших пунктах губернії, бо торфу на Чернігівщині багато, а будування місцевого торфу таке, що в нім мусить бути охра. 
   Охра вживається для фарбування всяких будівель, і місцеві селяне давно вже користуються нею. Вони сушать сиру охру, трохи пропалюють її, а потім розпускають у нафті куски старої резини, а тоді змішують розпущену резину з охрою й фарбують хати та покрівлі. Фарба ця виходить дуже тривка, як асфальтова, й все пофарбоване місце стає червоним. 
   У чужих державах охра добувається на Гарці, в Баварії, Австрії, Франції, Італії, але найкраща охра добувається в Англії. Росія користується закордонною привозною охрою, причім за пуд її у нас платиться 2 карб., не рахуючи мита. Навіщо ж, виникає питання, користуватись чужоземним продуктом, воли у себе під боком маємо власні невичерпані багатства? Це тим більше дивно, що переробляти добуту з землі охру дуже лехко, й поставити фабрику для виробу цеї фарби можна було б з дуже малими грошовими коштами. Одначе, ніхто на ці багацтва не зважає, й вони лежать у землі, не даючи нікому ніякої користи. Хіба тільки чужоземці заробляють на цьому, бо вся Росія тепер купує закордонну охру, тоді як при більшій енергійности місцевої людности потреби цілої Росії в охрі могла б задовольняти одна Чернігівщина. Та все вже в нас так: лежать на теріторії хоча б тієї ж Чернігівщини багацтва торфові, чималі шари заліза, найкраща в Європі фарфорова глина, крейда,—а все це або гине марно, або дає місцевій людности мізерний заробіток.
