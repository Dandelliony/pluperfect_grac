   ПО УКРАІНІ. У КИІВІ.

   — В українському клубі в суботу, 9 жовтня, одбудеться чергова танцювальна вечірка для членів клубу і їх гостей. Початок в 8 г. вечора. Прохають всіх, хто записався до хору, прибути до клуба на пробу в вівторок, 12 октября, в 8 г. вечора. 
   Прохають всіх, хто записався до хору, прибути до клуба на пробу в вівторок, 12 октября, в 8 г. вечора.
   Збори членів українського клубу мають одбутися 19 октября. На порядку дня стоїть: 1) вибір нових членів, 2) вибір кандидатів на старшину і 3) біжучі справи. 
   Особ, що не можуть прибути на загальні збори, просять повідомити про те старшину, бо ті, од кого не буде одержано ніякого повідомлення, вважатимуться відсутними з Київа. 
   Старшина українського клубу прохає членів, що не заплатили вкладки за 1910 рік, заплатити перед загальними зборами. 
   — Панахида по С. А. Муромцеву. Місцеві літературні товариства, корпорації присяжних повіренних і їх помішників, а також і редакції поступових газет, вчора в 1 год. дня одправили в Володимирському соборі панахиду по предсідателеві першої Державної Думи С. А. Муромцеву. З 12 годин люде почали сходитись в собор, і через годину церков була повнісінька. Панахиду служив настоятель Володимирського собору о. Корольков. Співало два хори—соборний і університетський. На одправі крім де-кількох тисяч студентів і курсисток, були професорі, представники адвокатури і преси. Багато було воєнних. 
   Біля тисячі студентів-політехників од самого політехникума йшли в собор без шапок, співаючи „вічна пам'ять“. 
   Після панахиди публіка вийшла з собору. Почали співати „вічна пам'ять“. Невеликий зразу хор почав збільшуватись, і скоро весь натовп, співаючи, пішов до університету. Несподівано з'явився наряд піших городових і став вимагати од публіки розійтись. 
   — В університеті. Вчора в 14 авдіторії перед початком лекції професор Мітюков попросив уваги в студентів, бажаючи сказати де кілька елів з приводу смерти С. А. Муромцева. Вся авдіторія встала, як один чоловік і стоя слухала, поки професор говорив про заслуги покійного, яко вченого, громадського і політичного діяча. 
   — В духовній академії. Вчора інспектор напів офіціально заявив, що на посаду ректора академії призначено еп. канівського Інокентія, голову київського союзу русского народу. 
   — Заборона студентських зборів в університеті. Як відомо, ректор київського університету дозволив 15 студентських зборів по факультетах для тих, хто бажає взяти участь в обмірковуванні і виборах фундаторів товариства „Взаимопомощи" і „Студенческаго клуба вне университета". 
   Через те, що позавчора на першій з цих збірок у юристів було сказано дві промови з приводу смерти С. Муромцева, ректор університета заборонив дальші збори студентів в університеті, перше дозволені. 
   — Асігновка на пам'ятник Т. Шевченкові. В пункті „на необов'язкові видатки" в земському обрахункові на 1911 рік київським губ. земськ. Комітетом затверджено—1.500 карб. на пам'ятник Т. Г. Шевченкові в Київі. 
   — Літературна справа. Вчора в окружному суді розбіралась справа бувшого редактора газети „Последнія Новости" А. К. Малашевського, якого позивали по 1035 от. за звістку, надруковану в газеті 17 января, про ревизію фершальської школи лікарів Т. і Є. В звістці говорилось, що в школі навчають за-очі і инш. Суд присудив д. Малашевського на три тижні під арешт. Т. і Є., які позивали Малашевського, просили суд скасувати присуд, бо вони цілком реабілітовані цим присудом. 
   — В київському городському музеї. Недавно на посаду доглядача історично-етнографичного одділу київського городського музея запрошено д. Щербаківського, який де-кілька років вже збірає матеріяли по українському сучасному і давньому мистецтву. З цією метою д. Щербаківськвй об'їхав останніми часами Волинь і пинський повіт, могилівської губернії. Він привіз багато фотографій і цікавих пам'ятників української церковної старовини. 
   — Старі ікони. Останніми часами в київський городський музей прибуло багато цікавих річей в історичний і етнографичний одділи. Особливу увагу звертають на себе дві ікони, прислані постійним співробітником музею А. Ф. Вержбицьким. Обидві ікон —„Покровъ Пресв. Богородицы", але намальовано їх не однаково. На обох іконах серед присутніх поміщено українських гетьманів в національних костюмах, з ознаками власти—булавами. Лице одного з гетьманів нагадує Богдана Хмельницького. 
   — 3 приводу забастовки на північнофранцузькій залізниці на станції Київ І повішена оповістка, яка перестерігає тих, що їдуть за кордон, що на цій залізниці поїзди не ходять. Тепер, як відомо, забастовка вже скінчилась. 
   — 3 Лукьянівської тюрми випущено редакторку-видавця газети „Курское Эхо“, що виходило в Курську 1906 року, Є. А. Березовську. 
   Газета ця виходила півроку. Проти п. Березовської розпочато за цей час 60 судових справ. За один місяць газету конфісковано було двадцять раз. 
   П. Березовеька одбувала кару з присуду курського окружного суду, який засудив її 1909 року на місяць в тюрму. 
   — Земські обрахунки на 1911 рік. Київським губернським земським комітетом затвержено земські обрахунки („смету") на 1911 рік в сумі 4.494.032 карб. Тут є: на дорожну повинність—365.321 карб.; на місцеве гражданське управління —549.686 карб; на лікарське діло —392.868 карб.; на громадську опіку—311.875 карб.; на ветеринарну справу—117.741 карб.; на арештні місця 83.427 карб.; на воїнську повинність 19.860 карб.; на духовенство 127.012 карб.; на народню освіту —1.072.537 карб., на необов'язкові видатки —259.700 карб, і на запасні кошти—194.605 карб. 
   — Реалізація урожаю. Управління півд.-зах. залізн. дороги оповіщає грузоодправителів, що з приводу великого врожаю в напрямку Одеси йде дуже багато хліба, через що встановлюється черга для одправки хліба. Насамперед будуть посилати хліб у мішках, а не зсипаний. Боячись залежів, управління прохає посилати хліб в мішках. 
   — Засідання „Общества Зкономистовъ". Сьогодня в 8 годин вечора в помешканні Київського Комерційного Інститута одбудеться засідання „ Общества Экономистовъ“. На цьому засіданні буде прочитано такі доклади: 
   1) Проф. В, Г. Бажаєв—„Объ экономическомъ подъотделе земскаго отдела екатеринославской виставки 1910 г.“ 
   2) А. І. Ярошевича: „Объ уманской и винницкой сельско - хозяйственныхъ выставкахь въ текущемъ году“.
   — 3 Київщини. Про пожежу в с. Єленовці, васильківського повіту. Пожежа сталась через те, що діти пекли під клунею картоплю, Вгоріло мало не 150 дворищ. Люде сидять на вулиці голодні і голі. Місцева поміщиця, В. H. Хаеенко, має одкрити для погорільців безплатну столовку. 
   — Сесія окружного суду в Черкасах. Сесія київського окружного суду в Черкасах розбірала справу про напад на євреїв, які їхали в м. Медведівку, чигиринського повіту. Злочинців було два, а євреїв сім, і через це злочинцям не пощастило пограбувати гроші. По підозрінню в нападі було заарештовано двох селянських парубків—Михайла Любченка та Гната Кучеренка, яких євреї і пізнали. Злочинців засудили до каторги на 8 років. 
   Ця сама сесія розглядала справу 60-літнього діда Иосипа Мухи, який підстрелив з ревнощів свого селянина. Иого засудили до каторги на 12 років. 
   — Пошесть. З різних сел черкаського повіту надходять повідомлення в повітову земську управу од участкових лікарів про пошесть шкарлятини. Такі звістки прийшли з сел: Березняків, Куліновки, Замятнищів та ин. Слабих дуже багато. 
   — На Волині. Артисти бідують. В Новоградволинську грає тепер російська драматична труппа Бєльської. Заробітки дуже кепські. Артисти пробували зменшити плату на 20 проц, але й це не помогає. 
   — 3 Чернігівщини. Воєнна муштра. Під керуванням губернатора в Чернігові одбулось засідання комісії з приводу упорядковання „потешныхъ ротъ“ з учнів середніх та нижчих шкіл. Комісія ухвалила негайно завести воєнну муштру. 
   — Стіпендії Чернігівські повітові земські збори, щоб одзначити 50-літні роковини скасування кріпацтва, заснували 4 стіпендії в школах для дітей селян чернігівського повіту. 
   — Предсідатель управи. Чергові збори глухівського повітового земства вибрали за предсідателя управи місцевого городського голову—Малченка. 
   — 3 Полтавщини. Про справу народнього університету. Зіньківські земські збори прилучились до прохання московського земства про улаштування в пам'ять 50 літніх роковин скасування кріпацтва народнього університету. 
   — Садівництво та огородництво. Лубенські чергові земські збори ухвалили 1911 року завести в повіті три „показательних“ садки й городи під доглядом повітового агронома д. Шкляра. Призначили на цю справу збори 1.493 карб. (520 на жалування інструкторові, решту на инші трати), з котрих половину бере на себе губернське земство. 
   — Холера. Нас сповіщають, що в селі Вільшанці, лубенського повіту, появилась холера. 
   — Нагорода за боротьбу з холерою. Нам пишуть з Лубень, що сьогорічні земські збори призначили фершалові (з військової фершалської школи) д. Кривцеві, що їздить всюди по селах лубенського повіту гоїти людей од холери, 50 карб. нагороди за його щиру працю. 
   — 3 Харьківщики. Судові справи. В окружному суді при участі присяжних засідателів розбірали цікаву справу представників харьківської „золотої молоді“ — Одарченка та Заремби. їх обвинувачували за те, що вони наробили на 3 тисячі карб. фальшивих векселів на ім'я графа Капніста. Одарченка засудили до арештанських рот на 3,5 роки, Зарембу — виправдали. 
   — 3 Катеринославщини. Заходи земства. Олександрівські земські збори ухвалили: одкрити курси гігієни для народніх вчителів та с.-господарські курси для селян, улаштувати 140 показних участків, 35 показних полів та 7 показних господарств. 
   — Школи. Олександрівські земські збори ухвалили одкрити багато двохкласових шкіл імени Царя Олександра II в пам'ять скасування кріпацтва. На цю справу земство асігнує 250.000 карб. 
   — 3 Херсонщини. Депутат Рено. Депутат Рено од Одеси був на зборах союзу русского народу і заявив, що в Думі буде працювати під прапором і по програмі союзу, підтримувати його інтереси в справах єврейських та фінляндських. Барон Рено обіцяв піднять справу про телеграму торгово-промислового з'їзду, надіслану графові Вітте, як на образливу для русского народу і повідомити про діяльність, з'їзда „кого треба “. 
