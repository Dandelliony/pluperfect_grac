   Про смерть С. А. Муромцева.

   Другий день на вулицях Москви величезна юрба людей. Багато людей в жалобі. Біля дому сила людей жде зранку до вечера, щоб протиснутись попрощатись з покійником. В кімнаті немає вже місця для вінків. На вінках все білі стрічки, тілько деякі зелені. На двох—трьох червоні. Написи все короткі, прості. Після вечірньої панахиди Кішкін сказав першу промову. Пізно ввечері юрба ще побільшала. Високий худий дідусь здіймає шапку, хреститься і говорить: „браття, грішні ми перед покійником". Юрба мовчить, де-хто тяжко вздихає. Несподівано з-за юрби залунав голос студента, який оповіщає, що в кватирю не пускатимуть більше, бо вже пізно. Починається гомін: „За що така образа? Чи ми гірші?" Хвилювання зростає. Хтось починає стукать в двері. Инші підтримують. Роспорядчики хотіли заспокоїти, але їм не вдається. Чути голоси: „Тут будемо молитися, нехай правлять панахиду". Через якийсь час прийшов священик і на вулиці служить першу народню панахиду по першому народньому представникові. На вулиці ж стоїть скілька підвід з вінками; в кватирю вони не вміщаються. 
   В університеті збірка. Комітет прочитав доклад. Вибрали промову Гзовського, який і промовлятиме од імени студенства. На вінкові постановлено написати: „Гражданину, борцу и учителю—московское студенчество". Медики-клініцисти припинили заняття і одяглись в жалобу. В комерційному інституті нема вчення. Одправлено панахиду. В університеті Шанявського нема вчення. Студенти інженерної школи прохали раду професорів одмінити заняття, але рада не дозволила. На жіночих курсах збірка. В фонд похоронний вступають жертви од робочих і служащих. До вечера 6-го зголосилося 187 депутацій. Надіються, що цей похорон буде більший од похорону Трубецького. Заяви, телеграми, вінки надійшли од то-ва офіціантів, професійного союзу робочих-парикмахерів, крамарів, охотнорядців, т-ва взаємної допомоги агрономів, т-ва технологів, служащих пасажу Солодовнікова, гурта залізничих служащих, робочих трамвайного парку, ц. ком. народніх соціалістів, московської групи народніх соціалістів, робочих друкарні Ситіна, Сабліна, торговців Болотної площі, служащих городської думи, служащих північних доріг, вільноопреділяющихся, пречистенських курсів, робочих, торговельних служащих і клуба робочих. З заяв, листів і телеграм усяких шарів громадянства особливо виділяється лист швейцара банку Рєшетова: „Дай Боже, щоб над свіжою могилою не чути було слова ворожнечі і образи. Який він був дорогий всім нам! Він був кращим борцем за бідних і скривджених. „Ты, дорогой нашъ защитникъ, умеръ, но духь твой будетъ жить съ нами. Трудящіеся классы оценятъ тебя". Од соц.-демократа Закерова така телеграма: „Какъ неизмеримо жаль уходящихъ честныхъ, просвещенныхъ людей; ихъ такъ немного у насъ". 
   На засіданні городської думи багато журналістів. Міркували, як вшанувати пам'ять Муромцева. Гучков відкрив засідання сухою промовою. Гурт гласних вніс заяву, щоб дума заснувала в університеті стіпендію імени Муромцева і помістила в залі, де одбуваються засідання, портрет Муромцева, який так багато і гарно працював для думи. 
   Ректор петербурзького університету послав телеграму ректорові московського університету з висловом спочуття про передчасну втрату. В Петербурзькому університеті низка студентських зібрань. На зібраннях висловлювалися, що Муромцев ще до Думи багато зробив для підвищення гражданственности Росії. Прийнято резолюцію, яка висловлює упевненність, що серед студентства найдуться завзяті оборонці народніх надій, які ще не здійснилися. Постановлено послать депутацію з вінком. Зібрання закінчилося співанням вічної пам'яти. Всі инші вищі школи Петербургу теж послали вінки. В Петербурзьку думу вносять пропозіцію встановить на юридичному факультеті премію Муромцева за кращу юридичну працю. 
   Естонська колонія послала телеграму, заявляючи, що сумує з приводу смерти голови Думи, прихильника рівноправности і поєднання народностів! 
   Парижська газета „Temps", вмістила докладну біографію Муромцева, в якій зазначає величезну ролю його в визвольному рухові Росії і видатну діяльність, як голови першої Думи.
