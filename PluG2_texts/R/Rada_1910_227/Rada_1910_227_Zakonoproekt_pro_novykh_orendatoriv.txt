 Законопроект про нових орендаторів та землевласників „нерусскаго" походження в Південно-Західному краю.

 Міністром внутрішніх справ внесено в Державну Думу „представленіе объ измененіи временныхъ правилъ о водвореніи въ волынской губерніи лицъ нерусскаго происхожденія“ (Додаток до статті 698, прим. З, том X, ч. І своду законів, видання 1900 року законів гражданських) та про поширення сили цих правил на губернії київську й подільську.
 В доданій до цього законопроекту записці міністр внутрішніх справ підкреслює, що з виданням правил 19-го марта 1895 року, сила законних обмежень значно ослабла, через що колоністам знов одкрилося широке поле для масових закупок землі на Волині.
 До цього часу в руки німецьких колоністів, як російських підданців, так і чужоземних, перейшло вже до 700.000 дес. землі, себто до 12 проц. негородської землі волинської губернії.
 Такий швидкий та непохитний зріст чужоземної колонізації волинської губ. за останні роки яскраво свідчить, що з одміною закону, який давав змогу генерал-губернаторам обмежувати наплив чужоземних поселенців, місцевий уряд не має сили боротися з новою небезпекою, за допомогою лиш тих засобів, що дають йому „тимчасові правила" 19 марта 1895 року.
 Таке становище примушує міністра внутр. справ негайно вжити серйозних та рішучих заходів для оборони південно-західних погранишних земель від мирного, але впертого завойовування їх чужоземними колоністами. Засновуючись на вище наведених міркуваннях, міністр внутр. справ бажає внести ось яку переміну в додаток до статті 698 (прим. 3) т. X, ч. І зводу законів 1900 року:
 Ст. 1. Особам, записаним до громади сельських та городських обивателів на підставі правил про устрій побуту чужоземних поселенців, які прийняли російське підданство, та оселились в губерніях київській, подільській і волинській (свод законів т. ІХ зак. сост. вид. 1899, ст. 680, прим. 2, прил. II), як і особам, що переселилися в поіменовані губернії з привіслянських губерній, а так само й нащадкам всіх цих особ неправославної віри забороняється на далі купувати у власність нерухоме майно по-за межами городських осель поіменованих губерній, а також володіти й користуватися тим самим нерухомим майном, на правах найму та оренди.
 Ст. 2. Виложене в ст. 1 правило не має сили: а) на тих особ „русской" народності, православної віри з роду що переселились в київську, подільську та волинську губернії з губерній люблінської і сідлецької, а також на чужоземних поселенців — російської або чешської народности, православних з роду, які теж прийняли російське підданство; б) на ті випадки, коли спадщина достається в прямій „нисходящей“ лінії між супругами в нерухомих майнах по за-межами городської землі, що належать до показаних в статі І особ. У всіх инших випадках спадкоємства, показані в статі І особи мусять продати нерухоме майно на протязі трьох років з часу придбання ними прав на це майно. Коли цих вимог не буде додержано, то майно, по наказу губернського начальства, переходить в опіку та продається з публічного торгу в губернськім правлінні, а гроші од продажу видаються спадкоємцеві, при чім одщитуються з них суми видатків на опіку та продаж.
 Ст. 3. Коли місцева губернська власть виявить яке порушення або обход статі 1 сього додатку, то вона вимагає од судових та всіх инших урядових установ і особ необхідних відомостів про це. На підставі цих відомостів губернатор уповноважує певну залежну од нього урядову особу роспочати в місцевому суді справу про скасування зробленого акта. Справи ці ведуться порядком, установленим для „ делъ казеннаго унравленія“.
 Ст. 4. Київському, подільському та волинському губернаторам дається право висилати административним порядком за межі своїх губерній тих особ, які наперекір статі 1 сього додатку, будуть фактичними властителями нерухомого майна по за межами городських осель, на підставі словесної згоди або взагалі неформальних умов, а також після того, як уже суд порішив скасувати зроблені ними „сделки" на володіння й користування цим майном.