   З „кооперативноі" практики єврейських і польських товариств в Галичині.

   Галичину заселяють два народи — українці і поляки. Крім того в Галичині живе багато євреїв. 
   В Східній часті Галичини живуть українці, а в Західній часті—поляки. Між двома цими народами розселилися євреї, найбільше їх серед українців. В Східній Галичині живе також багато і поляків. 
   Як на Україні, так і в Галичині, український народ складається майже виключно з селян-хліборобів. На 100 душ українського населення в Галичині з хліборобства живе 94 душі. Отже торгівля, промисел — який до речі дуже слабо тут розвинений — вільні професії і взагалі вся не хліборобська діяльність і праця знаходяться в руках євреїв і поляків. Серед українців нема ані багатих поміщиків, ані купців та промисловців, і представниками капіталу—цього нерву сучасного економичного життя—є тут євреї і поляки. А що капітал, і взагалі сила економична, дає й політичну та культурно-національну силу, то українці в Галичині дуже залежать в усіх сферах свого національного життя від сильніших економично і культурно поляків та євреїв. Що до євреїв, то вони хоч і причисляють себе переважно до поляків (сіонистів тут дуже мало), як приміром, в Росії до „русских“, на Угорщині—до мад’ярів, в Германії — до німців і т. д., хоч і живуть вони здебільшого польським культурним життям та в усіх політичних і громадських справах йдуть враз з поляками (є справді де-які винятки з цього загального правила, але ж їх не багато),—про те в економичних справах євреї найбільше тримаються купи і поруч з краєвими (польсько-єврейськими) економичними організаціями мають також свої національні, єврейські організації, очевидно гадаючи, і цілком справедливо, —що сила їх, як окремого народу, лежить в економичній самостійности і незалежности.
   Мають євреї і свої власні „кооперативні“ організації, переважно кредитові товариства, і два союзи цих товариств.
   З усіх родів економичної діяльности торгівля найбільше вимагає біжучого капіталу для обороту, вона дає й найбільший процент на капітал. А що євреї від найдавніших часів провадять в Галичині—як і скрізь, де живуть,— торгівлю, то вони найбільше мали й мають того капіталу, бо нагромадили, придбали його на торгівлі. То ж, коли з зміною господарських відносин на селі, хлібороб став потребувати грошей, капіталу для обороту в господарстві, то міг його дістати тільки у єврея, місцевого крамаря. Той, хто позичав гроші,—а були між такими пізніше і поляки, і може трохи свої, багатіші люде, українці,— драв немилосердні проценти, наприклад, до 200, 300 і 500 процентів на сто, і на цьому „ремеслі“ збивав собі добрий маєток *). Коли від 60 років минулого століття (1868 рік) стало вільно євреям купувати селянську землю, то від того часу, з кожним роком все більше обтяжені боргами і обмотані лихвярами-кулаками селяне-хлібороби стали збуватися своїх шматків землі та тікати за щастям до Америки. Земля переходила переважно в руки євреїв, котрі сами її не обробляли і не обробляють, а віддають в оренду тим же селянам **). Тепер є села, особливо в горах (там люди ,наші найтемніші, їх легко обдурити і в сіть затягнути) де українські і селянські хати можна бачити тільки на окраїнах села, а селянські вузенькі ниви та пасовиська
*) Dr. L. Каго в своїй розправі „Lichwa na wsi w Galicyi“ („Wiadomosti statystyczne t. 14. Львів. 1888. Вид. Виділу Краєвого) подає такі цифри для сімдесятих років.—Селяне (христіяне) побірали на позичках не більше 24 проц., жиди —від 50 до 150 проц., а в де-яких повітах навіть 400 і 500 проц. 
**) За час від 1873 до 1897 р. зажадано судами продажі з публичного торгу 57.644 селянських господарств. В трьох роках (1895 —1897) половина (49.5 проц.) випадків ліцитації за довг до 200 кор. (80 карб.).
   
   —на високих схилах Карпатських гір. В низинах найкращі землі за пів дармо, а часто шахрайством і насильством, забрали собі євреї і поляки центри cел—еврейсько-польскі. 
   Ще й тепер процвітає в Галичині лихва і здирство на грунті кредітових відносин, але в меншім розмірі і в инших формах, як раніш. Індівідуальне лихварство перемінилося на гуртове, „кооперативне", хоч є ще доволі і індівідуальних лихварів, що тихцем провадять „інтерес“ на власну руку. Але не вони вже дають тавро сучасним кредітовим відносинам. Іх місце заступили „кооперативні" банки і взагалі легальні і тихі (нелегальні т. зв. „покутні банки", що ховаються по кутках) товариства лихварів. 
   На зменшення лихви мав деякий вплив і спеціяльний закон проти лихви, виданий спеціяльао для Галичини і Буковини (з 1877 року*). Від того часу суди почали переслідувати лихварів, коли їм ставали відомі факти здирства і шахрайства „процентщиків“. Уголовна хроніка реєструвала багато фактів засуду за лихварство, майже виключно євреїв**). 
   В 1873 році вийшов закон про господарські і промислові товариства, так званий кооперативний закон, котрий вимагає легалізації, зареєегровання в суді кождої спілки людей, що провадять якийсь економічний інтерес на спільний рахунок і за круговою відповідальністю, і ставить такі товариства під певну контролю відповідних властей. Від тоді тихі спілки лихварів-евреїв, —і їх 
   *) Аналогичний закон вийшов потім і для цілої Австрії (в 1881 р.). 
   **) 3 поміж засуджених за лихварство в Галичині 192 осіб, в роках 1882—1886, було католиків 24 (12.5%), євреїв 168 (87,5%); з засуджених же в цілій монархії 3 9 осіб, в роках 1880-1889, було євреїв 309 (61.1%), 189 католиків, 7 евангелицької віри і один єдиний греко-католик (уніат, національна віра українців). Праця, з якої беру цифри (Wiadomosci statystyczne t. 14. Львів. 1893), не подає розділу засуджених по провінціям, але на підставі цифри засудів за лихву в Галичині в р. 1882—1886, можна судити, що і засуди в цілій монархії в р, 1880—1889 припадають майже виключно на Галичину.
   спільників з поміж христіян, потроху легалізуються, реєструються і пристосовують свою діяльність,—не безуспішно,—до нових, змінених обставин. Так повстали в Галичині „псевдо-кооперативні“ кредітові спілки польські, єврейські і польсько-єврейські, яких тепер налічується скілька тисяч і які найбільше поширені в східній, українській часті краю, та хоч по складу членів є українські, але по характеру діяльности незвичайно шкодливі для українців. 
   Хоч закон про лихву і не встановляє максімальної (найвищої) законної норми проценту на капітал і карає не за висоту проценту, як такого, а за використання кредітором трудного становища довжника, коли воно буде доведено. Про те проценти в реєстрових товариствах, формально стали наближатися до так мовити-б риночних, що напр. у великих, центральних банкових інституціях бувають від 4 до 8 на сто. Та що близче капітал приходить, через посередні, акредітуючі інстітуції і через місцеве товариство, до селянина—то висота проценту все збільшується і місцеве товариство офіціяльно бере від 8 до 10 і більше. В дійсності, однако, довжники платять в півтора, два і більше разів вище того офіціяльного проценту. Місцеві єврейські товариства,—та й инші, — незвичайно багато беруть ще на покриття коштів адміністрації і инші додатки, серед яких поважне місце займає „факторне“ агентам товариства, яких воно має в кожному селі, куди тільки сягає його діяльність, і за протекцією яких можна стати „членом“ товариства і затягти позичку, заплативши велику мзду. Крім того, такі товариства, обчислені на зиск і визиск, мають, звичайно, дуже високий пай, иноді поскілька сот корон. Ніхто, розуміється, з селян, не платить свого пая до товариства наперед, з своїх грошей. 90 процентів членів стають ними тільки тоді, коли затягають позичку і підписують вексель (або довговоє обязательство, поручну) не тільки на суму затягненого довгу, а ще + до того сума пая. А що процент на довг з додатками доходить иноді до 15 —20 і більше, а процент (дивідента) на пай значно менший (навіть менший як офіціальний процент за позичку), то ріжниця та є стратою для члена-довжника, котра йде на корість товариства, власне тих людей, які заправляють і верховодять в товаристві, а цими людьми є виключно євреї і поляки. 
   Треба ще сказати, що такі товариства не панькаються з несправними довжниками і подають їх до суду, а це, за австрійської судової процедури, незвичайно багато коштує. Всі ж судові кошти, які часто виносять більше, як сам довг, падають на довжника і в-край його руйнують. 
   Реєстровані товариства, по закону 1873 р., по своєму устрою, є, звичайно, в більшій чи меншій мірі організаціями демократичними. Всі члени є рівноправними товаришами, що до прав і обов'язків. Вони ставлють собі, по статуту, симпатичні цілі—взаємної допомоги і т. д. Але в товариствах, про які мова часто в статутах (уставах),—як і в кожній писаній фальшивими демократами, лібералами і кооператорами конституції, —за проголошенням певного прінціпу йдуть всякі обмеження, які зводять той гарний прінціп на нуль. Трапляються часто такі постанови статута, що члени, які не сплатили цілого заявленого пая, не мають права голосу на зборах—і взагалі ніякого права крім змоги, за великий процент, затягти позичку. Такими обмеженнями, а також тим, що товариства поширяють свою діяльність на велику теріторію, часто скілька повітів, осягається те, що товариство, числячи часто скілька сот або й скілька тисяч членів-селян навіть тоді, коли вони мають сплаченими паї, або коли такого обмеження нема в статуті, фактично є товариством не великої групи особ, що його оснували, вложили туди свої капітали (переважно на ощадність, бо це безпечніше, як на паї), і стали вибраними на перших зборах до надзираючої ради і дирекції (для цього потрібно не більше 10 особ). А ставши раз директорами — можна вже бути безпечним за себе і за „своє“ товариство. 
   Є багато способів вдержатись коло доходного місця (натиск на довжників-опозиціоністів і т. д.). Часто й статути сприяють цьому. Статут, наприклад, постановляв, що загальні збори, від яких залежить вибір надзираючої ради і инших органів і означення напрямку діяльности товариства, можуть відбуватися, скажемо, при 50 особах, а коли їх на таку то годину не буде, то збори можуть відбутися того самого дня через дві — п'ять годин, при якій будь кількости членів. Оголошення про збори виставляються звичайно в помешканню товариства, яке несправний член—довжник обминає десятою дорогою, або оголошується в такій газеті, якої члени не читають і не розуміють (польські). 
   От же, як і скрізь, так і тут, форма і система „правління” означаеться фактичним відношенням вил. Основателі пишуть користний для себе статут—конституцію; на загальних зборах, в яких можуть брати але не беруть, з тих чи инших причин участи всі члени,—(чаще всього через віддаленість товариства від місця мешкання членів, розкиданих по селах одного або й скількох повітів і несвідомість, а освідомлювати їх не в інтересі правителів товариства)—вибірають себе до заряду, на правителів товариства; агенти цих правителів вербують членів, роблять їм „благодійства”; директори уділяють позички; в міру того, як зростає число членів-довжників—зростає число заявлених і оплачених паїв, котрі становлять так званий власний маєток товариства, побільшуваний ще більшою чи меншою порукою, і є підставою кредитосдособности товариства; це дає змогу товариству затягати в банках на дешевий процент великі кредити і розвивати шаленні обороти. Кредит такому тов. легко дістати, а коли гроші є, то тоді товариство не жде поки якийсь нуждарь звернеться сам за позичкою, а шукає його через агента. На ріжниці між процентом, який платить на позичках, а бере від довжників, товариство заробляє колосальні гроші, платить директорам і всім иншим правителям велике жалування, удержує часто цілу зграю паразитів, а коли вимагають „обставини”—дає навіть з зисків на „культурні” цілі, напр. на якесь полонізаційне товариство. 
   Власне, цього року, на загальних зборах союз а польських товариств, постановлено, щоб кожне товариство давало один процент з своїх зисків на так зв. „Дар Грунвальдський”. „Дар Грунвальдський“ —це національний фонд, який поляки почали збірати з нагоди 500 річниці побіди польсько - литовського війська над прусаками, під Грунвальдом. Гроші ці призначається на зміцнення польського елементу на kresach (окраїнах) бувшої Польщі. Фондом цим, як і взагалі „патріотично“-просвітною діяльностю) на kresach, завідує польське товариство народньої школи (Т. S. L.) і провадить ту діяльність переважно в східній Галичині,—яку поляки вважають своєю окраїнною провінцією,—в цей спосіб, що полонізує всякими способами українське населення. Так от, на це товариство польські спілки, організовані в польськім союзі,—а їх найбільше в східній українській Галичині і складаються вони переважно з українських селян,—на це товариство дають спілки гроші. Виходить, таким чином, що самі наші селяне, власними грішми, винародовлюють себе. От що значить темнота і економична залежність.
   Щоб хоч в малій мірі зменшити біду нашого галицького селянина і по троху виривати його з цупких лап лихварів, а головним чином для того, щоб мати матеріяльну опору в боротьбі за визволення народу з польсько-єврейської економичної і національної неволі—українська інтелігенція, почавши від 1894 року, стала закладати свої власні, українські кооперативні спілки, які потім злучилися в один український союз („Краєвий Союз ревізійний у Львові") і є тепер для народа досить поважною твердинею в боротьбі за національну самостійність. Є тепер в союзі до 400 товариств, в тім найбільше кредитових. Хоч і в українських товариствах попадаються иноді такі практики, які не зовсім пасують ідеї та основам кооперації, про те, українські товариства, загалом кажучи, є найліпшими, найпоступовішими, що признають, навіть, чужі люде, коли добре розглянуться в місцевих обставинах. 
   На доказ цього, а також для того, щоб нас не запідозріли в відсутності об‘ективности, дозволю собі на кінець подати цифри уділених українськими і єврейськими товариствами даток на просвітні і инші добродійні цілі. На жаль, не можу подати цифри про польський союз, бо готової цифри звіт цього союза не подає, а вибірати з статистичних таблиць не маю тепер часу. 
   Єврейський Союз мав в 1908 р. 348 товариств. Товариства ці, при обороті 788.035.730 кар. дали на добродійні цілі 14.728 кар., а українські спілки, згуртовані в Краєвім Союзі ревизійнім, яких в 1908 р. було 227, дали на добродійні цілі 46.455 кар., при обороті в 123.405.741 кар. В 1909 р. сума добродійних даток значно збільшилась і виносила 54.051 кар. при обороті 162.895.079 кар. Товариств мав Союз в 1909 р. 304. Про єврейський Союз статистичних датів за 1909 р. ще не оголошено. 
   Треба ще зауважити, що українські товариства дають датки майже виключно на продуктивні культурні цілі, на будову національного театру, на студентські та гімназичні бурси (общежитія), на бібліотеки, на захоронки (дитячі ясли), на приватні українські нижчі і середні школи і т. д. 
   За останні два роки галицькі українці заснували 5 приватних українських гімназій, бо поляки не дозволяють правительству одкривати для українців державних гімназій (тепер є 5 українських державних гімназій, а поляки мають середніх шкіл більше 60) і українські кооперативні товариства дуже щиро і охоче їх підтримують чим можуть і як можуть. 
