   Пам'яти С. А. Муромцева. 
 
   Видатному талантові насамперед належить почуття міри, те почуття, котре примушує його не забувати, що „мета науки—в науці, але мета вченого, як людини—в самім житті“. Через те небагато знайдеться на світі людей з такою гармоничною псіхичною організацією, щоб про них можна було сказати; так, вони щасливо обминають крайні збочення людської енергії, вони справді живуть „во все стороны", як каже Герцен. 
   Покійний Муромцев імено до такого сорту людей належав, бо зміг щасливо з'єднати в своїй діяльности високопродуктивну наукову працю з найширшою громадською діяльностю. І невідомо, що йому принесло більше слави: чи наукові праці, чи крісло голови Державної Думи. В усякім разі безумовно, що для такої надзвичайної популярности та поваги всесвітньої, якими користувався Муромцев, його громадська діяльність більше мала значіння, бо нею цікавились не тільки „буддисти" науки та сфери, близькі до них. 
   Серед тієї сили-силенної ріжних спочувань, депутацій, вінків та инших висловів громадського жалю, особливо виділяється московське студентство, бо в особі небіжчика мало воно не тільки вченого громадянина, а ще й блискучого лектора, що при зовнішній суворости мав тепле, гарне серце. З повагою всього світу, вмер він на передодні своїх нових наукових викладів, що хотів роспочати не зважаючи на старий вік. І студентство всієї держави не забуде цих благородних поривів до науково-популярної праці, і достойно виявить свою сердешну дяку. Цікаве, між иншим, відношення Муромцева, яко голови першої Державної Думи, до національного питання. Він був —побірником рівноправности та об'єднання національностів. Над роскритою його могилою об'єднаються голоси представників всіх недержавних народностів Росії, серед яких небіжчик користувався надзвичайною пошаною. Правда словесного спочуття до українського національного питання за часи істнування першої Думи небіжчик не вспів виявити, але поясняється це тим, що С. А. Муромцев під час свого головування був втілена толєрантність, і за для досягнення цієї толєрантности він ухилявся від отвертих балачок на ті чи инші політичні теми.
   Серед російських поступовців нерідко трапляються такі, що наважуються звати себе щирими демократами, а проте дуже скептично, як не вороже, дивляться на пробудження національної свідомости серед українського народу. Тому всяке толєрантне, засноване на науковому досліді, відношення до нас доводиться вітати, як рідкий приклад „достойный подражанія". 
   І ми певні, що похорон Муромцева зробиться справою всіх націй, що живуть в Росії, бо світлий образ цієї ідеальної людини-громадянина ще довго житиме серед тих людей, для котрих сучасна буденщина буде далеким пережитком.
