„Краєвий шкільний союз“.
В Галичині отсе недавно заснувався „Краєвий шкільний союз", завдання якого виложені в отсій надрукованій по всіх галицьких українських часописях записці: Минули століття, як українськоруський народ був світочем народів своєю високою, повною багатого змісту культурою; минули століття, як він став організовувати школи тоді, як навіть королі його сусідів підписатися не уміли; —за українським народом смілі і свідомі зусилля князів, магнатів, гетьманів, брацтв, манастирів, народніх мас — дати народові як найбільше шкіл і нижчих і вищих, плекати і розвивати народню освіту і національну культуру. На руїнах тої світлої культури почала прозябати культура сусідніх народів, а народ український пішов назад, бо нині виказує застрашуючий процент неписьменних. Нині українське слово переслідуване—культурні потреби великого народа не заспокоювані. Стан цей, невимовно грізний для всеї нашої будучности, не може далі трівати, Во незабаром буде за пізно.

Ми, котрі ще могли рятувати наш народ, а не зробили б цього, стягаємо на себе вічний жаль і докір будучих поколінь. І згадка про колишнє світле минуле і думка про будуче і нинішній сумний, аж надто сумний, стан нашого шкільництва, каже нам нині забрати голосне слово, щоб закликати наш народ як до найбільшої активности в справі нашого шкільництва. Чи потрібуємо широко описувати становище нашої рідної школа у Галичині? Народня школа, яка ні своїм числом, ні своєю організацією потреб народа не заспокоює ані в приближенню. Ні одної школи виділової. Ні одної учит. семинарії, ні одної школи реальної, а смішно мале число українських гімназій і скільки кафедр на львівському університеті — отсе образ нашої публичної, чужим режімом вповні поневоленої на ласку і неласку йому виданої школи в Галичині. На нас тяжать виїмкові тільки для нас придумані постанови, бо розвиток наших гімназій від крайнє ворожого польського сейму, а свіжий історичний доказ того настрою, це проект нового типу польсько-руських гімназій, видвигненах польською краєвою репрезентацією в останній сесії, а для нашого середнього шкільництва просто вбійчий. Тенденція шкільництва офіціяльного аж надто нам відома. А не забуваймо про сильну організацію шкіл приватних, на які пливуть милійони. Не забуваймо ні на хвилю про кличі, під якими ті фонди ростуть. Ягайлонська ідея, скрякувавши на усяких уніях, нині шукає здійснення організованням приватних шкіл, винародовлюванням молодого покоління, підтинанням в самім корінні національного нашого життя. А ми?— Ми на те все глухі, сліпі , безвільні. Без уваги лишали ми голоси, що остерігали суспільність перед цею грізною небезпекою. Треба було аж надто разячих доказів мобілізації ворожих сил: треба було, щоб ціла гроза роботи наших сусідів стала перед самими очима, щоб порушити наше громадянство, дати йому відчути страшне „мемето". Тепер щойно починаємо розуміти превелику вагу школи, щойно тепер починаємо розуміти, що про будучність народа , про успіх усякої нашої праці рішають великі маси свідомої молодіжну а через те і   організація рідної національної школи став нашим найбільш пекучим дезідератом першою і найважнішою точкою в програмі нашої народньої роботи. Щасливий зворот вийшов недавно з провінції, свіжий, енергичний, глибоко відчутий. Гарні початки закладанням приватних шкіл зроблено. Суспільність ваша відчула, що не тільки ми мусимо, але і можемо проти сили поставити проти приватних шкіл польських, приватні школи наші, проти сильної організації, організацію ще сильнішу, — проти посвяти посвяту ще більшу, — проти фондів ще більші фонди. Центральною організацією, котра б уняла в систему нашу роботу над шкільництвом, починаючи від народнього аж до вищого, сцентралізувала нашу до тепер між усякі товариства роздроблену роботу, надала їй пляновости, свідомости, напрямів і ціли, а заразом приєднала для неї найширші круги нашого загалу, надала їй силу і енергію, та придбала для неї потрібних засобів, має бути „Краєвий шкільний союз " , заложений українськими краєвими інституціями. Його обовязком буде дбати з одного боку про       шкільництво публичне, офіціяльне, про як найбільшу фреквенцію нашої молодіжи в наших школах публичних, про опіку для неї і моральну і матеріальну, про охорону її від кривд і надужить, про помноження українських шкіл, можливо повнійше заспокоєння пекучих потреб нашого шкільництва покликаними до того чинниками. З другого боку обовязком його буде пильнувати шкільництва у всіх його стадіях, від курсів неграмотних, курсів доповняючих і приготовляючих, шкіл народніх і середніх аж до справи університетської включно; дбати про можливо широке і всесторонне заспокоювання потреб нашого народу, запобігти бракам і прогалинам, які істнують на цім полі, розбуджувати ініціативу на місцях і приходити їй в поміч засобами цілого, народу, всієї суспільности. Це праця, котру союз підіймається вести в тіснім співробітництві з найблизшими їй товариствами, як товариство „Просвіта", Твв. Педагогичне, Учительська
Громада, Наукове Товариство ім. Шевченка, при дружній помочі всіх українських товариств і інституцій Галичини, при живій співучасти всеї суспільности. Тільки при живій спільній праці всього нашого громадянства без ріжниці верству партій і поглядів можуть бути здійснені ці завдання, які бере на себе союз, а котрі являються неминучою потребою хвилини. Погляньмо на німців, які на поклик Петра Розеггера за 11 місяців зложили 2 милійони на організування приватних шкіл; на чехів, які на приватне шкільництво складають рікрічно близько милійон; на поляків, які на "Towarzystwo szkoly" і „Daг grunwal" а зложили милійони. Так роблять народи далеко щасливіші за нас, що в своїх руках держать шкільну магістратуру, яка і без того дбає про розвій їх шкіл і ними щиро опікується, що мають до своїх услуг і управу краєву і центральне правительство. Але вони не вдовольняються тим, зрозумівши всю вагу школи і національно-свідомого виховання. Вони не жалують ні праці, ні жертв, бо знають, що школа рішає будучність народу, а всяка  праця на цім полі, найменша жертва робить цю будучність і кращою і певнішою. А для нас така праця стократ потрібніша, стократ конечніша. Учімся від других, щасливіших за нас народів, не жалуймо ні щирої праці, ні щедрих жертв. Там, де справа йде про запевнення національного нашого істнування найбільша праця, найбільша жертва не за велика, — а велика і важна і найменша праця і найдрібніша жертва. Нехай же ж у відповідь на наш гарячий зазив наш народ і наша суспільність здобудеться на як найважнішу свідому цілів і обов'язків організаційну роботу в цілім краю. Нехай же ж увесь народ без ріжниці на верстви, на партії, погляди і вік поспішить з щедрими датками на фонд „Рідна школа". Зберім могучий фонд загальний на скріплення істнуючих уже шкіл, на безпроволочне помноження і успішний розвій наших приватних шкіл. Сили в нас ще досить. Викрешім її з себе з огляду на вагу справи і грозу положення. Рідна школа нехай стоїть нам все перед очима, нехай нам не дає ні хвилини спокою , нехай займав в нашій роботі місце      перше , бо вона з усіх найважніших справ найважніша. Покажім, що ми вірні висококультурним заповітам наших предків, що ми народ культурний, що може і буде жити в родині культурних народів барони, а не стане погноєм чужих національностей. На це чести і сили в нас хіба ще багато. Під запискою цею підписалися: Михайло Грушевський , голова, Д-р Іван Брик, секретарь, Члени тіснішого комітету: Радник Іван Кивелюк місто голова, Д-р Іван Раковський II секретарь, відпоручник Наук. Тов. ім. Шевченка, о. Омелян Ваньо, Д-р Володимир Охримович і о. Олександер Стефанович, відпоручники Народнього Комітету, Д-р Остап Макарушка, відпоручник Руського Тов. Педагогичного, Члени союз а: Д-р Стефан Федак і проф. Володимир Шухевич, відпоручники Тов. Дністер, Д-р Євген Озаркевич і о. Теодосій Лежогубський, відпоручники Тов. „Просвіта", о. Іван Чапельський, К. Малицька, відпоручники Руського Тов. Педагогичного, о. Д-р Юрнк Стефан, і проф. Василь Біяецький, відпоручники тов. „Учительська Громада", Д-р Володимир Бачинський, відпор. Народнього Комітету, дир. Омелян Саевич, відпор. Краєвого Союз а ревизійного. Датки проситься слати до Тов. Дністер у Львові, на кн. вкл. ч. 6800. Письма проситься адресувати: „Краєвий Шкільний Союз" у Львові, Ринок, ч. 10. („Просвіта ").