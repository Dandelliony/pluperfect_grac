Лекція Максима Славінського в Дорпаті.
(Про національне питання).

14 березіля відбулася в Дорпаті публична лекція Максима Антоновича Славінського на тему: «Національне питання в Росії". („Національный вопрось вь Россіи"). В початку лектор зазначив зріст національного руху в Росії після 1905 р. Цей рух явище цілком природне і випливає як наслідок визвольного руху. Лектор показав прикладами, що національний рух завжди піднімається після великих визвольних рухів і революцій. Він бував наслідком підвисшення свідомости народніх мас. Момент це надзвичайної ваги в житті народу. В цей час намічаються програми, утворюються лозунги, які йдуть в маси, і світлі і темні риси цих лозунгів надовго залишаються в масах і мають надзвичайну вагу за для дальшого життя тої чи иншої нації. І коли інтелігенція може швидко з себе скинути тіні, то не можна цього сказати про маси, в яких ці тіні на довго залишаються. Все це вимагає пильної уваги до національної справи як від інтелігентних проводирів національного руху, так взагалі і від всіх, хто бажає доброго ладу і розвитку російській державі.      Лектор стоїть на ґрунті єдности російської держави, якій (єдності) він надав велику цінність для добробуту і розвитку усіх народів, що складають державу. З цього боку сучасний момент лектор вважає дуже слушним для порішеная національного пигання.
Росповівши майже про всіх народів російської держави, він ніде не помічає бажання політичного відокремлення, Національне питання можна лехко вирішити за допомогою широкого земського самоурядування і рідної мови в суді, адміністрації та школі. Уважно автор розглянув національну українську справу, підкресливши, що відродження України є факт уже здійснений, і не далекий той час, коли національно-культурні вимоги українців мусять перетворитись в життя. Вагу національного моменту починають розуміти всі, і навіть октябристи в Думі не змогли нехтувати прав на національну школу окремих націй, окрім поки що українців. Лекція була надзвичайно цікава і дуже сподобалася публиці. Після лекції (читаної в одній із публичних заль) т-во студентів-українців, на користь якого М. А. і читав її, запросило шановного лектора до себе, в своє помешкання. Тут почали обмірковувати деякі погляди, висловлені автором в лекції. Розглядали прінціп національно - територіяльної автономії. Я тут згадаю тільки про погляди шановного лектора, бо вони доповнюють те, що він викладав публічно. Лектор прінціп державности, чи то в формі повного відокремлення, чи в формі національно-територіяльної автономії, не вважав необхідним за для нормального розвитку національного життя. При щиро демократичнім ладі і повній рівноправности нація зможе захистити свої права і без національно-територіяльної автономії, як це ми бачимо в Швейцарії та Бельгії. Не надає ваги М. А. і тим вимогам автономії, які базірують на економичних підвалинах (Порш. „Автономія України"), кажучи, що ті шкоди за для розвитку продукційних сил на Україні, які робила фінансова політика уряду, з'ясовуються більше тим, що ця політика взагалі була надзвичайно кепська, ніж тим, що вона була свідомо противна економичному розвиткові України. Лектор до місцевої автономії ставиться так, як і Драгоманів, думаючи, що автономію треба забезпечити самим найменшим громадам, які потім вільно можуть входити в ширші спілки. Взагалі М. А. в національности вбачає явище культурнопсіхологичного характеру, де державний момент буває лиш випадково. Врешті М. А. сказав, що про дальші кроки національного життя можна думати всяко, але завжди треба стояти ногами на землі, не забуваючи завдань сучасности. Розмова перейшла на справу з школою, при чім було висловлено думку, що в цій справі дуже велику вагу мав би голос селян, особливо в формі приговорів, як от в одній з волостей на Волині. Не буду тут торкатися усіх розмов. (Тому, що тут були й не члени т-ва, піднято було питання і взагалі про резони і значіння, яке має творення окремої національної української культури). Скажу тільки, що ці розмови надзвичайно зацікавили і щиро захопили як товариство, так і гостей. Тури —мч.