Справа Тарвовської.
Зранку 20 марта дає далі свої посвідчення Маньковський. Він говорить, що Пер'є завжди робила тілько те, чого вимагала од неї Тарновська, і не сміла ніколи їй перечить.
Далі Маньковський розповідає про такий випадок: Тарновська, коли жила в Москві, повела Прилукова в якусь церкву і примусила його заприсягнутися перед образом, що він ніколи її не покине.
Про цей випадок розповідав Маньковському сам Прилуков. Инші свідки, а в тім числі і письмоводитель Прилукова, доказують, що подані на суд листи і телеграми написано і послано Тарновською.
Знайдено їх у кабінеті Прилукова. Тарновська не хоче признаватися, що то її листи, і каже, що не пізнає там свого писання.
Такими посвідченнями вона сама собі шкодить, бо всі добре розуміють, що вона говорить неправду.
З того листування видко, що Тарновська дбала про те, щоб закохати в себе Прилукова.
Дає ще посвідчення лікарь Маральяно, сенатор. В Генуї він одвідав Тарновську, як вона була слаба.
В неї тоді були судороги і надзвичайно сумний настрій. У вечері призначено закрите засідання суду; дальше одкрите засідання одбудеться сьогодня.