Лист з Волині.
Темнота й слухняність волиняків давно вже вславились. Ці неодмінні прикмети нашого селянина —то найкраща підпірка для істино-русскої агітації і одночасно перепона користним для людности рухам, як ось, для прикладу, кооперація.
Вже скілька років Волинь наша звертає на себе загальну увагу своїми союзницькими оргіями, але, хвала Богові, за останні часи починають вони відходити в „область проданій". Правда, Почаїв ще й досі пишається двохмилійонною чорною сотнею, але ж та істино-русская ілюзія не має під собою реальних підстав, як то бачим з їх власних справоздань, до речі дуже тенденційних.
В справозданнях показано чимало неістнуючих товариств кредітових й потребительських.
Так, наприклад, в селі П. один приткий селянин, щоб прислужитись до Виталія, намислився відкрити товариську крамницю.
Для того на сельському сході він намовив селян запоручитиеь, що ніхто не буде купувати в крамницях инших, а лиш у його „союзній". Зате він обіцявся щорічно платити на церкву 40 карб.
Звичайно, що така „кооперативна" крамниця не довго проістнувала, хоч на ній і красувалась істино-русска таблиця.
Ось уже скілька років, як та крамниця вмерла натуральною смертію, але ж вона і досі рахується в союзних справозданнях живою.
Року 1907 в їх справозданнях зазначено всіх голов відділів; тепер же, не зважаючи на енергійні заходи Виталія та накази Антонія про обов'язкове для батюшок предсідательвування — ніяк не можуть бідолахи зібрати відомостів, по яких селах є союзи, і хто в них головує.
Як тільки стали помітні передсмертні муки союзу, його ролю в сучасних рухах починав займати переселенська гарячка.
Власне кажучи орендарі плоті й духа волиняків—почаївескі ченці — намагаються цей рух окрасити істино-русскими фарбами.
Зрозумівши, як аксіому для себе, відому макіавелівську тезу — в цЬль оправдываеть средства", вони на кожному крокові життя слухняних волиняків поставали з батогами в руках, щоб заганять їх на свою кошару.
І хоч те їм не завжди вдається, але ж чому не попробувати, чому не почухаться, коли свербить.
По селах почали ширитись чутки про те, що хто не запишеться в „союз", або наважиться їхати на Сібір, поминувши „союзницьку" опіку, тих начальство не пускатиме, не буде давати їм льготного тарифу.
Все це мало допомагати змонополізуванню переселенського руху в істино-русских руках.
А щоб краще було цим орудувати, всіх охочих покинути старі гнізда союзники обложили податками.
Маючи в кишенях селянські грошики, їм легко примусити переселенців робити лиш по їх союзницькій вказавці.
Та звичайно, значна частина людности зріклася Виталієвої ласки й простує до Сібіру без союзницького „благословенія" Цікаво, що майбутні „сібірці" дуже лагідно живуть тепер поміж собою.
Коли випаде яка оказія в котрого з них, то запрошують перш за все своїх товаришів, а тоді вже родичів.
Як що вони будуть і в Сібіру так цупко триматись один одного, як дома, то це може хоч трохи полекшить їх майбутню важку долю.
Що прикро вражає з життя наших „сібірців"-то це побільшення поміж ними піяцтва.
Спродуючи своє майно і маючи де-яку мізерію грошей, вони, мов з панталику збиваються, раз-у-раз збіраються компаніями і випивають.
Частенько чутно по селах пісні п'яних „сібірців". Повипродувавши збіжжя (снопами здебільшого), вони мають вільний час збіратись гуртками й бесідувати про свої справи, а де бесіда там з'являється й чарка.
А зрештою, хіба наш селянин має яку небудь розумну розвагу? Кидають нас наші люде... але що буде з ними в майбутности? Чи не загублять вони свої національні ознаки в общерусскім морі? Чи не блудні це сини — Вкраїни? Коли ходаки повернули з Сібіру, то довелось мені балакать з одним з них.
І що ж? За три місяці він настільки запаскудив свою перед тим чисту рідну мову салдатською тарабарщиною, що й повірити трудно.
Між иншим похвалився він і гарною „ россєйскою" піснею про „купчика вудалого", що вкрав, либонь, якусь царевну, чи що. Сердешний дуже жалкував, що забув, як вона „на голос" й силкувався пригадати.
Безперечно, факт з салдатським жаргоном і „россєйскою“ піснею дуже прикрий для кожного свідомого українця, і наші громадяне (особливо на селі) повинні подбати про те, щоб звязок переселенців з Україною не порвався Уральськими високостями, щоб наша пісня й наше слово й надалі були для них рідними й дорогими.
А щоб хоч трохи справдити це бажання, треба якомога популярізувати поміж переселенцями нашу книжку й газету, звичайно, що перевагу повинні мати ті з книжок, які найбільше кажуть нашим селянам хто вони, чиї сини.
По всій Україні збірають жертви на памятник Тарасові. Добре було б, як би свідомі громадяне жертвували й переселенцям книжками, бо злиденні достатки бідних селян в такий скрутний для них час не дають їм змоги користуватись друкованим словом, хоч де які з переселенців, правда, просять поради, де б купити з пару гарних книжок й яких, бо в Сібіру, мовляв, мабуть книжок нема.
Денисонко.