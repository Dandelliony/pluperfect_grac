Кооперативний з'ізд в Харькові.
Кооперативний з'їзд в Харькові вже закрився. З докладів та постанов з'їзду видно, що він не дурно збірався. Багато де-чого нового вніс він в життя кредитових кооперативів Харьківщини. З'їзд, розглянувши проект статуту союзу позичково-ощадних і кредитових товариств, остаточно висловився за установу такого союзу. По статутові всі товариства, які входять в союз, несуть взаємну відповідальність за всі збитки, в залежности од боргу, яким вони користуються в союзі. Одповідає

кожне окреме товариство за збитки і обов'язки союзу в два рази проти боргу, який йому дає союз. 3'їзд з великою увагою поставився до діяльности комітету по допомозі сельській кооперації, який недавно заснувався при харьківському сельсько-господарському товаристві. Комітет цей має на меті дослідування кооперативного руху, статистичне обслідування кооперативних інституцій, юридичну допомогу кооперативам, організацію бібліотек, гуртових закупок, курсів по теорії і практиці кооперації і т. ин. З'їзд висловився за необхідність допомоги в справі організації потребительських товариств і об'єднання їх в окремий союз. З'їзд визнав також дуже бажаним розвиток торгу сельсько-господарськими продуктами на складах дрібних сельсько-господарських товариств; тільки щоб торг вели на готові гроші і по квитках кредитових товариств. 3‘їзд визнав також бажаним об'єднання на кооперативних началах земських кас дрібного кредіту, складів сельсько-господарських товариств та кредитних товариств. Врешті, з'їзд висловився за те, щоб конче скликати з'їзд представників кооперації повітових та областних, і що-року губернських з'їздів.