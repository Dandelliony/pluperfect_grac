Жертви авіації.
САН-СЕБАСТІЯН, 22. Вчора французький авіатор Леблон, не вважаючи на негарну погоду, досить високо піднявся над морем, упав з апаратом на берегові скелі і убився. ЗАСНІЦ, 22. В Штетині 21 марта піднявся на п'ятьсот метрів аеростат "Померн“ з чотирьома пасажирами. Коло полудня через великий вітер аеростат упав в море. Поки що знайдено одного мертвим, другого з переламаною ногою, а инших двох, втім числі депутата рейхстагу Дельбрюка, зовсім не знайдено. Думають, що вони потонули. ТАВРІЗ, 22. У 3 год. ночі був сильний землетрус.

САЛОНІКИ, 22. В манастирі почався албанський конгрес. Прибуло 35 представників албанських клубів та инших албанських організацій в Турції. Ухвалено завести в Костянтинополі особливий комітет для посередництва між албанцями та урядом, подати до міністра освіти докладну записку про необхідність заведення серед албанців національної писменности та вжити заходів проти росповсюдження серед православних албанців грецької пропаганди. АДЕН, 22. Самалійський мула напав на одно туземне плем'я, убив 800 душ та забрав скотину.