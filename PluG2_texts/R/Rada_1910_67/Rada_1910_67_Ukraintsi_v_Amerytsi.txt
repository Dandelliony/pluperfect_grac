Украінці в Америці.
Друга читальня в Gonor Man. За кілька років перед цим українці з околиці Gonor (в Канаді) заснували читальню.
Але через те, що українська колонія тут досить велика і роскидана на чималих просторах, вона не могла задовольнити всіх переселенців, бо де-хто з них дуже далеко живе од того місця, де була читальня.
Через це 30 января біжучого року українські переселенці скликали нараду і ухвалили заснувати другу українську читальню, що мала б обслуговувати ті кутки колонії, яким не з руки було користуватися першою.
Поки що нова читальня знайшла притулок в приватній господі, але українські переселенці в Gonor роблять вже заходи для того, щоб поставити для неї окремий будинок і вже зібрали навіть на це частину потрібних грошей, та й місце для будинка призначили.
В околиці Gonor, де заснували цю читальню, живуть українці переселенці здебільшого з Буковини, а також і з Галичини і кілька так званих латинників.
Переселенці з Галичини та латинники всі до одного зараз же стали членами новозаснованої читальні, а буковинці й досі ще стоять осторонь од неї, ніби цураються.
Тільки декілька чоловіка (дуже небагато) пристали до нового українського товариства.
Ця нерішучість буковинців, певна річ, з'явилася не без впливу духовенства, котре в своїх інтересах копав прирву між ріжними по вірі і однаковими по національності переселенцями з Галичини і Буковини. (Канадійськ.
Фарм.).