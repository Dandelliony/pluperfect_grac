ДОПИСИ.
{Од власних кореспондентів).

С. КИСІЛІВКА, Звенигородського повіту (на Київщині). Нещаслива година. Був у нас, у Кислівці, маєток генерала Ісакова. В цім маєтку було сот з чотирі лісу, а в лісі був парк, що сполучався з генеральським дворцем. В цім парку були величезні дуби. Після смерти генерала маєток цей збанкротувався, частина його одійшла
до селянського банку, частину купила кисілівська громада, а парк і дворець купив якийсь німець і зараз же почав його різати та корчувати. Пильщиків він набрав а околишніх сел. Були тут між иншими і п'ять братів Прудивусів з села Княжої. 10 марта два брати Прудивуси різали дуба; тільки що вони його підпиляли, як він з великою силою упав на землю. Падаючи, дуб зачепив друге дерево, від котрого одчахнулася гілляка і вдарила Павла Прудивуса. Його вбило на смерть. Оповістили його жінку, котра незабаром приїхала в Кисілівку з п'ятьома малими дітьми. Поховали його у Кисілівці на цвинтарі. Похорон справляв хазяїн на свій кошт, а жінці вбитого дали кілька карбованців і одпровадили до господи.
С. ДРАБОВ, золотоношського повіту (на Полтавщині). Селянське життя. Почалася весна, а з нею разом прокинулися і давні турботи людські. Треба сіяти, треба за оренду панської землі платити, а зерна, грошей або худоби — часто немає. Лихі порядки завелися в сумежній економії княгині Барятинської, що своїми 1З-тисячами десятин оточує драбівські надільні землі. Там торік наставлено управителем якогось Варанова, котрий занехаяне хазяйство надумав звести зовсім на-нівець. З цієї ради попереводив він худобу, увільнив всіх робітників з тутешніх селян і набрав всяких пройдисвітів зо всіх-усюд і ними орудує, як сам знає. Про врожаї в економії давно забули, звикли до збитків од неї що-року. Кажуть, княгиня сама не радіє своєму маєткові та- тільки з гонору ще вдержує його в своїх руках. Вона літ 18 вже не була в своєму „хазяйстві", а порядкує ним з далекого Петербургу, та що два роки змінює управителя на нового. Оце недавно було доручено управителеві продавати якомога більше землі, але як ціну було заявлено надзвичайно високу, то сподіванки продавців пропали марно. Селяне скоріше згожуютьоя платити 13—15 карб, за десятину в літо, аби не бути наймитом банкові за якусь 1-2 десятини. Вже ось більше року минуло, як гурт — десять чоловіка драбівських селян почали прохати княгиню аби вона продала їм 50—80 десятин землі на полекшених умовах і без банку. Селяне порішили згуртуватись в хліборобську артіль, придбати гуртом струменту, худоби, поставити хутір і, знаючи цих людей, можна було сподіватись, що наслідки гуртової роботи будуть як найкращі. На жаль, у княгині, —як повідомляють такий є „секретарь", що не подає їй неприємних листів —так прохання артільників наших і не досягло свого. А шкода. Княгиню знають у столиці як велику добродійку, і їй, певне, стало б совісно, коли б довідалась вона, яка справді лиха доля, злидні та вбогість живуть поміж її стародавніми сусідами і робітниками. їй годилося б дізнатись, якої неправди завдають людям приставлені нею прислужники до діла, що їй нічого опріч клопоту не дає. Тепер ті селяне-артільщики збіраються писати нове прохання і пошлють вже не княгині, а в столичні газети. Може хоч таким шляхом воно потрапить, куди слід.
Мко КРАСНОПІЛЬ, житомирського повіту (на Волині). На селі. Цілий місяць лютий у нас стояла надзвичайна теплінь. А з перших днів марта селяне стали сіяти і овес. Чимало вже позасівали; коли це скрипнув мороз, пішов сніг, і знов була стала зіма. Дуже скрутно прийшлося птахам, що налетіли з теплих країв. Дене-де на болотах знаходяться замерзлі бузька. Тепер вже знов потеплішало, сніг ростав, але на цей раз вже не спішать засівати, бо бояться, щоб ще те засіяне не загинуло через холода. Зате з огородами багато є клопоту. Тільки те й чуєш, що за межі йде діло; той тому межу зарив, а той цьому голову розвалив. Сварки та бійки, і все за той клаптик земельки. Це декілька хазяїв їдуть на нові гнізда у Томськ; вісім хазяїв їдуть в Самарщину, в богурусланський повіт, де мають оселитись в маєтностях одного російського магната, біля села Нателики. Всі йдуть щастя шукати, а тут і свого не вміють глядіти. їх фантазія уявляє собі Сібір спокійною частиною світа, де ріки течуть медові, і їм безтурботно можна буде прожити своє життя. Освітою ніхто не цікавиться. Кажуть: „Краще шкалика вип'ю, а то якусь там книгу купувати"—і не купують. Тепер харьківський ком. о-ва грамотности прислав чимало книг для бібліотеки потребительського о-ва. Але всі ті книги пропали по рукам, бо ніхто ними не керував. Тепер знов у „Потреб, о-во" прислано книги з петербурзького „О-ва грамотности", книги охоче беруть читати, та біда, що вони не вподоблюються, так, як українські. Що торкаються бібліотеки „С. р. н.“, то її вже і поминай, як згадувать, її вже миші на горіщі читають! Наші селяне тепер привчились так, щоб книжку їм все дарма хто давав, а путньої книжки сам ніде не купить, окрім лубочної у кацапа. Дуже ще темні наші люде.