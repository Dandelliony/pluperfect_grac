Перед процесом 101.

{Од власного львівського кореспондента). 
В понеділок розпочався у Львові процес, в якому суд розглядатиме останній епізод боротьби української молодіжі за національний університет. Весною минулого року сенат львівського університети звернувся до міністерства І просвіти з домаганням законного забезпечення польського характери львівського університета, що для українців означало би втрату й тих останків прав, які ще їм осталися з пизназаної колись повної національної рівноправносте в львівському університеті. Коли ця справа стада предметом політичних переговорів у Відні, переговорів, в яких український клуб зайняв становище, що законне забезпечення польського характера львівського університети може наступити аж після заложення українського університета у Львові, — вшехпольські студенти в порозумінню з університетськими властями устроїли протиукраїнеьку бдьокаду універеитета, щоб поляки в тих переговорах могли покликатися на „настрій" — серед польського студенства. Почалося з того, що в ранньому виданню з 10 (н. ст.) мая 1910 р. „S?owo Polskie” принесло схоплену а воздуха звістку, буцім-то „гайдамацька молодіж” готовиться до нападу на університет, і звернулося до польської молодіжи з зазивом стати в обороні університета. Ця звістка про “гайдамацький напад“ появилася в цілях оправдання польських студентів, які того-ж самого дня вранці почали облягати університетський будинок, заняли всі коридори і силою не пускали нікого з українських студентів, дозволяючи собі на всякі напасти і кпини. Коли взяти на увагу, що ректором університету був тоді вшехпольський лідер Гломбінський та що зазив до польської молодіжи появився у вшехпольеькім органі, де редактором є проф. Грабський, який остає в дуже близьких звязках з вшехпольською академичною молодіжжю, —то стане очевидним, що тут між університетськими властями й молодіжжю мусіло бути порозуміння. Оця бльокада тяглася 9 днів, стаючи що раз більш провокаційною. Аж це заставило українську студентську організацію справді скликати вбори і подумати —не про „напад” на університет, а тільки про самооборону перед вшехпольськими провокаторами. І 19 (н. ст.) мая вранці кілька сот українських студентів удалося походом до університета аби присмирити вшехпольських бойовиків, але перед університетським будинком не було нікого, а університет був зачинений, про що сповіщало окреме ректорське повідомлення. Це замкнення було спричинене „рятунковою акцією”, яку темчасом переведено в Відні. Коли 18 (н. ст.) мая прийшло до президента міністрів зі Львова офіціяльне повідомлення, що між мододіжжю кипить і слідуючого дня готово прийти в університеті між студентами обох народів до крівавої розправи, ректор львівського університета і презес польського кола Гломбінський налякався того пива, яке могла б наварити польська молодіж, і просив бар, Вінерта, щоб той постарався, щоб український клуб успокоїв українську молодіж. На конференції, яка відбулася тоді при участи бар. Бінерта, міністра просвіти гр. Штірка, п. Гломбінського й голови українського клубу, д-ра Костя Левицького, п. Гломбінський згодився на хвилеве зачинення університета й обіцяв вплинути на польську молодіж, щоб вона понехала бльокаду. Під цими умовами голова українського клуба згодився предложити справу свому клубові, який, діставши від правительства запевнення, що справа українського університета буде тепер поважно розглянута і в найблизшім часі користно порішена, згодився успокоїти українських студентів. П. Гломбінський розпорядив, щоб університет зачинено, а до Львова поїхали представники українського клуба успокоювати українську молодіж. І це їм удалося. Молодіж, діставши від поспів запевнення, що вшехпольська провокація не повториться, а сама справа ааложення українського університета знаходиться на добрій дорозі, рішила відступити від свого плану самооборони перед вшехпольськими провокаторами. І справді, в університеті, який через кілька днів знов відчинено, запанував супокій, а в політичних кругах почалася серйозна дискусія про справу українського університета. Віденська преса приносила що дня нові звістки про переговори між українським клубом, правительетвом і польським колом і широко розписувалася про потребу заложення українського університета та про способи, якими ту потребу можна би як найшвидче заспокоїти. Та швидко те все замовкло. Показалося, що про справу заложення українського університета говорено тільки доти, доки була небезпека польськоукраїнського конфлікту в університеті. Коли-ж здавалося, що та небезпека вже минула, парламентські переговори в цій справі припинено і цілу справу сховано „під сукно”. Найліпшим доказом того є факт, що міністер просвіти Штірк, промовляючи ЗО (н. ст.) іюня 1910 р. в бюджетній комісії в справі заложення італійського юридичного факультета, ні словечком не згадав про справу українського університета. Цей зворот заставив українську молодіж знов зібратися на нараду в університетській справі. Вранці 1 (н. ст.) іюля 1910 р. українські студенти в числі 300 особ пішли до університету і в третій лекційній залі устроїли збори, очевидно  “нелегальні", бо ж було відомо, що ректорат не позводить, щоб в університеті відбулися наради українських студентів. І коли б не польський підступ, безперечно все було б скінчилося на демонстраційних нарадах. Але сталося инакше. Університетські власти, польська молодіж і поліція, дізнавшися попереднього дня про план української молодіжі, порішили цілий тактичний план, щоб „гайдамаків гідно приняти”. Рішено, щоб в університеті явилося тільки невелике число польської молодіжи, бо тоді не впаде на неї ніяке підозріння, що вона приготовила напад, щоб та молодіж почала бійку, а тоді до університетського будинку впаде поліція, яка вже ждала готова поблизу, і вона вже „зробить з гайдамаками порядок”. Цей план в цілости виконано. Українським студентам позволено ввійти до університетського будинку і аж тоді, коди вони в залі устроїли віче, на корідорах побудовано польські барікади, залунали вистріли, впав трупом Коцько, явилася поліція, яка всіх українських студентів позамикала в залях і віддала в руки і судової слідчої комісії як виновнеків, а всіх польських студентів, які брали участь в конфлікті, поставила  на свідків. Всіх українських студентів, замкнених в залях, було 299. З них 127 судова слідча комісія арештувала. Цілий день, до пізньої ночі, перевожено їх до слідчої тюрми, де ждала на них роззвірена польська товпа і на очах поліції знущалася над кожним, дока від тих знущань не охоронила його тюремна брама. І взагалі на вулицях міста Львова почалися протиукраїнські погроми, які шаліли аж до пізного вечора Тільки військо, яке увечері явилося на вулицях міста і перед всіми важнішими українськими інституціями, впинило в части „патріотичний замал” польських погромщиків. Того самого дня, коло 5 год. по пол., вмер у шпиталі Коцько. Похорон думалося урядити третього дня, в неділю, 3 (н. ст.) іюля, але поліція, боячися в неділю занадто великої демонстрації, дала дозвіл хоронити аж в понеділок. Та цим не осягнула вона своєї мети. Не вважаючи на робочий день і великий дощ, похорон Коцька перемінився у величаву українську маніфестацію. Другого дня після події, 2 (н. ст.) іюля, судова комісія оглянула університетський будинок, сліди куль і т. и., одначе рішила оглянути його ще раз, спровадивши з Відня знавців для оцінки слідів куль. На превелике диво університетський будинок кілька днів стояв незачинений, так що університетські власти могли б з слідами куль робити, що тільки їм захотілося б. Аж 6 (н. ст.) запечатано ті місця будинку, де була боротьба, а 9 (н. ст.) іюля оглянула їх знов комісія з віденськими знавцями. З першої хвилі вся польська преса, неначе на підставі спільного порозуміння, почала всю вину звалювати на українських студентів: вони, мовляв, перші почали стріляти, вони вами вбили Коцька, коли тимчасом з польської сторони навіть ніхто не мав зброї. Такі самі звістки подано в урядових виданнях. А українські газети, які, заперечуючи тим польським та урядовим донесенням, вказували на виновність польських студентів та пристрастність університетських, поліційних і судових властей, систематично конфісковано. Так прим. “Діло" конфісковано чотирі дні підряд число за числом. Того самого дня ця подія відбилася голосним відгуком в парламенті. Але через скілька днів парламент зачинено і в парламентської трибуни не можна було вияснювати справи та покласти кінець протиукраїнським доносам польської преси та урядових сфер. А тимчасом прокуратура кождий голос української газети конфісковувала, а адміністрація на приказ намістника почала заборонювати по цілім краю українські збори, щоб на них не обговорювано справи. Почалося судове слідство, яке суд затягнув в безконечність. З 127 осіб, яких арештовано першого дня, задержано в слідчій тюрмі 50. Опісля це число то збільшувалося, то знов зменшувалося, бо суд одних випускав, а других знов замикав. В кінці осталося в слідчій тюрмі 19 особ. Оборона старалася, щоб для ведення слідства в цій справі призначено якийсь инший суд, але її просьбу відкинено. Довго оставалися також без успіху заходи оборони, щоб арештованих випустити на волю. Аж 18 (н. ст.) сентября з 19 арештованих випущено на волю 17, а за двох, Залізняка й Охримовича, зажадано грошової застави. Їх випущено на волю аж 25 (н. ст.) сентября, коли за них зложено заставу по 20.000 кор. В октябрі 101 особ дістало обвинительний акт, в якім прокуратура заявляла, що проти дальших 200 учасників демонстрації вестиме далі слідство. Спротивлення проти обвинительного акту відкинено і так само відкинено жалобу проти розділення учасників демонстрації на дві групи: обвинених і підслідствених. Між обваженими є 37 студентів факультету юридичного, 8—філософського, 6 —теологичного і 2—медичного, разом 58 студентів університета, далі 6 студентів політехників, 33 ох, що як раз тоді скінчили гімназію і готовилися вступити до університету, і в кінці 9 инших, які припадково замішалися між демонстрантів. Далі є між об виненими 67 таких, що якийсь час перебули в слідчім арешті, 7 таких, що їх тільки зразу задержано і зараз випущено на волю, 11 таких, що зразу буди покликані на свідків, в кінці 16 таких, що, бувши весь час на волі, достали обвинительний акт. З окрема годиться згадати про тих обвинених, що зразу були свідками. Робилося це так, що як котрий з них, переслухуваний як свідок, говорив, що в цілій події завинили польські студенти, того зараз слідчий суддя обвиняв. Так прим. одного з них, Леонтовича, який був ранений в ногу, в шпиталі переслухала слідча комісія як свідка. При переслуханню він сказав, що зовсім певне бачив, як до нього стріляв польський студент. Ну —і цього було досить, щоб його арештувати і перевезти з шпиталю до слідчої тюрми як обвиненого. Нині на лаві обвинених засяде тільки 99, бо один з обвинених занедужав на умі, а один виїхав кудись і не явиться на процес. Все те, що попередило і приготовило нинішній процес, не віщує присуду, про який можна б сказати, що він справді взяв на увагу не тільки те, що промовляв проти обвинених, але також усе те, що промовляє в їх користь. Бо ніхто не повинен бути суддею в своїй власній справі, а тут власне судитиме польський суд, якого члени являються членами польського громадянства, яке дало аж за багато доказів, що ціла справа — його справа, та що воно домагається як найбільшої кари на „гайдамаків”. Та як би не випав присуд, він може відбитися тільки на особах обвинених, але не одіб’ється на справі за яку їх судять. Бо та справа належить до суду історії , яка певне признає винними не тих, що борються за свої права, а їх гнобителів, які своїм становищем приневолюють їх до такої боротьби. 
                                                                                                                           М. Лозинський.

