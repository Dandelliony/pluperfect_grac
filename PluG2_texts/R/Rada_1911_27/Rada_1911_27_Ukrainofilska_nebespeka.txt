„Українофільська небезпека”


Державна Рада за ввесь час свого істнування ще ні разу не висловлювалась у справі українського питання. Можна було думати, що „мужі сили й розуму", які засідають у Раді, не мають і поняття пре істнування українців у Росії. А що байдужість викликає байдужість, то українська суспільність з свого боку забула й про те, що в Росії істнує Державна Рада. Ця взаємна байдужість могла б тревати що довго, коли б не промова члена Держ. Ради Зіновьева. Виголошена в останнім засіданні Ради, ця промова як би починає собою нову еру в відносинах між українством і Радою. Рада звернула свою увагу на українство, отже останнє може тепер з свого боку звернути увагу на Раду. Що ж сталось? Д. Зіновьев, що зробив собі карьеру службою в міністерстві внутрішніх справ і головним чином, на ревізії багатьох земств у центральній Росії, тепер надумався виступити в справі законопроекту про заведення земства на Правобережній Україні. Насамперед Зіновьев здивував усіх своєю заявою, що він прікціпіальний прихильних земського самопорядкування. Такої заяви ніхто не міг сподіватись од нього. Ця „прінціпіальна" заява, одначе, не перешкодила Зіновьеву категорично висловитись проти заведення земства, хоча б і над усяку міру фільтрованого, на Правобережній Україні. Остання заява Зіновьєва нікого здивувати не може й особливої уваги не варта. Дивує й звертає на себе увагу мотивова частина промови оратора. На його думку, в західних губерніях нема потрібного числа належних „русских" людей, придатних для земської справи. Законопроект (слухайте! слухайте!) дасть тільки змогу українофільським ідеям краще поширюватись серед людно ста. Da ist der Hund begraben! Досі противники законопроекту все посилались на „польську небезпеку". Але Зіновьев, як досвідчений „сихъ д?лъ мастеръ", докопався до правди й виявив її перед цілим світом. Поміщики-українофіли Правобережної України, зробившись земськими гласними, почнуть крок за кроком руйнувати цілість російської держави й ще, чого доброго, незабаром відокремлять цей край од Росії. Небезпека очевидна. Трудитись над спростуванням неї гадки — марна праця. Хто инший, а українська людність Правобережної; України добре знає, які з місцевих поміщиків українофіли й якого добра може від них сподіватись українська суспільність. Реви, Демченки, Богданови, Піхни. —ось які „українофіли" і засідатимуть у майбутнім земстві. А коли й попадуть туди де-які поодинокі соляне, то це напевне будуть „улюбленці" мирових посередників, чому прикладом можуть служити минулі вибори до Державної Думи. Багато селян і поміщиків „українофілів” пройшло в Думу від Південно-Західного краю? Нам про це нічого невідомо. Промова Зіновьєва сама по собі не варта була б ніякої уваги: мало що може привидитесь старому? Цікава вона, так би мовити, своїм сімптоматичним значінням. Українство останніми часами починає звертати на себе увагу всіх реакційних елементів громадянства. Преса, Дума, уряд, органи місцевого самопорядкування, адміністрація, громадські інституції, — всі вже досі так чи ийакше вияснили свою позіцію що до українства. Одна тільки Державна Рада до останнього часу мовчала в цій справі, наче вона її й не обходила. Тепер і вона устами Зіповьева вияснила позіцію більшосте й устами Ковалевського—позіцію меншосте своїх членів що до української справи. Можна думати, що ие тільки перше слово, після якого Рада не забариться висловитись ще і ще раз. Це єдине й спонукнуло нас звернути увагу українського громадянства на промову Зіновьєва.

