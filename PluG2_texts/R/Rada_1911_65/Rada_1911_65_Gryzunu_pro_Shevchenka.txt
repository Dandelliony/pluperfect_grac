Грузини про Шевченка.
З давніх давен ведеться, що до поневолених націй з найбільшим спочуттям відносяться инші поневолені ж. Приклад бачимо серед грузинів. Невелика купка інтелігенції невеликого (2-х милійонного) грузинського народу, що як і ми національно безправний, уже скілька разів спочуваючи згадувала на сторінках своєї преси про українські справи. З повним розумінням діла й об'єктивністю писали про нас грузини. Тим то й 50-літні роковини смерти Шевченка не пройшли у них непоміченими, а подали привод ще-раз згадати про українство й його Кобзаря. 
„Сахалхо — газета“ (Народна газета) у числі 289 ще перед святкуванням 26 феврадя умістила статтю Саламурі, що знайомить читачів з життям і діяльністю нашого Тараса. Подавши біографію його, характеристику й головні мотиви його творчости, газета зупиняється на відношенню до його російської критики з Белинським на чолі. Газета, звичайно, розуміє безпідставність такої „критики“, з якою й самим грузинам доводиться иноді бороться. В кінці газета указує на те, що твори Шевченка мають значіння не тільки національне, але й загально-людське, займаючи почесне місце серед всесвітньої літератури. Указуючи на широкість идеалів Шевченка, газета пише: „В своїх віршах він завжди був на боці золі, братерства й рівноправности всіх націй“, й що „увесь світ признав Шевченка великим і геніальним поетом“. Разом з тим газета указує й на відношення „верхів“ громадян ства до української мови, як мови мужичої, не здібної буцім то до поезії. Віршами своїми, в яких він „намалював славне минуле України, плачучи про сучасну недолю пригнобленого українського народу“, Шевченко показав безпідставність цих міркуванаів. 
Подібну ж статтю умістила й друга грузинська газета „Халхи“ (Народ). Обидві газети нарешті згадують про 1ОО-річні роковини зо дня нарожденая Шевченка й про справу з пам'ятником йому й закликають грузинське громадянство прийнять участь у цьому національному святкуванню.
Приємно й радісно стає на душі, коли після вибриків по адресу українців російської чорносотенної преси побачиш таке відношення до нашої справи далекого й разом близького нам по своїм нуждам і культурному становищу народу.