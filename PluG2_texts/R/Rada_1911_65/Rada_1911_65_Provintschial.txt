Маленький фельєтон. Інтерв'ю.
(Лист з Петербургу). В театрі „Пассажъ“, де зараз пробував й „подвизается“ славнозвісна українська труппа М. Садовського, сталася подія, що певне загрожує чималою таки небезпекою українській справі. Петербурзькі газети пишуть, що, після відомих „Вечорниць“ не було традиційного скаженого малоросійського гопака: вийшли, трохи потанцювала й пішли собі геть. Правда, ліві газети додають, що танок був стільний досить, але публіка виходила незадоволвна, бо який же воно, маєте собі, гопак, кола не стрибали до стелі й на голові не танцювали? 
Перелякався я таки добренько й, правду кажучи, вголос вилаяв того необачного Садовського, бо він, ніде правди діти, аби догодити „молодим“, викидає останніми часами з репертуару наш чудовий гопак, нашу гордість і тим приелуговуетьея тільки ворогам українства. Воно — мода модою, а про українську справу забувати не слід!.. 
Почав я на пальцях обраховувати наслідки такої необачности, але ні до чого не дійшовши, взяв кореспонденційну картку й пішов нюшити по „сильныхъ міра“ 
0, С. Суворін.
 Хм... був, був, а як же... А піду, лишень, думаю собі, нехай розважуть старого. А як же... згадав, бач, давніх „хохлов і хохлушек“, Кропивниць, кого, нехай здоров буде... 
Я.
Прошу вибачити, але Кропивницький, з ласки вашої, той... помер. 
Суворім. 
Помер? А, це добре... Чи то пак. — шкода, хотів я сказати... М-да... Дак от кажу, занепав малоруський театр, зовсім занепав. Ви б подивились, як горілку п'ють на сцені. Зовсім недбало. А як же... Раніш бувало цілковита ілюзія перед тобою, — бачиш, що в людей там десь у середині ніяких таких... е-е... немає. А вже про гопак і говорити годі. Х-ба це малоруський гопак? Так і помітно, що танцює людина як за напасть: танцює, а сама собі на думці: я ж українець, а не малорос, і не до лиця мені „кренделя“ перед кацапом виписувати та гопки стрибати. А як же—майбутні ж громадяные самостійної України!... 
Я. 
На мою думку, Олексо Сергіевичу, ви, вибачайте, припустили тут натяжку... 
Суворій. 
А, не знаю я! Про це краще вам росповіоть мій Меньшиков: він не дарма десятеро собак інородчеських іззів. А я тільки ще додам: ой, занапастить ота політика, отой сепаратизм... занапастить малоруський театр, побачите... Ех, нема колишніх „хохлов та хохлушек“!.. Було в Кропивницького, нехай здоров буде... Довго ще старий мимрив щось про „хохловъ и хохлушекъ“, про колишній театр „малорусскій“, але я, вигадивши зручну хвилинку, низенько вклонився й вийшов. Почимчикував до Меньшикоза, не дарма ж старий у розмові згадав цього досвідченого блудопера. Не легко було дістатись до шановного публіциста. Надавивши на цвяшок од електричного дзвінка, почув я з середини люте гавкання й цший кошачий концерт. За мить зачовгало щось пантофлями до дверей. 
Хто там? — почув я голос якоїсь бабусі, ніби з того світу. 
Це я, кореспондент ук... малоросійської газети, — відповів. Маю пильну справу до високоповажного Михайла Йосиповича. 
А пашпорт є у вас? 
Ато як же: добре ж знаємо, до кого йдемо. 
А бомби при вас нема? 
Я мимоволі лапнув за кешеню. Нема—з жалем відповів я. 
І бравнінга нема? 
А бодай ти сказилась!— обурився нарешті я. — Нема, нема! нічого нема!..—гукнув у щілину. 
Заскреготав засув, дзенькнув об цементову підлогу, двері напів одхилились. 
Прошу,-—закликав хтось із темряви. 
Я ввійшов, і двері миттю зачинились за мною. Обхопила важка, вохка пітьма, як у льоху. Щось обнюхувало мої коліна: певне той цербер, що брехав на мене; м'ягкокрилий кажан мазнув крилом по обличчу. Мені зробилось моторошно. 
Швидче, бабусю, ввернувсь я до невідомої особи, що сопла коло дверей, засовуючи їх, —а то мені той... якось... не вам кажучи... 
Яка я вам бабуся! — проскрипів у відповідь той самий голос. — Я й є Меньшиков. 
У мене мороз пішов по-за шкурою: справді —в якімсь темнім льоху та ще сам на-сам з Меньшиковим!.. Інстінктовно посунувся в глиб і вхопився за кешеню. Гай-гай!... шкода! забув дома. 
Вам чого, властиво! спитав Меньшиков. 
Хотів дізнатись про вашу думку що до гопака в „Пассажі“. 
Хи-и! хи-и!— здається засміявся публіцист. — Ви це звете гопаком?.. Знаємо, тулубе, ці гопаки. Ось тривайте, я вам прочитаю свого останнього „листа до ближніх“: там як раз про це. 
Він кудись почвалав і за хвилину вийшов з огарком воскової свічки й з списаними аркушиками паперу. 
Слухайте, — почав. —„Те, що робиться зараз у Петербурзі, можна прирівняти хіба до „нашествія галлові“ и съ ними двадесяти языкъ“. Австрійська демонстрація з Шевченком не вигоріла, так вони щось друге вигадали. Під самісіньким носом у Столипіна відомий мазепишзць Садовський, замісць гопака, росписує з своєю трупою справжній програм самостійної України. Просто неможливо, до чого доходить нахабство мазепинців. Не инакше, як їх послано сюди д. Еренталем, аби одвернути увагу нашого уряду од справ на близькім сході. Наш кореспондент з Київа, д. Запорожець, на власні очі бачив, як у Берлині відраховано було й марки пруські за-для цього ганебного діла"... Ну, далі тут про Китай, про жидів, про оздоровлення Петербургу то-що... Дак от що, голубе. Так і напишіть своїм там мазепинцям... 
Знов заскреготав засув, і я нарешті вискочив на вулицю. Отож маєте, Садовський наробив лиха, зрікшись того капосного гопака! Важко навіть одразу й обрахувати наслідки від його необачности. Поспитайте ще д. Савенка в Київі,-—що він скаже?.. Провінціал.