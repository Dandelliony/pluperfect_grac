По асоціаціі.
(Ескіз)
Була рання весна і була темна ніч, що оновилася в важкий вохкий туман, коли я, спотикаючись на рівчаки та вибоїни, шпацірував од станції в те містечко, де прожив колись свої дитячі літа. Давно я кинув його і вже забув про нього; тільки ж вступив
в першу вулицю, зараз зґраями прилинули бо-зна відкіль, бо-зна колишні спогади. І думав я про те, що зовсім несправедливо дали цьому містечку таке непоетичне призвіще — Свиняча Гребля... По-моєму —це один із самих романтичних закутків нашої України. В моїй пам'яти стали вставати зелені садки, чудові співи, чепурні дівчата. Було тільки яке свято, так після обіду і захрясає ними майдан, так і зацвіте всякими кольорами, як квітками луг. Поприбіраються було в сукні, поодягають поверх їх корсетки, хустками позакривають на голові настобурчені „гейші“ і по три, по чотирі, з квітками в руках, ходять з кінця в кінець майдану, видок у кожної такий замислений, мрійний... ...Ой, гарна ж я, гарна! немов словами промовляв той видочок, та світ мені чогось не МИЛИЙ... А хлопці, в новеньких козирьках, низками проходять мимо їх, димлять цигарками, заскалюють око та ціркають через губу, мовляв, знаємо вас: припізнів, то иншої заспіваєте під ворітьми на колодці. А сонце, було, палить, за курявою й світа не видно, очі пилом порошить. Іду собі, думаю так... Але куди ж я тепер маю йти?— спинився я на краю вулиці, чи вправо, чи вліво?— гадаю собі і бачу, що не втраплю— всі вулиці переплуталися в голові. А ніч темна, темна, туман густий-густий, і ні зірочки в небі. Сгою, не знаю, що робити. А до вуха доходить, як десь в темряві стиха дзюркотять струмочки з-під талого снігу, дихає звідусіль весною, З лівої руки подув вохкий, бархотинний вітрець, і я став почувати, як щось таке тягуче, липке залоскотіло в носі. Серце моє відразу забилося, почуваючи близько щось рідне, миле... Але що? Намагаюся пригадати й на думці вертиться, а не пригадаю. Чмихаю носом, рознюхую — тягне не то кізяком, не то м'ятою... А серце б'ється все та б'ється і от з глибини нам'яти зринають в голові малюнки; спершу неясні, немов в тумані, потім вирізуються, в кольори
вбіраються. І бачу я: по пояс у воді в одних сорочках бродять баби, коноплі мочуть. Тут же бовтаються свині; обмастившись по шию в болото і розмалювавши ним обличчя, марширують по березі, взявшись у боки, хлопчики... ...Це ж либонь наш став!—-пригадав я відразу, —той чудовий став, з якого колись не вилазив я цілими днями, де ховався з цигарками, де плавав човнами і де пізніше... Ціле море спогадів налинуло до мене, одно одного попережаючи. Чим ближче став я підходити до нього, тям ясніше вирізувався він перед моїми очима. І от увижається мені став під крилом чудової літньої ночі, коли після пекельної спеки й куряви, дихне бувало холодком і на прояснілому небі із-за Собачих ярів підійметься спеціально Свиняче-Гребельський, червоний-чорвоний, немов вийшов тільки що з тієї бані, що стоїть в Собачому яру, здоровенний, як макуха, місяць.. Ой... що ж то за картина змалюється тоді перед очима! А ні словом сказати, а ні на папері списати!.. Чи ви знаєте український борш, коли працьовита господарка накрише в нього і буряків, і капусти, і цибулі, й баклажанів, коли засмажить його салом і коли застелеться він зверху перламутро-бурою плівкою?— Коли-б ви вийшли разом з нашою молодю тої ночі на тихі про коханая розмови до ставу, колиб ви побачили як посередині ставу в перламутровій плівці, переливаючись всіми барвами радуги, бовтнеться поміж ряскою, аж вилискується бліднолиций, то вам би відразу навіть запахло тим українськім борщем. І по той бік, і по другий бік ставу ростуть, аж шумлять вище чоловічого зросту буйні, бур'яни, а між ними на дикому привіллі шугають безмовно цілі ватаги собак... Одначе куди-ж далі?—-став здаетьсь минув уже; бо замісць того знайомого духу кізяка з мятою потягнуло чимсь иншим. А кругом —хоч би-ж тобі в одній хаті блимнув вогник, хоч би де який поганенький лихтарчи — темно, як в погребі; стою, як у
якому лісі. Лишилась знову тілько одна надія на свій ніс, бо до того-ж новий дух, що трохи нагадував застояні в шклянці фіялки, став здаватися мені теж не зовсім чужим. Чмихаю носом, дивлюся в якусь темну бездню, що навіть в темряві чорніє перед очима, взявшись рукою за голову пригадую... Зринають якісь люде... шум... вигуки: Гей! цоб! держи цобе... разом... три парі волів зо всеї сили напружують шиї, спини випинають, тягнуть панський фаетон, що загруз до верхів коліс в болоті... Розворушена грязюка пахтить так, що навіть воли пирскають, а дівчата, що стоять поміж людьми, затулююгь носи кінчиками хусток. Еге— думаю собі—тут мені треба було взяти трохи вправо, бо тут вдається стоїть винокурня, а мимо неї навіть влітку не ходять люде. І я беру вправо. А тут либонь піде вулиця. Бочанівка—зразу подумав я, почувши, як запахло чімсь похожим на печену пригорілу картоплю... Чогось робиться мені моторошно і гарно... Причувається, як серед ночі б'ють в дзвони: бам-бам-бам!.. Вибігаєш з хати—над Бочанівкою видно, як у день.. По вулицях гармидер, біжать, відрами брязчать... З темних кутків, підібравши сукні, як метелики на огонь, біжать під руку з кавалерами панночки, протираючи очі і на ходу зодягаючи пінжака та пальта, біжать, аж стогнуть купці, крамарі, і всякі инші пани... Поспішають, щоб не спізниться... Прибігаєш й собі було: в темних садках під деревами, на парканах, на лісах, залиті червоним полум'ям пожежі рос кидалися мальовничими гуртками біляві та чорняві панночки, франтикавалери... так радо, так чудово грають їх очі перед огнем... кругом крик, гармидер. — А полум'я аж гоготить десь в темному небі, сипле в темряву милійонами искр... Гарно було, аж дух захоплює... І злюбила-ж пожежі свинячо-гребельська інтелігенція. Це була їм одним-одна публічна розвага, що заміняла собою все: і концерти, й реферати. і театр, і клуб. Щастила їм доля:
мало не кожного тижня палала було як не Вочанівка, то Покрасіака або Коваліака. Дбає, видно, вона й тепер за них — думаю собі, минаючи Бочанівку. Запахло знову чимсь... стали уявлятися собаки: сірі, чорні, жовті, то з закрученими хвостами, то з опущеними, що всилу волочилися по землі... чорні ворота проти майдана, а на воротях підсмикана з цебром помиїв в руках... Знаю: купець Олійник живе. Пригадую, як дурив він нас колись, дітлахів: заверне щось в папір, шворочкою перениже, і викине на дорогу. Підкрадешся
бувало, вхопиш, в бур'яни подасис — думаєш — цукор, або тютюн. Розгорнеш і плюнеш, пальці об бур'ян витираєш: казна-що. Проходю мимо, пригадую, осміхаючися. Г-р-р... гав-гаві — загарчало щось біля самих ніг, потім трохи далі, потім ще в одному місці. В темряві в скількох місцях заворушилися на землі чорні сілуети, вороже загарчали хрипко, як зо сну. Я спинився, зробив в темряві знак, немов прохав, вибачити за турбування, і закусивши губу, обійшов навшпиньках майдан далеко навкруги. Далі все пішло як по писаному. Я вже навіть сам наперед угадував, де чим запахне. Всі вулиці, пераулкя, будівлі —все ясно встало в голові, немов три дні назад, як виїхав я звідціля. Тілько заверну за ріг біля церкв — думаю собі, — потягне рижійаою олією — олійниця там стоїть. Далі потягне гнилими оселедцями, керосіно — базар почнеться. Так. Потягло спершу олією, потім тухлою рибою. А далі — думаю — потягне сирими смушками, там різницями, капустою... І вистромивши носа в повітря, я вже сміливо йшов по вулицях, звертав вправо, вліво, минав калюжі, смітники, і ні трохи не боявся заблудитись, хоч ніч стояла над Свинячою Греблею темна, як крало крюкове. С. Васильченно.