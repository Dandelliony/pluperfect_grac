Література, наука, умілість і техніка.

На вічну память Тарасові Шевченкові. Поетична антологія. Зібрав і видав В. Супранівський. Під таким заголовком друкується книжка, що буде мати 10 аркушів друку (160 стор.) великої 8° і вийде в половині октября. В книзі зібрано всі кращі поезії, писані в честь нашого кобзаря. Весь дохід з видання призначено на пам'ятник Шевченкові у Київі. (Друкується 5 тисяч примірників). — Книга буде коштувати приблизно дві корони. Передплата 1 кор. 20 сот. разом з почтовою пересилкою, приймається до 15 октября. Гроші і замовлення слати на Адресу: Володимир Супранівський. Львів. Супінського ч. 17 (Академичний Дім). По 15 жовтня замовлення приймає Книгарня Наукового Товариства ім. Шевченка у Львові. Ринок ч. 10.

Нова повість. У Львові вийшла повість Л. Журбенка —„Філістер". Повість присвячена п. Марії Грушевській.

Вищі жіночі курси в Москві. Дякуючи домаганням курсісток цим академичним роком на історично-филологичному відділі читаються лекції по „Исторіи Малороссіи". Читає професор Пічета. Під петицією було подано скілко сот підписів.