ПО РОСII.

Нарада про союзи дрібного кредиту. На окремій міжвідомственній нараді закінчено обміркування питання аро організацію інституцій дрібного кредиту. Головою на нараді був товариш міністра Покровський. По багатьох питаннях виникли були суперечки, але на всіх члени наради врешті погодилися. Багато суперечок викликало питання про дозвіл засновувати союзи дрібного кредиту, діяльність яких обсягала б район, який входить в межі кількох губерній. Питання вирішено позітивно. Суперечки викликало також питання і про ревизію союзів дрібного кредиту. Тут визнали, що ревизія робиться на таких же підставах, які були до цеї пори при ревизії інституцій дрібного кредиту. Нарада висловилася одноголосно за те, що союзи дрібного кредиту можна було закривати тільки з постанови суду, коли вони відступлять од статуту та закона. Після цієї постанови вияснилося, що бажання і постанови наради не можуть бути обов'язковими поки не пройдуть через законодавчі інституції. Поки що такого закону немає. І тому нарада рішила не включати пункта про закриття союзів по суду в постанову, яку вона виробила. Тимчасово ж рішено дати право закривать союзи дрібного кредиту центральному комітетові в справах дрібного кредиту, який мав характер міжвідомственної інституції. (Сов. Сл.).
Реформа охранка. „Р. В.“ з певного джерела довідалися, що істяуе тепер скілька проектів охравних одділів, при чому переказують, що сенатор Гарін, коли він був в департаменті поліції, виробив проект реформи охранних одділів. Сенатор Гарін в своєму проекті всю діяльність охранних одділів оддав під догляд і контроль представника прокурорської власті. Поруч з начальником охранного одділу в кожній охранці повинен бути, присланий прокурором судової палати його товарищ, який спеціально доглядав би не за слідством, а контролірував би способи і методи сиску. Цей проект подадуть в Державну Думу.
Хуторські експонати. „К. В. Речь* пише про те, як часами забивають баки публіці, коли хочуть довести потребу якоїсь реформи. Так трапилося і в Симбірську на виставці з хуторянами. Приїхав, каже газета, один добродій на виставку з села і бачить, що його знайомий селянин-хуторянин вивіз величезну овоч на виставку. Здивувався він, бо добре знав, що у селянина ніякого овочу не було. „Чиє це?" питає він селянина? Та „ліквідатора" з землеустройчої комісії*, одповів збентежений хуторянин. Після цього, каже газета, можна подумати, що і ті снопи, які виставили хуторяее, теж привезені од якогось „ліквідатора".
По російському. Владивостоцький поліціймейстер, за прикладом міста Лондона, роздав поліцейським, які стоять на роздорожжі, коротенькі кийки. В Лондоні досить підняти поліцейському цього кийка, щоб припинить, або направить инакше рух підвід. В нас же поліцейські по своєму користуються цими кийками. Поліцейський просто бьє кийками фурмана, який недоладно їде, і тільки тоді він зміняв напрямок підводи. (С.).
Заходи проти семмнарських заколотів. Синод рішив, щоб припинити заколоти по семинаріях, екстренно порадить єпархіальним архиреям такі засоби: 1) увільнити всіх, кого підозрівають, що він винен в заколоті; 2) як виникають розрухи, ректор семинарії мусить зараз же кликати на поміч місцеву адміністрацію; 3) коли скінчиться заколот, єпархіальні архиреї мають право, як захочуть, закривать семинарії, або виключать учнів. (Р. У.).