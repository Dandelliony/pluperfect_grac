Про події в Португалії.

Королевська династія Португалії належить до сем'ї Саксен-Кобург-Гота-Браганца. Принць Фердинанд Саксен-Кобург-Готський женився в 1837 році на принцесі Марії Браганцькій і через це став королем Португалії. Внука його короля Карлоса, батька теперішнього короля Мануєля, вбили в Лісабоні 2 февраля 1908 року разом з сином; жонатий він був на принцесі Амелії Бурбонській. Король Мануель родився 15 ноября 1889 року; таким чином йому тепер 21 рік. Царював він всього 32 місяці. За цей час змінилось шість міністерств в Португалії і ні одне з них не могло завести в країні ладу. Такі сумні наслідки залишив після себе Карлос і його диктатор Франко. Нещасний король-юнак, Мануель, мусів понести на своїх плечах росплату за гріхи своїх батьків. В останні дні ходила чутка про одружіння Мануеля з дочкою германського імператора, або з одною з англійських принцес.

Новий тимчасовий республіканський уряд в Португалії складається з таких осіб: президент — Теофіло Брага, міністр юстіції — Альфонсо Коста, закордонних справ —Бернардино Маньядо, финансів — Бразильо Телес, громадської праці — Антоніо Луїс Гомес, воєнний міністр — полковник Варето, міністр внутрішніх справ — Антоніо Хозе Альмейда, морський міністр —Амаро Асеведо Гомец, губернатор Лісабона Еузебіо Леао. Вже багато держав входить в політичні зносини з цим республіканським урядом.