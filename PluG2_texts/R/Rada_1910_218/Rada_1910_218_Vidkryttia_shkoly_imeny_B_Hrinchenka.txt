Відкриття школи імени Б. Грінченка.

Наші брати, австрійські українці, маючи далеко ширше й вільніше поле до культурно-національної праці, спромоглися швидче ніж ми в шану вати пам'ять великого учителя Бориса Грінченка. Сьогодня Городецьке передмістя г<рода Львова святкуе офіціальне і посвячення школи імени Бориса Грінченка. Городецьке передмістя налічує до 10,000 українців, а дітей українських в польських школах там більше 1200. Там здавна відчувалася потреба окремої української школи, і українці не раз робили заходи у властей міських та шкільних, щоб на Городецькім передмісті було поставлено для українців народню школу з викладеною українською мовою. Та всі ті заходи не дали добрих наслідків, бо власті ставилися до цієї справи негативно. Довелося українцям приватною ініціативою та власними фондами заснувати свою рідну школу. Для цієї справи заснувався комітет, переважно з міщан, і цей комітет згодом прибрав собі назву „Кружок Руського Товариства Педагогичного імени Бориса Грінченка". Цей гурток вдався до шкільних властей з проханням дозволити йому відкрити українську школу імени незабутнього покійника Б. Грінченка, що все своє життя працював для рідної школи. Дозвіл на школу прийшов оце недавно, але школу було засновано ще з початку сентября. Одкрито поки що тілько перший клас і ходить до школи 46 учні — хлопців та дівчат. Можна сподіватися, що тепер, коли школу дозволено шкільними властями, учнів там вначно збільшиться, українці заберуть своїх дітей з польських шкіл і посилатимуть до своєї, української. Школу цю будуть удержувати виключно українські патріоти своїми жертвами. Комітет видав уже декларацію, з якої видно, що до 200 душ українців обов'язалося складати щомісяця певну суму грошей на цю школу. Тепер комітет дбає про те, щоб цій школі було дано право прилюдности, цеб-то право видавати учням свідоцтва, які даватимуть змогу поступати до инших шкіл без іспиту. Коли комітет цього досягне, то можна буде сподіватися, що згодом він примусить раду міста Львова взяти цю школу на міські кошти. Міститься школа в невеличкому будинкові свідомого українця на вулиці Дунін-Ворковських ч. ЗО, а навпроти неї стоїть велика польська школа ім. Сєнкевича. „Нам ця велич не страшна!" кажуть українці з Городецького передмістя. І воно так і справді є; українці в Галичині тепер добре знають, що їм нічого сподіватися від уряду і через те з надзвичайним завзяттям працюють вами, виявляють приватну ініціативу, складають жертви і на них відкривають по всій Галичині нижчі й середні українські школи, і ніщо їх в цій справі не залякає. Довго вони домагалися від уряду української школи для Городецького передмістя города Львова, а нарешті побачили що коли сами вони не візьмуться за цю справу, то школи їм ще довго не бачить, І от та праця дала наслідки. Справляючи сьогодні відкриття школи імени Б. Грінчеака, земляки наші разом з тим святкують день своєї хоч невеликої перемоги, той день, що покаже всім, як треба спільними силами братися за працю, щоб вона була користною для національно-культурної справи. Цей день і нам, українцям, багато де-чого говорить, ми мусимо придивлятися до тих засобів, за які беруться тепер галицькі українці в своїй праці і йти за їхнім прикладом. Широке освідомлення паро дбіх мас в національно-культурній справі в Галичині спричинилося до того, що там не тілько в маленьких городах, а навіть у селах закладаються гуртки, що дбають про рідну школу, складаюіь свої копійки і так утворюють значні фонди на удержування приватних українських шкіл нижчих і середніх. Останнім часом в Галичині заклалася жіноча громада, що має об‘еднати українське жіноцтво для праці і на користь української шкільної справи. Тож придивляймось до того, як наші брати працюють, захоплюймося їхнім завзяттям, єднаймося для спільної культурно-національної праці, бо тілько при таких умовах ми зможемо посунути нашу рідну справу наперед і не будемо пасти задні, як це робимо тепер, Гр. Шерстюк.
Знову сумна звістка, знову тяжка втрата нашого громадянства. 24 сентября в Петербурзі впав першою жертвою російської авіатики молодий українець — морський інженер капітан Лев Макарович Маціевич. Не в тім тільки полягає вся вага нашої втрати, що згубили ми в особі Маціевича сміливого російського аві» атора, талановитого, енергійного ви« нахідця, відомого своїми премірованими працями в сфері підводного плавання і „минннхь загражденій*, чесного і непідкупного морського інженера. Головне, що завдав нашому громадянству суму й горя, це те, що в особі Маціевича з кону життя зійшов не тільки рідний, свідомий син нашого народу, але й активний воїн нашої нечисленної національної раті. Родом з Лівобережної України, ще за дитячих літ мав він українські симпатії, котрі за студентських часів (в харьківському технологичному інституті) склалися в міцну і сталу форму національної самосвідомости. Активний, надзвичайно працьовитий і енергійний, з гострим розумом і практичною вдачею Маціевич був найменший прихильник запічного патріотизму і пильнував по змозі всюди виявляти свою національну свідомість активно, в тому чи нашому національному ділі. Починаючи з часів студентства і мало не до останньої хвилини свого життя, він ніс свою лепту в скарбницю нашого національного відродження і грішьми і особистою працею. Студентські українські гуртки політичного і культурного характеру, видавництво народніх книжок, українські спектаклі, участь в трудовій українській громаді першої Думи Державної, повсякчасна і чимала допомога грішьми і працею українській робітничій пресі після 1905 року, велика організаційна і агітаційна праця в петербурзькому українському клубі „Громада" т. и.—ось в чім головне виявилася активна національна свідомість Маціевича. Хоч і який обтяжений був він своєю обов'язковою і необов'язковою інженерною працею, одначе завше знаходив вія час для допомоги національній справі. Особливо прихильний до робітничої справи, він проте визнав величезну вагу за цілим національним рухом, радів кожному значному успіхові нашого національного відродження. Як людина дужої волі і залізної логіки, і в справах національно-громадських не визнавав Маціевич ніяких компромісів, і з тими ж світлими, чистими національними і громадськими ідеалами, якими були вони за юнацьких часів свого народження, зійшов він так трагично в домовину. Микола П.