Раніш в Андріївці з десятини поля мали по 80-100 пудів.
Чому не можна й тепер стільки отримувати?
До війни в с. Андріївці, Левківського району, жили німці. Вони орендували в колишнього поміщика Аршенівського землю, платили по девять карбованців за оренду з десятини. Земля була пісна, піскувата. Але німці, як слід, доглядали за нею й мали врожаю но 80—100 пудів.
 Коли скінчилась оренда, землю купили селяни. Ще перший рік сяк-так  родила земля. А далі все гірш та гірш стало. А там один два сухіх років, врожаї в Андріївці зовсім паганенькі стали.
Тепер господарство, що має дванадцять десятин, ледве-ледве своїм хлібом дотягне до різдва. Живе тим, що возять дрова та носить до міста молоко. Що ж до господарів, що мають три-чотири десятини, то вони зовсім бідують, мусять ходити на заробітки. Село хліборобське немов би перетворюється на село промислове. 
Таке зубожіння не дивне. Далеко гірше земля оброблюється. На зяб мало хто орав, може хто хіба картоплю перекопував. Озимина ледве-ледве зійшла. 
А чому б селянам не згадати, які врожаї тут колись були? Чому не спробувати й собі таких врожаїв досягнути? Адже ж земля та сама, тільки господарювання не те саме? Й ще, чому агрономові Левківському частіше до села не заглядати та не казати б селянам, як і що робити треба? Може б тоді знову по 80—100 пудів десятина грунту піскуватого дала. В В— ий.



