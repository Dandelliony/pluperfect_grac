З приводу думського "свята".
Після цілої низки буденних днів Державна Дума діждала свята, великодного парламентського дня. Цей день був у Думі позавчора, бо тілько нарешті позавчора Дума приступила до розгляду і обміркування державного бюджету. Празник одсвятковано бучно й радісно. Та й було чого радіти. Цілих 22 роки така велика та багата держава із року рік мала в своєму бюджеті дефіціт і через це мусіла жити в борг і що-року набіратися все більших та тяжчих позичок, а тут одразу несподівано третя Державна Дума зробила так, щ 0 бюджет зведено без дефіціту, і державі немає нужди позичати 84 милійони карб., як підрахував міністр фінансів, бо по всіх видатках в казні щ е лишиться без малого 4 мил. карб. І щоб добитися такого блескучого результату, Державній Думі не треба було вдаватися до ворожбицтва, добірати чарівницьких способів. Бюджетова комісія, розглядаючи та обмірковуючи бюджет, з одного боку зменшила державні видатки без малого на 55 мил. карб., а з другого збільшила на де чому державні прибутки на 33 милійони карбов. Що й казати, що обійтися своїми грішьми, не залазючи в нові позички, тоді, коли старі лежать тяжким тягарем, — річ, безперечно, добра, якій можна навіть порадіти. Але чи є яка рація величатися нею і радіти їй так, як зраділа теперішня Державна Дума? Добитися того, щоб в росписові державних прибутків та видатків на папері не було дефіціту, не така то вже й мудра річ. На це не багато треба ума. І не в цім зовсім річ. Річ же в тім, щоб перебудувати фінансову сістему у державі так, щоб дефіціту не було не тільки на папері, а і насправжки, в дійсності. А чи зробила що-небудь чи Дума чи уряд для того, щоб покласти хоч би перші підвалини для такої перебудови? В тім то й річ, що ні. Все до останньої дошки, до останнього клинця, до останнього гвіздка в тій старій будівлі лишилося, як і було. Величезний в 2 і 1/2 миліярди карб. бюджет державний збудовано на напруженій до останньої міри податковій енергії плательщика, а не на натуральному розвиткові економичної сили і матеріальних достатків його. Для такого розвитку ні Дума ні уряд поки що не встигли ще нічого зробити од минулого року. А не далі, як в минулому році та ж сама бюджетова комісія Думи устами того ж таки самого голови, депутата Олексіенка цю крайню напруженість податкової енергії та підупадок економичних сил в країні підкреслювала і завважала міністерству. Та хоч би що й зроблено було для того, щоб підняти творчу силу в країні, то за один рік ці заходи не змогли б дати таких блескучих наслідків, бо для того треба часу. З другого ж боку не зроблено нічого для того, щоб полекшитн тягар податків. Видимо, що благополучний підрахунок балансу в бюджеті стався цілком випадково і вважати його за певну ознаку доброго ладу в фінансах державних не можна. А тим паче немає рації робити з того такого великого свята, яке зробила теперішня Дума.
























