З газет та журналів.
*** П. Чижевський в № 41 „РЪчи" умістив гарну статю про „Українців-инородців". Наведемо де-кілька уривків з неї: „Начальницька рука правительства, що старано заганяла в землю культурно-просвітну діяльність таких инородців, як поляки, вірмени, грузини, латиші та инш., заганяє тепер туди ж і українців.
Таким чином з 150 милійонів людности Росії лишається без усякого підозріння тільки 65 милійонів великоросів, змагання ж до мирного національного розвитку величезної більшоети людности, 85 милійонів (!) російських громадян, визнано крамольним". Далі автор коротенько наводить декілька фактів з области культурно-просвітної діяльности „на національной почвЪ" серед українського громадянства, щоб показати, чого навчає нас історія.
Культурно-просвітна діяльність серед українців нероздільно сполучена з розвитком молодої української літератури.
В першій половині минулого століття обидві літератури, великоруська й українська, розвиваючись нормально, плече з плечем йдуть вперед, мов дві рідних сестриці любовно й мирно... Одначе ж року 1863 було заборонено друкувати українською мовою все,що тільки не стосувалося до области красної (изящной) словесности.
А знаменитим потайним наказом 18 мая 1876 року над українською літературою поставлено було хреста.
На диво, засужева на смерть і придушена українська література виявила більше живучости, ніж сподівалися самі автори згаданого наказу.
Силоміць вигнана з великої Росії, перенеслась вона в маленьку Галичину і тут відродилася.
Сюди потягнулися з Росії сили українських діячів; сюди стали приливати з Росії й українські гроші.
Тут ненормально швидко, ніби в процесі гіпертрофії, стала жити й розвиватися галицько-українська література, але не прихильна вже до Росії, як було раніше, а ворожа й злісна.
Звідси пригнічені почали розмовляти з своїм гнобителем... Це один з найважніших наслідків початої в 1863 року політики що до розвитку української національности... Рік 1905, нарешті, вернув українському друкованому слову його права.
Рани, яких зазнавало воно з 1863 року, хоч і не загоїлися ще, але потроху почади підживати.
В межах Росії з'явилося багато українських видавничих фірм. З Галичини довірливо перебрався до Росії один з найсолідніших українських періодичних органів „Літер.-Наук.
Віствик". Окрім того в Київі самостійно почало виходити сім часописів.
Поруч з цим виникає і ціла серія українських культурно-просвітних товариств.
І весь цей рух, хоч і характеризується прикметами демократизму й поступу, визначається разом з тим строгою лояльністю, як до Росії, так і до великоросів.
Одно з найбільших домагань українського руху — це навчання в школах серед української людности рідною мовою.
І ось тепер над усим цим замахнулася тяжка рука правительства. Почалося це так саме, як і в половині семидесятих років минулого століття.
Після доносу тодішніх „истинно-русскихъ" на чолі з відомим Юзефовичем, що добачали в українців сепаратистичні змагання, насамперед скасовано було українське наукове і культурно-просвітнє товариство — одиноке що за тих часів було в Київі („Южно-рус.
Отд. Импер. Геогр. Общества"), а потім заборонено було й пресу. Так і тепер.
Доноси в пресі і в формі спеціальних „записок", що подаються до правительства, жваво почали виготовлятися на протязі останніх двох років видатними ворогами всього українського.
Одна з таких записок, текст якої українське громадянство знало ще на приківці минулого року, досягла своєї мети... Історія повторюється навіть в подробицях.
Можна, одначе, бути певним, що як тоді, так і тепер правительственними наказами зробити ЗО милійонів російських українців великоросами неможливо, і неминучий їх результат — розрізнення, озлоблення, непоправима шкода російській державній ідеї, себто, як раз те, проти чого здавалося б, направлено міністерський циркуляр.