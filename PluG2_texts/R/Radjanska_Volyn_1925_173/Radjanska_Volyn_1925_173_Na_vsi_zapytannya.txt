На всі запитання. 
Запитання: Тов. Богачук із Любарського району запитує, як стягувати інтернаціональні членські внески, — чи кожного місяця, чи раз на рік? Відповідь: Інтернаціональні членські внески стягуються раз на рік. Запитання: Коли осередок по національності ділиться на дві половини, чи можна організувати з'окрема єврейський містечковий осередок і сільосередок? Відповідь: Коли для цього є відповідні умови, а саме — достатня кількість комсомольців для організації сільосередку, а також база для роботи, то можна. Запитання: Коли комсомольців передають до партії, чи приймають на увагу комсомольський стаж?
Відповідь: При передачі до партії, комсомольський стаж береться на увагу, але формально комсомольський стаж не зараховується. Тов. Гербам пише, що комуніст на селі зовсім не має можливости вести індивідуальне господарство, а тому краще-б було об'єднати господарства комуністів в окремі колективи. Відповідь: Є відповідні директиви по партійній лінії про те, що коли комуніст не має змоги вести індивідуальне господарство, то йому зовсім не забороняється вступати до колективу. Але утворювати спеціяльні колективи для комуністів, — це неможливо та й недоцільно.