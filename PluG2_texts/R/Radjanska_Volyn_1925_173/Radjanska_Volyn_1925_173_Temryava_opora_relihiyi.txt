Темрява — опора релігії. 
Релігія — дурман. Церква — розсадник цього дурману. Визнали це й відцуралися церкви.
Не «бог» і не «чорт» творять чудеса, а настирливий людський мозок. Подолали повітря, говорять за тисячі верст використовують сили природи на користь людству.
Те, що раніш здавалося «чудом», святою волею бога, тепер ясно й просто навіть дитині.
Нічого «чудесного» нема. І лише релігія боїться викривати такі «чудеса», бо чим їх менше, тим менша віра в бога.
А як меншає вона, то меншає й кількість людей, що, віруючи, підтримують церкву й її жерців-попів.
Багато з останніх во-всю борються за свого «бога». Самі творять і «чудеса». От як у Калинівці, наприклад.
Але де-хто з попівства щиро переконується, що релігія й церква — зло, дурман.
Вони повселюдно заявляють про це і бажають стати чесними громадянами країни трудящих.
Майже що-дня надходять такі заяви-дописи до нашої газети. Містимо двоє з них.
Гнашук Микита пише: “До цього часу я служив псаломщиком церкви в селі В.-Юначки.
Але переконався, що крім шкоди духовенство нічого не приносить трудящим.
Воно дурманить їх голови. Вийшовши сам із незаможних селян, я тим більш не хочу їм шкодити.
Я назавжди залишаю свою темну роботу й прошу не вважати мене служителем релігійного культу.
Хочу добитися права бути чесним громадянином Радянської республіки. Хочу приносити користь трудящим». Васильєв П. пише: «Я, син селянина с. Криворудки, Антонінського району виконував «обов'язки» дяка.
Зараз остаточно зрікаюся їх. Вважаю негідним чесної людини служити церкві, одурюючи людей». 