Червона армія. Наше свято - грізна відповідь панам. 
Про це говорили не тільки проміж себе козаки. Об'яви, гасла, програми спортивного свята дивізії маячили скрізь: — на стінах касарень, у місті, ленкуточках, на метах, розіслані були по селах навкруги.
Запрошували гостей. Святочно-веселий настрій опанував ще з вечора. Готувались до параду, до показного вчення.
Говорили — що з'їдеться вся дивізія — побачитися можна буде з товаришами, що треба не підкачати, що буде весело, що їжа святошна буде, що буде час і відпочити й погуляти.
Політикани в політику вдарились. Тут думка поділялась. Одні, що не можна так відкрито показувати свої сили, другі — що це буде відповідь на напад Польщі: “Хай знають, з ким матимуть діло, й тихше з нападами будуть”. Де-які “сумнівалися”. — Ото обов'язково тоді дощ піде н все переб'є. Про те всі веселі, бадьорі були.
Пізніш, як завжди розійшлися з ленполянок, полягали спати. А ранок блакиттю неба та сонцем засміявся.
Лише кілька маленьких криштальових хмарок, як розриви шрапнелі, застигли в блакиті.
Ось-ось дмухне вітрець і м'ягко розпливуться в повітрі. Дощу не буде, навіть ті, що “сумнівались” — заспокоєні.
Парад. Струнк-о-о-о... донеслось і покотилось по частинах. — Шашки до бою, списи в руки — й знову луною командирами частин повторилось.
Кілька сот лез відбили сонце. Комдив галопом поскакав, одразу привітом зустрінули 4 оркестри.
Поздоровався. З трибуни несуться вітання різних організацій, а на трибуні червоноармійці гаслом висилають: “В день свого свята вітаємо організатора та керовннка червоного козацтва — комуністичну партію більшовиків України”. Першою свої досягнення показує артилерія.
Кінні заняття, їзда, заїзди, завороти чисто виходять, а коли по команді “з передків” як навіжені позкакували з коней на галопі, і в кільки хвилин готова батарея була до бою, то гулом хвилею покотилося у глядачів: — “Ловко, з такою батареєю не пропадеш”. — “Не обузою вона нам буде, а допомогою”. Коли одразу простує вдарити в лице ворожий полк.
Самим не відіб'єшся. Димову завісу. Запалили якісь куски. Широкою, густою курявою затягло батарею.
Не бачить її ворог, а вона знялася з позиції, відскочила вбік і ледве “ворог” вскочив, дивуючись відсутності “ворога», як з боку випалом загальним вдарили вогнені гармати. “Ворог” туди... Вже близько... Але “одбой”. Потім полкові школи свою учебу показували.
Там все хутко, лагідно. Вже черга гарматників вітати, дивуватись і знову вітати.
Не такі, як уторік, змагання були. Тоді найкращі тільки змагались, а тепер всі козаки участь брали.
Рубка лози, вколи списом, бар'єри, все це не по одному робили, як раніш, а лавою, чоловік 15 — 20 одразу йшли.
І вражіння особливої могутности врізалося, коли з вигуками “ура” з оголеними лезами несеться така лава, рубає лозу, коле. ...Ввечорі на ленполянці 7-го полку вистава, декламація та співи... Ці п'ять день — були грізною для ворогів демонстрацією.
Не тільки своєї учеби, а й спайки з командирами, політичної свідомости, гарного, бадьорого настрою.
Одноцільною, загартованою учебою-сем'єю показала себе наша дивізія. Дала гарну доповідь цим на напад Польщі.
Хай знають пани нашу єдність, революційну свідомість та досягнення в учебі.
Це позбавить у них охоту зариватись, робити напади на наші кордони. 