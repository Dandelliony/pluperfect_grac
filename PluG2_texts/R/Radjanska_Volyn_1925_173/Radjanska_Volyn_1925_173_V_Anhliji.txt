В

Англії. 
Гірняки борються з хазяями. Не хочуть обговорювати пропозицій підприємців.
Англійські гірноробітники відмовились обговорювати пропозицію гірнопромисловців, бо підприємці й далі вимагають зменшення заробітньої платні та скасування теперішньої угоди.
Рада профспілок закликає до об’єднання. Особлива комісія англійської генеральної ради профспілок оголосила відозву, де вказує на історичний характер боротьби гірноробітників і закликає всіх робітників до об'єднання для боротьби з підприємцями.
Хай краще власники зменшать свої прибутки. Голова англійського уряду Болдвін на нараді з представниками гірно-робітників умовляв їх погодитись на зменшення зарплатні, щоб допомогти оживленню промисловости.
Але його промова не мала поспіху. Всі англійські профспілки ухвалили підтримати гірняків.
Від слів переходять до діла. В Лондоні (столиці Англії) відбулась нарада представників спілок транспортників, де остаточно вироблено план, як припинити перевозку вугілля.
Членам усіх профспілок залізничників дано вказівки перевозити лише вугілля, що є зараз на складах, але не підвозити та складати нове вугілля.
Приятелі Болдуіна цькують комуністів. Кембрижські (Англія) консерватори поширюють брошуру під назвою “Комунізм руйнує шлюб”. Автори брошури закликають англійців цуратися “комуністичних шпигунів” та залякають їх “комуністичними ідеалами”, які нібо-то вимагають, щоб “дітей відбирали од матерів та передавали у державну власність”...