Що сказав пленум ЦККП(б)У.
В Харкові на загальних партійних зборах Червонозаводського району генеральний секретар ЦК КП(б)У тов.
Каганович зробив доповідь про підсумки останнього пленуму ЦК КП(б)У. Говорючи про постанови пленуму, тов.
Каганович зазначив, що пленум уділив виключну увагу основним питанням зміцнення нашого внутрішнього стану.
Перш, а-ніж перейти до розгляду постанов, що їх ухвалено пленумом, тов.
Каганович зробив коротенький огляд нашого міжнароднього становища. Міжнародні обставини.
Неможна говорити про тверду стабілізацію (зміцнення) капіталізму. Всесвітнє господарство дуже поволі йде вперед.
Це з'окрема помітно на прикладі Англії. Англія переживає надзвичайно гостру кризу вугільної й металургічної промисловости.
В останній час здобич вугілля в Англії зменшилась приблизно на півтораста тисяч тонн проти минулого року.
Разом із тим, в Англії все більш зростає безробіття. Друга держава Європи, що має великий вплив на європейську політику, Франція теж не може похвалитись поспіхами.
Французький уряд безсилий економічними заходами спинити знецінення французької валюти.
Одночасово помічається значне полівіння французького робітництва, що робить організований утиск на уряд, вимагаючи припинити мароканеьку авантуру.
Стан инших європейських держав теж неможна вважати гарним. В питанні про стабілізацію ми зараз можемо відзначити лише одно, що робітничі маси лівіють і ми їх завойовуємо.
Комуністичні партії Європи зростають і міцніють. Яке-ж при цих обставинах становище СРСР?  Період визнань, — каже т. Каганович, — змінився періодом тиску з боку підбурювачів.
Проти нас виступає Англія, що намагається — за допомогою гарантійної угоди та шляхом об'єднання прибалтійських держав і відживлення нашої білогвардійщини втворити єдиний фронт проти нас.
Чемберлен, Черчиль, Беркенхед навіть вимагали виселення Комінтерну з Москви, але виявилось, що в них короткі руки, й вони змушені були відступити, бо англійські робітники, в яких з'явився революційний апетит, вимагали зовсім иншого — переселення Комінтерну в Лондон.
Це означає, що ми уявляємо з себе таку силу, що з нею неможна не рахуватись.
Нашим поспіхам за-кордоном виключно сприяло наше міцне внутрішнє становище.
В 3-му кварталі біжучого року крамообіг України збільшився на 15 відс.
В порівнанні з минулим роком крамообіг цього року збільшився на 163 відс.
Ми, безумовно, маємо зріст нашого народнього господарства. В цьому нам допоміг урожай; йому пленум ЦК вділив дуже багато уваги.
На Україні врожай, в порівнанні з минулим роком, збільшився на де-кілька мілійонів пудів.
Необхідно правильно поставити його реалізацію. В першу чергу треба зберегти хлібні ціни від зменшення, бо від цього найбільш потерпить бідняк та середняк.
В цьому напрямкові пленум дав певні директиви. Велике місце в реалізації врожаю займає експорт (вивіз) хліба.
Англія й тут намагатиметься робити нам перешкоди, але, щоб там вона не робила, — ми примусимо закордонні країни їсти більшовицький хліб.
Далі тов. Каганович відзначає органічний зріст нашої промисловости. Головне завдання полягає в тому, щоб уміло поєднати вимоги ринків із зростом промисловости.
Ми вийшли вже з процесу вироблення річей споживання й почали виробляти засоби виробництва.
Це означав, що ми почали відновлювати основний капітал промисловости.
Пленум затвердив план поширення промисловости й постачання селу краму по приступних цінах.
Із питань організаційно-політичного порядку особливо важливим є питання про комнезами.
Ми ухвалили перетворити комнезами з організацію громадянську, що повинна розуміти, що час командування вже давно минув.
Ми повинні показати селянству, що курс на притягнення його до керування державою є курсом серйозним.
Пленум ЦК ясно й чітко визначив, що єдиною на селі політичною владою повинна бути сільрада, а економічною силою на селі повинна бути кооперація.
Але комнезами повинні залишитись, бо инакше біднота потрапить під удар.
Комнезами не повинні бути владою. Вони повинні через комітети взаємної допомоги й кооперацію об'єднати інтереси бідноти, втягувати її в громадську роботу.
Велике місце в нашій системі роботи повинен зайняти сільський партосередок, куди ми повинні дати нових людей, що знають село та вміють переводити нашу політику на селі.
Разом із тим, ми повинні не ослаблювати уваги прийому в партію селян від плугу.
Ми ще раз повинні визначити поворот до селянства. Наш поворот “лицем до села” ніколи не був поворотом від робітничої класи.
Ми скрізь і завжди ставимо, разом з питанням селянським, — питання робітниче.
Ми ухвалили енергійно розпочати житлове робітниче будівництво, поліпшити випікання хліба, поширити народнє харчування, піднести заробітню платню по лінії важкої промисловости й частково легкої, зусилити боротьбу з безробіттям.
Що до питання про відживлення профспілок, то тут пленум визнав, що ми можемо керувати робітничою класою на основі демократії в середині профспілок.
Необхідно більше виборчости профспілок, необхідна більша активність робітника.
По внутріпартійному питанню пленум підкреслив необхідність поглиблення внутріпартійної демократії.
Утворення таких умов, щоб товариші мали змогу виступати з діловою критикою — наше чергове завдання.