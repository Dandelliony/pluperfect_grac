Закордонні брати в гостях у нас. 
На Кавказі. Німецька робітнича делегація прибула на Кавказ. Приїхавши в Есентуки, делегати оглядали санаторії.
Особливу увагу вони звернули на ті санаторії, що в них лікуються селяни.
Далі делегація виїхала в Кисловодськ, де було влаштовано великий мітинг.
Делегатів вітав тов. Будьоний. На привітання відповідав член делегації, німецький меньшовик Беновіц.
Він сказав: — Нам треба найскоріше виправити нашу помилку, зроблену в 1918-му році.
Ми повинні скрутити голову німецькій буржуазії й простягнути руку Радянському Союзові.
Делегати на Уралі. Група членів німецької робітничої делегації, що виїхала на Урал, приїхала на Лисьвянський завод.
Делегатів дуже вразив зразковий порядок на заводі й поспіхи нашого будівництва.
Делегація звернулась до робітників Лисьви з особливою відозвою. Скрізь скинуть буржуазію.
Так сказали чужоземні моряки. Англійські, італійські та грецькі моряки, що прибули на пароплавах до Миколаївського порту, відвідали місцевий будинок відпочинку.
В розмові з робітниками чужоземні моряки сказали: — По цілому світі трудящі не мають будинків відпочинку та й взагалі не мають тих прав, як у Радянському Союзі.
Ми певні, що недалекий уже той час, коли трудящі всього світу скинуть буржуазію та встановлять у себе Радянську владу.