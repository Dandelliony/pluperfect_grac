Чому партія підтримує селькорівський рух?
14-та Всесоюзна партійна конференція в резолюції по партійному будівництву відзначила, що “виключно великої уваги необхідно вділяти робселькорівському рухові”. Чому партія так зацікавлена в праці робітничих і селянських дописувачів? Один із керовників нашої партії, тов.
Зінов'єв на Всесоюзному з'їзді робкорів і селькорів “Правди” сказав таке: ?“Селькор — представник нового шару на селі, того шару, що через голову темних сил села хоче простягнути руку робітничій класі, її авангардові — справжній комуністичній партії”. Розберемося коротко в цих словах.
Наша партія простує до того, аби піднести господарчий і культурний стан села.
Наша партія намагається втягнути до активного будівництва Радянської країни як найбільш селян.
Праця по ожвавленню рад, а разом з тим по ожвавленню всього господарчого й культурного життя села провадиться зараз нашою партією надзвичайно завзято.
Але всі ці завдання з успіхом перетворяться в життя лише тоді, коли передові селяни, партійні й позапартійні, допоможуть партії в її праці.
Селькор і є тим передовим селянином, що змагається за нове село, за кращий лад селянського життя.
Й нове село, й хата-читальня й партійний комсомольський осередок і многопілля мають на селі своїх ворогів.
Це ті, що їм не подобається влада робітників та селян, ті, що проти радянських порядків, що тягнуть село не вперед, а назад, до старого.
Представники цих нетрудових проти-радянських елементів попролазили до багатьох місць, — до рад райвиконкомів та инших сільських установ, а иноді й до партійних осередків.
Заснувавшись по цих установах, вони обкрадають трудящих і державу, свавільничають і тим підривають міць партії та влади на селі.
Селькор — будівник нового. Він підштовхує працю на цьому будівництві, часто-густо будучи всьому зачинщиком.
Він веде також одверту боротьбу проти темних сил села, зміцнюючи всім цим спілку робітничої класи й селянства, спілку між селом і нашою партією.
Ось у чому значіння селькора. Ось чому партія підтримує селькорівський рух, ось чому кожний селянин, зацікавлений у розвиткові села, піднесенні його господарчих і культурних сил, повинен підтримати селькора в його великій праці. 