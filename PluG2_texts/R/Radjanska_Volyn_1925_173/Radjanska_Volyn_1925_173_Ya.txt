На Вертікієвському радгоспі. 
В Житомірській окрузі, в трьох верстах від м. Кодні, розташовано Вертікієвський радгосп.
При в’їзді в цей радгосп раніш всього кидається в вічі порядок і природні багацтва: майже цілі всі будівлі, великий молодий садок, рівніша грунту.
Бракує тільки річки, або невеличкого ставка, що доповнювало-б красу цього господарчого осередку.
Вертікієвський радгосп лише з біжучого року почав ставати на правильний господарчий шлях: поповнюється поступово живим та мертвим реманентом, намагається ліквідувати «спільництво» й власними силами обсіяти весь належний йому грунт (землю). Вертікієвський  радгосп має землі 396 десятин, 27 десятин захопили свавільно місцеві селяни.
В біжучому с.-г. році радгосп засіяв пшениці — 12 дес., жита — 85, ячменю —35, вівса —62 з полов., мішанки — 8, буряків цукрових — 26. Зараз в повному розпалі провадиться уборка збіжжя.
Пшениця, жито й ячмінь вже збірані. Молотилка налагоджена й чекає, коли підвезуть копи для молотіння.
А врожай буде гарний. Пшениці з десят. до 120 пуд., жита — 80, вівса — 80, буряків — 60 берк.
Збіжжя на радгосповській землі багато краще, ніж на селянській. І не дивно: радгосп намагався краще обробити землю, а селяни перевели засівкампанію “як-небудь, аби засіяти, — бог вродить”... На радгоспі зараз працює: штатних співробітників —7, сезонних — 5. Крім цього, що-дня на поденних роботах працює до 10 чол.
Профробота тут поставлена кепсько. Мається профуповноважений спілки “Всеробітземлісу”. Але на жаль, — сам ирофуповноважений кволо розбирається в профроботі.
Пагано стоїть справа і з культроботою. Мається хата-читальня... Але це тільки назва: тут не перевадиться жадної роботи й не може перевадитись.
Помешкання, яке відведено для хати-читальні, — є прохідна кімната до всіх мешканців радгосповського будинку.
Хату-читальню цю відвідують постійно не робітники або селяни, — а собаки завідуючого призавгоспом... иноді забіжить де-хто з «пернатих»... Правда, иноді помешкання хати-читальні ще відограє ролю, як місце складу ріжних річей та спання для відвідувачів радгоспу... Адміністраці та профуповноважений, зробіть так, щоб хата-читальня стала дійсною хатою-читальнею для робітників і селян!.. 