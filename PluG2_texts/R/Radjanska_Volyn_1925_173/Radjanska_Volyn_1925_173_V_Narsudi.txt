В

Нарсуді. 
Житлові умови примусили. Робітник фабрики церобкоопу Райцин, з сім'єю в 4 чоловіка, займав маленьку кімнату на горищу.
Сам він слабий на сухоту. Особливо тяжко йому приходиться літом: під бляшаним дахом така спека, що нема чим дихати.
Від цього й жінка боліє й діти. Якось довідався Райцин про те, що орендатор сусіднього будинку висиляє мешканця за невнесення квартирної платні.
Приходить Райцин до того орендатора, розказує йому про тяжкі житлові умови, в яких він перебуває й просить дати йому кімнату. ?Платити буду по совісті, а як схочете, складемо угоду.  ?Що до совісти, то инша річ.
А як-що будеш платить 25 карб, на місяць, то складаємо угоду. ?А я ж не можу стільки платити. . . ?Не можеш, не сунься.
Про те Райцин сунувся та без відома орендатора зайняв квартиру. Орендатор притягнув за це Райцина до суду по 103 ст. кар. код. (свавільство). Справа була заслухана в другій дільниці нарсуду.
Захисники Райцина, представники профспілок, зазначили, що тяжкі житлові умови примусили Райцина зайняти таким шляхом квартиру.
Крім того, Райцин, як робітник, не міг би платити 25 карб, на місяць.
Суд визнав за Райциним порушення 103 ст. й засудив його до примусової праці.
Приймаючи на увагу умови, в яких перебував Райцин — суд ухвалив звільнити його від кари, залишивши також за ним право на квартиру, що він зараз займає.