Новий нахабний напад білополяків на наші застави. 
Забито тов. Кіселло. На Ямпольській дільниці нашого кордону з Польщею, де й раніш були напади польських частин на нашу територію (4 січня й 28 червня), зроблено новий напад: 20 липня польська прикордонна охорона забила начальника 4 застави, 2 комендатури, ямпольського відділу ОДПУ т. Кіселло. Під час убивства, на польській стороні було помітно пересування польських частин. Коло кордону були стрілкові частини, а за ними кіннота. Коли тов. Кіселло об'їздив кордон, його обстріляла польська охорона і смертельно поранила: він упав з коня. Тоді польські салдати перейшли наш кордон, перетягли тіло тов. Кіселло на польський бік кордону і кинули коло самої межі. Прибувши на місце вбивства відділ червоноармійців забрав тіло тов. Кіселло. 