Допоможемо собі самі.
В спадщину від царського уряду нам залишилось зруйноване народнє господарство.
Тяжко було відбудовувати його за часів горожанської війни. Але ми перемогли в горожанській війні.
Правителі буржуазних країн побачили, що ми уявляємо з себе міцний і дружній союз вільних республік.
Знищити нас вони не мають змоги. Капіталістичним країнам так само потрібна наша сировина, як нам потрібні готові вироби їхніх фабрик та заводів.
Ось через що багато буржуазних країн склали з нами угоди. Але капіталісти, продаючи нам свої товари, вимагають за них або готові гроші, або нашої сировини на таку-ж суму.
Вони не хочуть давати нам в кредит (у борг) ті сільсько-господарчі машини, трактори та инше, що так потрібно для нашого сільського господарства.
А нам треба піднести нашу промисловість — міську й сільську — значно вище, аніж вона стояла до війни.
Але вільних грошей у нас є не так багато, щоб усі потрібні нам закордонні товари купувати за готові гроші.
Нам необхідно мати кредит. Капіталісти згоджуються позичити нам гроші, але ставлять нам такі тяжкі умови, що радянський уряд не може їх прийняти.
Робітники й селяни не для того скинули царя та поміщиків, щоб піти в ярмо до чужоземних капіталістів.
Буржуазні уряди бачуть, що ми не збираємось надягати на свою шию їхній хомут.
Вони змовляються між собою не давати нам ні грошей, а-ні товарів у кредит.
Нам треба напружити всі свої сили, щоб вийти з такого становища. Для цього, перш за все, потрібні гроші, і як-що ми не можемо одержати їх із-за кордону, то повинні знайти їх у себе в-дома.
Чи-ж можемо ми це ми це зробити? Рік-два тому — не могли-б. А тепер, коли наша країна зміцнилась, — у населення й у промислових підприємств маються де-які ощадження.
До війни населення бувшої Росії зовсім не було заможнім, та й то по ощадних касах лежало до 2-х з половиною міліярдів народніх грошей.
Ось, ці невеликі ощадження й повинні допомогти Радянському Союзу відбудовувати промисловість та сільське господарство.
Зібрати гроші найпростіш і найлекше — за допомогою внутрішніх позик. На позичені в населення гроші Радянський уряд зміцнить промисловість і сільське господарство нашого Союзу.
Поспіх державних позик за останні роки показує, шо селяни вірять Радянській владі й охоче їй допомагають.
Найбільш важливою з державних внутрішніх позик є селянська виграшна позика, що, допомагаючи державі, дає значну користь селянинові.
Нею селянин може заплатити податок, від неї він має прибуток та ще й може виграти.
Купуючи селянську та инші державні позики, наше трудяще населення, без допомоги чужоземних капіталістів, саме будує своє життя. 
