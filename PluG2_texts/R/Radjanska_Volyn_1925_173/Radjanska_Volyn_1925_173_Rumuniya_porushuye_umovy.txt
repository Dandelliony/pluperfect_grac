Румунія порушує умови.
Не зважаючи на обіцянку румунських представників центральної мішаної комісії вжити енергійних заходів до зліквідовання прикордонних конфліктів, — румунські прикордонники й далі дозволяють собі нахабні виступи.
За останні дні зареєстровано низку нових нахабних виступів румунських прикордонників.
Цими днями в районі села Селянсько-Троіцького румунські прикордонники почали стріляти по рибалках та городниках, що були на радянському березі.
В районі села Паркани в-ночі з бесарабського берегу намагались переплисти човнами на радянський беріг якісь озброєні люди.
Їх було своєчасно помічено нашою вартою. Кількох бандитів удалось затримати.
З приводу нападу румунів на наш беріг, під час якого було захоплено 2-х радянських громадян, — радянські представники заявили на останньому засіданні мішаної комісії гострий протест, вимагаючи негайно звільнити цих радянських громадян, що й досі сидять у румунській в'язниці.
Румунська частина комісії прохала відстрочки для перевірки відомостей про нові напади.
Складено відповідні акти й представлено в змішану комісію. 