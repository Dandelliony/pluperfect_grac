          Маленький фельєтон 
          Непродажня.
„Павлоградським газетчикам звелено мати в торбах і „Русскую Правду“, яку до речі мовити, ніхто не купує. Околодочні надзирателі провіряють щоразу торби газетчиків. 
З газет. 
      Міцно спить під сніговим серпанком річка Вовча. 
      Дрімає й славне місто Павлоград, що роскинулося на ній,—так дрімає, що тільки в ряди годи нагадує добрим людям про своє істнуваннячко. 
      Ні доброго минулого, ні путнього прийдешнього! . 
      А з сучасного—тільки й под---ї значної, що заарештування влітку одним з павлоградських урядників страшних анархистів-бомбистів, які по выясненіи личности оказались “ плохенькими собі професором і гімназістами, що збірали під Павлоградом травичку та квіти для гербарія. 
      Більш нічим не уславився в історії Павлоград на Катеринославщині. 
      Може й далі довелося б бідолашному містові гинути в невідомости, коли б дбайливий місцевий Антон Антонович не завзявся оце прославити його хоч кров з носу. 
      Вже з першої спроби йому пощастило. 
      Вийшовши одного чудового дня на прогулянку, він, як мудрий Гарун-аль-Рашид одразу набачив непорядок. 
      — Ей, ти! слухай, латрижнику, — чемненько звернувся він до одного обшарпанця,—ти чого тут сновигаєш? Стар---юєш, певне? Ач яку торбу почепив! 
      — Зачим торбу, ваше благородіє?— жваво одлепортував вьюнкий газетчик. — Може газету купітє? От вам „ІОжная Заря“, от „Рѣчь“... 
      — Що?! „Рѣчь“? Ах ти ж сібірний! А „Русскую Правду“ маєш? 
      — Что значить? За кого ви міне принімаєтє? Разві я халіган какойсь? 
      — Я тобі, анахтемо, як дам халіган“, дак ти й юшкою вмиєшся. Щоб мені була! Чуєш? 
      Газетчика немов корова язиком злизала, а новітній Гарун-аль-Рашид повернув до присутствія й сів писати наказ, яким і прославлено було Павлоград на всю Росію й після оповіщення якого, з кожної газетної торби стирчав номер „Русской Правды“. 
      У павлоградського обивателя забреніло серце гордощами. 
      — Е, що там не говори, а наш Антон Антонович, не то, що инші. Гей, хлопче!.. 
      — Газету вам? Какую прикажетє. Єсть „Рѣчь“, „Южн... 
      — Ат! „Русскую Правду“ дай. 
      — „Русскую Правду ? Ви будєтє читать „Русскую Правду“? 
      — А хіба що? 
      — Что б на вас усє пальцами показували?.. Нєт „Русской Правды". 
      — Як нема? А наказ? Та он ж вона в тебе з торби виглядає. 
      — Хе... тето непродажня. 
      — Чому непродажня? Для себе, чи що, зоставив? 
      — Зачим!.. Тету одін номер тільки для наказу й для околодочного надзирателя,—как спросіть. 
      — Чом же більш не маєш? 
      — Чом? А потому, что за цєлий год нє знайшлось ні одного халігана, ка кой спрашивал би в мінє „Русскую Правду“ 
      Картина... Провінціал.

