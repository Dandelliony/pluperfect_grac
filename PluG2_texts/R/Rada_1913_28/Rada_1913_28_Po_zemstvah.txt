По земствах.
    <>  Курси В селі Покровському, херсонського повіту, повітова земська управа улаштувала сельськогосподарські курси для селян. Курси протягнуться чотирі тижні. 
    <>  Зрікся посади. Гласний уманського повітового земства Ю. Ю. Бржозовський заявив управі, що він зрікається своєї посади. Бржозовський був весь час земським гласним, одколи заведено земство, брав активну участь в комисіях і завше на зборах обороняв інтереси селянства, життя якго він знав добре. Зрікся він через те, що не можна щиро служити земським справам. 
    <>  Скинуто з посади. Уманська земська управа скинула з посади земського фершала в селі Краснополку Кравченка, бо він торгував в земській аптиці пивом. 
    <>  Департамент землеробства звернувся до херсонської губернської земської управи з проханням надіслати відомости про улаштовані земством народні читання, курси для народніх вчителів та сельськогосподарські курси для дорослих селян. Ці відомости потрібні департаментові для складання щорічних оглядів діяльности правительства та земств в ділі росповсюдження сельськогосподарських наук.

