Вісти з краю.
Справи Холмщини.
    <>  3 приводу обговорення у Державній Раді проекту про аренду майоратів, холмські діячі подали записку голові ради міністрів, в якій просять доповнення закону про майорати в тім напрямі, щоб майоратні землі можна було продавати не тільки селянам, які займаються хліборобством, але й тим, котрі тимчасово не ходять коло землі і проживають по містах. До цеї категорії холмські діячі зараховують багатьох чиновників, учителів, духовних особ і взагалі дрібну повітову інтелігенцію з селян. Як здійсниться цей проект, холмські діячі надіються, що в найблищім часі виникне нового роду середньої заможности сельська інтелігенція. Без цеї власности, на думку авторів проекту, нема необхідности відкривати на Холмщині сельськогосподарські школи, бо вихованці цих шкіл, за недостачею російської земельної власности, не будуть мати поля для своєї діяльности і повинні будуть переселятись в внутрішні губернії Проектовані хазяйства повинні складатись з 30 моргів, бо істнуючих на Холмщині майоратів вистачить для того, щоб скласти кілька сотень таких усадьб. 
    <>  Як відомо, по новому закону холмська губ. по шкільним справам підвладна київській шкільній окрузі. З нового року київська шкільна округа почала вживати свою владу. Учителів усів шкіл на Холмщині, а також усіх чиновників підвладних м-ву народньої освіти повідомлено, що їх зрівняли в правах з чиновниками других губерній, які входять в склад київської шкільної округи, і що льготи, які їм давали, як служащим на окраїні, скасовані. Тепер управління шкільної округи занято розгляданням усіх діл, які отримані від варшавського попечителя цеї округи, що торкаються холмської губ. По скінченню цеї роботи командірують кількох чиновників для ознайомлення на місці з постановою шкільної справи. Поки розроблюються статистичні данні про кількість инородцівв холмських школах і про поведінку останніх. 
    <>  Виділ Холмщини. Міністерство внутрішніх справ асігнувало варшавському генерал-губернаторству особистий кредіт па росходи для проведення меж холмської губернії.

