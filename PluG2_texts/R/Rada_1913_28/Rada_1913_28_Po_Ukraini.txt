По Украіні.
У Киіві.
    <>  У клубі „Родина“. Сьогодня у клубі „Родина“ чергова танцювальна вечірка.
      Завтра має бути виставлено: „Візіт“, етюд В. -О. О-Конор-Вілінської, „Література“, комедія на 1 дію Шніцлера. Після вистави сольні виступи. 
      Початок рівно в 81⁄8 год. веч. 
      Вхід для членів і постійних гостей—50 коп. для сторонніх—75 коп.
    <>  Українське Наукове Товариство. В понеділок 4 февраля в 71⁄2 год. веч. в помешканні громадського зібрання „Родина“ відбудеться наукове засідання т-ва. 
      Прочитано буде: 1) доклад Ор. Левицького „Про Василя Тяпинського, що переклав Євангеліє на народню мову в XVI ст.“ 
      2) Доклад В. Щербаківського „Про архитектуру українських церков“. 
    <>  Бюро Українського Наукового товариства (В.-Підвальна, 14) відчинено тепер що-дня (крім неділь та свят) від 7 до 10 годин вечора.
    <>  Київьке агрономичне товариство. Сьогодня о 1 год. дня в агрономичній лабораторії університету одбудуться рокові збори київського агрономичного товариства. Програма така: a) промова С. Л. Франкфурта: „Методика сельсько-хозяйственнаго опытнаго дѣла“. b) справоздання про діяльність товариства в 1912 р. с) справоздання про грошові кошти товариства. d) справоздання ревизійної комісії, е) вибори правління, f) біжучі справи. 
    <>  Аренда купецького саду. Купці не схотіли будувати в купецькому саді будинок для концертів, вартість якого має бути 300 тисяч карбов. Таким чином питання про аренду купецького саду ще не вияснено. 
    <>  Редактора „Голоса Труда“ В. Свірського переведено вчора з Бульварного участку в тюрму. 
    <>  Новий журнал. Вийшов № 1 журналу для молоді „Рицарь“, Журнал видає Е. М. Кузьмін. 
    <>  Член Держаної Думи В. Я. Демченко приїхав у Київ і почав виконувати обовязки предсідателя київської повітової земської управи. 
    <>  Прокурор київської судової палати Г. Г. Чаплинський виїхав до Петербургу. 
    <>  В університеті. Ректор київського університету одержав від петербурзького історико-філологичного інституту повідомлення, що інститут приєднується до пропорції Бубнова, щоб на лондонському конгресі істориків вживалась також російська мова. 
    <>  Гласний А. Савенко. Гласний городської думи А. Савенко подав заяву городському голові, що він зрікається звання гласного думи через те, що обтяжений працею в Держанній Думі. Місце А. Савенка заступить тепер кандидат в гласні, купець П. Соболів. 
    <>  Виставочні карти. В земському павильоні на київській виставці буде експоновано карти Київщини, на яких буде вказано розвиток шкіл, страхування і инших земських справ. 
    <>  Кооперативна секція київської виставки тепер звернулася за необхідними відомостями і матеріалами до земств, інспекторів і інструкторів по кооперації, до управління дрібного кредіту. Раніше секція розіслала опросні листи. Але до 17 января 1913 р. одержано 312 відповідів і 210 справоздань від кредітних кооперативів, 411 листів від т в потребителів. Всього ж секція розіслала 6.692 опросних листів у кредітні т-ва і 7.857 т-вам потребителів. 
    <>  Наказ управління доріг. Управління залізних доріг наказало, щоб каси по прийому багажа на станціях було одкрито цілий день, а не за годину до одхода поїзда, як було раніш. 
    <>  На виставці. Сельсько господарське товариство з Польщі буде будутати свій власний павільон на виставці. 
      Мюнхенська школа ілюстрацій і книгознавства повідомила комітет виставки про те, що вона пришле на виставку серію репродукцій картин і плакатів і инших праць школи. 
    <>  Контракти. Вчора одкрився контрактовий ярмарок. Торг поки-що невеликий. Вигляд „ контрактів“ старий. Ті ж крамарі, що торгували в попередні роки, той же самий крам: казанське мило, медяники, килими і усякий галантерейний дрібьязок. 
    <>  В воєнному суді. Вчора київський воєнний суд засудив на 12 років до каторги новобранця Тимоша Чокая за вбивство з помсти селянина. 
    <>  В суді. На місце покійного члена окружного суду Ф. Пушнова буде певно призначено члена уманського окружного суду П. Бартенева. 
    <>  Трамвай Демівка-Ржищів. А. В. Тур звернувся до міністерста з проханням про дозвіл збудувати з Деміївки до Ржищіва через Китаїв трамвай. Міністерство передало справу п. київському губернаторові. П. київський губернатор звернувся до київської повітової управи, щоб вона затребувала проекти від А. В. Тура. 
    <>  Парк наволо Київа. Гурток гласних щоб ознаменувати ювилей 300 ліття Дома Романових, вносить заяву щоб навколо Київа було засажено величезний парк. 
    <>  Погода. Вчора у Київі одержано з Пулківської обсерваторії телеграму, у якій обсерваторія попереджає, що цими днями у нашому краю треба ждати великого снігу. 
    <>  Напад на веслля. Селянин Г. Шмаков, який живе на Демієвці, повідомив київську повітову поліцію, що біля 1 години ночі на його кватирю під час весілля напало скілька демієвських парубків і почали бити вікна і двері. Шмаков одчинив двері і 6 разів вистрілив з револьвера. Парубки розбіглися. Одною з куль поранено одного парубка. 
    <>  На Дніпрі. Прибуток води на Дніпрі припинився. У „Яхт-Клуба вода замерзла На березі багато підвод, що перевозять з Дніпра лід.


