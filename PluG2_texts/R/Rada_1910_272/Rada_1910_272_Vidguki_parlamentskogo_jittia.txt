Відгуки парламентського життя.
< „Россія“ пише, що та поголоска, котру була пустила преса, ніби Крижановський розробив проект „совйщательнаго земскаго собранія", який має затінить собою Державну Думу по закону 3-го іюля, — неправдива. < В думській комісії, яка розроблювала проект заведення „городового положенія" в Польші, Годнев порадив завести трьохмісячний строк, на протязі якого міністерство має право протестувати проти виборів городської думи. Чиновник міністерства внутрішніх справ Євстафіев зауважив, що такого строку мало. На це сказано: Коли міністерство трьохмісячний строк визнає для цього малим, то цим воно саме признається, що не може добре управляться з ділом. Представник міністерства внутрішніх справ Анціфіров гостро зауважив, що не діло членів Державної Думи критикувати міністерство. Предсідатель комісії Бенігсен сказав на це, що він повинен би спинити Анціфірова, коли б той не був представником уряду. При цьому він радив депутатам не говорити таким тоном, яким говорив Анціфіров, котрий чогось випустив з уваги, що депутати повинні контролювати вчинки властів. Годнев демостративно вийшов із комісії, сказавши, що при таких обставинах робити діло неможливо. < Рада міністрів доручила главноуправляющому землеустройством поклопотатись
перед другим департаментом Державної Ради, щоб в Сібірі було призначено на роспродажу 135,000 десятин казенної землі. < Комісія Державної Ради по законопроекту про заведення земств в західних губерніях, переглянувши нові статистичні данні про число і состав земських виборів, прийняла той виборчий ценз, який мало на увазі міністерство, а не Державна Дума. < Согласительна комісія по законопроекту про старовірів прийняла в редакції Державної Ради статті 13 — 38, за винятком статтів 29, 86 і з7. < Думська комісія по виконанню росписів наводить цікаві відомости, що до порядків монетного двору: в 1908 році було зроблено, поверх законних, 150 червінців по 7 руб. 50 коп. Відомство повідомило комісію, що ці червінці були вироблені по особливому Височайшому приказу із самородного золота для французьких гостей. Одначе комісія визнає, що це зроблено не по закону, бо дозволу законодавчих інституцій на це не було. < Депутат Бєлоусов одержав телеграму, в який повідомляється, що в Зерентуйській тюрмі почалися часті самогубства. Причина цьому кара на тіло. < Городська комісія прийняла статтю проекта, яка забороняє євреям бути в Польщі городськими президентами, віце-президентами, бургомистрами іїх помішниками, а також бути секретарями города і управи. В городські управи допускається тілько один єврей. < Комісія одкинула запитання про остатки кріпацтва в Дагестанській області. < Бюджетна комісія висловила бажання, щоб був зменьшений таріф на телеграми. Представник відомства обіцяв прийняти це на увагу. < Комісія по розгляданню росписів вимагає, щоб перестали давати субсидії видавцю „Петербургскихь Відомостей “. Согласительна комісія прийняла постанову Державної Ради про увільнення од воїнської повинности одного духовного лиця на 500 душ старовірів.
