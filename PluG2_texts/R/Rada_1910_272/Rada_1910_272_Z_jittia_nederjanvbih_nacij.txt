З життя недержавних націй.
Фінсько-естонське єднання. В 1906 році виникла серед студентів естів в Гельсінгфорсі й найшла в фінах жваву допомогу ідея про тісніше єднання близьких між собою племен: естів та фінів. Постановили заснувати спілку, під назвою фінський місток. Завдання спілки—бути кільцем, що об'єднувало б між собою фінів з естами; будило б й зміцняло свідомість рідности через ознайомлення цих народів одного з одним; допомагати такому ознайомленню й за своїми кордонами; містити в закордонній пресі вістки про факти, які можуть викликати спочуття Європи до змагання фінів та естів. Фінсько-естонське товариство улагоджує через певні періоди часу зібрання. На ці зібрання фіни їздять до Естляндії, а ести до Фінляндії. Так, наприклад, в Ревелі естонські редакторі та співробітники улажують зібрання і на нього запрошують товаришів по праці з Гельсінгфорсу. Тілько на теріторії Фінляндії далеко вигідніше улаштовувати збори, бо фіни мають більше політичної волі. Молодь естонська їздить на літо до Фінляндії для практичного студіюваная фінської мови, а фінські часописи рекомендують своїм читачам по
змозі охоче вітати й приймати гостей. На студентські свята в Гельсінгфорсі раз-у-раз запрошується студентська молодь з естонії. Так 13 й 14-го ноября цього року в Гельсінгфорсі відбувалось освячення нового студентського дому й на свято це прибули естонці з Дорпату й Риги, як представники естонських корпорацій. Для більшої свободи в ділі пробудження племенного духу в естонців, фіни ухвалили заснувати у себе в Фінляндії середні школи для естонської молоді. Так в Vusi Suometar в №ll9 за 1909 рік сповіщалось, що має заснуватись в Фінляндії естонська жіноча гімназія.
