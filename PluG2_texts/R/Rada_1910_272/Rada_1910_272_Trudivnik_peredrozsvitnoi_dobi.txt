Трудівник передрозсвітньоі доби.
На 10 ті роковини смерти Олександра Кониського. (| 29 ноября, року 1900).
Вчора минуло десять літ од дня смерти українського письменника і громадського діяча, Олександра Кониського. Десять літ часу, та ще такого скаженого, як оце пережили ми — велика проба для людини і коли вона ту пробу видержала, то, значить, в діяльності її були не самі скороминущі нотки ефемерного біжучого життя, а й щось твердіше за його, те, що остається в пам'яті людській на довший час, те, за що дальші покоління квітчають далеко міцнішою славою, ніж сучасники, часто засліплені сторонніми обставинами. Коли ми перед рос критою могилою не можемо здушити в собі гірке почуття і воно часто проривається в перебільшених жалях, то одійшовши на якусь далечінь, ми вже спокійніше, об'єктивніше і через те й правдивіше можемо оцінити колишню втрату й винести той присуд, за яким починається вже присуд історії. Для покійного Кониського такий присуд історії безперечно вже настав тепер. Настав не тільки через те, що гіркий жаль за тяжкою втратою давно вже занімів, а й через те, що самі обставини, які витворили Кониського і яких заступником і виразником він був у нашому громадському житті, одійшли вже в минуле. Нові умови прийшли, нові люде повиростали, нові інтереси з'явились і захопили нашу увагу. Те, що робили, за що боролись, над чим мучились і боліли люде покоління Кониського, почасти ‘для нас перейдений вже етап, почасти виявляється в инших формах, почасти й иншими змаганнями заступлено. Ми вже ділком об'-єктивно можемо вдивлятися в те минуле і sine ira et studio розріжняти в йому позитивні й негативні сторони, одвіювати полову скороминущих інтересів од важкого зерна вічних здобутків, якими ще й досі ми живимося та й наші нащадки живитимуться, часто й не знаючи, хто саме придбав для них те зерно, чиєю працею й заходами повстало воно на світі. І сама ця об'єктивність та обов'язок шанувати своїх попередників, яких працею ми тепер користуємось, — наказує нам згадати між колишніми працьовниками на українській ниві з подякою ймення Олександра Кониського. І ця подяка повинна бути тим більшою, що не встеленим квітками шляхом верстав небіжчик свою довгу життьову путь, а дикими пущами продирався, непроходними нетрями та байраками, де часто не| можна було й розібрати, кудою йти і
просто і чи не збиваєшся на манівці, чи на одному місці не кружляєш. Легко збитися й заблудитися було серед тих нетрів, легко впасти трупом, не видержавши важкої пути. І коли люде таки не збивались і не падали, коли знаходили в кінці свого шляху свою мету, то тільки через те, що не сами скороминущі завдання ставили перед собою, а працювали й для майбутности. Під хмарним нашим небом, серед темряви сучасности вони сами в своїй душі несли світло і ним освічували шлях і для себе, і для тих, хто йшов за ними. Цим світлом їм була велика їхня та гаряча любов до рідного народу, Вона їх зогрівала й проказувала їм шлях, вона додавала їм сили на великі жертви, вона навіть помилки їхні освічує зовсім иншим світом в пам'яті нащадків,—бо й помилки ті випливали все з того ж єдиного джерела великої любови до рідного народу та з шукання кращого йому життя. Такі помилки —для нащадків уже не сами помилки, бо й через них зло том щирим проблискує велика ідея — здобути кращі умови для життя рідному народові. Цією ідеєю керувався й Кониський і доказом цього стоять перед нами ті 40 літ надзвичайно важкої праці в сфері громадського життя й письменства, що положив він на жертовник свого рідного краю. З натури своєї Кониський більше здався б на громадського діяча; його палка, діяльна, активна й кипуча вдача завжде й тягла його найдужче до громадської діяльности. В нашій країні може не абиякий політичний діяч, що своїм практичним розумом та іниціятивою вів би за собою людей. Та народився Кониський і жив у Росії, та ще під ту безпросвітню пору, коли громадська діяльність звичайно мала один фінал - подорож вь міста столь и не столь отдаленныя . Цю всякого громадського діяча в Росії здобув, як знаємо, - молоду й Кониський разом з Стронином, Чубинським, Єфименком та иншими, бо в культурно-просвітній діяльности їх проникливе око начальства вгляділо бажання одірвати Україну од Росії*). Але й ця досадна наука в північних сторонах не прохолодила Кониського, — навпаки тільки йому більшого гартуй завзяття до праці над тією справою, до якої він пристав за молодих літ. Він почав шукати нову арену для публічної діяльности і знайшов її за кордоном, у Галичині.
*) Обвинувачення Стронину формуловано так: „вьі обвиняетесь вь д-Ьятельномь участіи вь образованіи кружковь для возбужденія подь видомв обществь грамотности неудовольствія народа кь правительству, сь ітЬлью отдіЬленія Малороссіи". „Бьілое", 1907 р. кн.УІІ, стр. 172.
Власне з Кониського треба почати історію тісного єднання двох кордонами порізнених частин України. Коли перше звязки й бували, то тільки спорадичні й між окремими людьми. Кониський ці звязки зробив постійними й систематичними, він на довгі літа майже всю свою діяльність переносить у Галичину, так що там його ім'я далеко більш відомо було й популярне, ніж на Україні, хоч він тут увесь час жив і працював. Кониський, як ніхто в 60-х роках, розумів вагу Галичини для відродження цілої України, як резервуара, в якому повинні збіратися й переховуватися до кращих часів культурні вартости на користь цілого. Він вірив і надіявся, що кордони не вік високою стіною стоятимуть, і тоді ті надбані спільними силами запаси стануть у пригоді для цілого українського народу. Починаючи з 1862 р, і особливо з 1866 р, коли Кониський вперше одвідав Галичину, його і‘мя ми стріваємо там скрізь, де тільки можна і треба було виявити якесь активне співробітництво. Без його участи не обходилось ні одне літературне видавництво і р. 1878 з його інидіятиви засновується товариство ім. Шевченка у Львові, р. 1892 знов же його іниціятивою й заходами реорганизується воно на наукове. Досить тільки пригадати собі, яку величезну вагу має в нашому культурному житті тепер це товариство, щоб оцінити по заслузі ту світлу думку, на яку так щасливо натрапив Кониський. Вже це одно давало б йому право на вічну серед українських діячів. Але на цьому не обмежується організаторський вплив Кониського в Галичині. По за цими показними подіями стоїть ще менш замітна для широкої публіки, але не менша своїми наслідками щоденна практика, яка часто направляє життя й доводить згодом до показніших подій. Незамітно, але постійно й тут справляв Кониський свою творчу организаційну роботу. Д, Франко, що добре знає закулісну сторону галицького життя тогочасного, свідчить, що через Кониського „руки йде майже вся кореспонденція Галичан із Українцями; він силкується посередничати в Галичині між старшою й молодшою генерацією, впливати на зміну способу редагованвя (журналів) в Галичині (Франко—„Молода Україна” , Л. 1910, стор. 41). Сліди цих спроб Кониського лишилися між иншим у заснуванні „Руської історичної бібліотеки”, що до виданнів Наукового Товариства в Галичині була єдиним солідним науковим видавництвом; та в реформі літературного органа “Зорі“, що наприкінці 80-х років робиться справжнім всеукраїнським органом і збірає коло себе усі і 
визначні літературні частин України, Разом з тим Кониський робить спробу і однієї політичної комбинації в Галичині, що могла, на його думку, цілком змінити політичне становище галицьких українців. Маю на думці так звану угоду з польською шляхтою й видання політичного органу „Правда" (з р. 1888), 3 угодою не пощастило; дрібні політичні уступки, які удалось виторгувати у поляків, не варті були тих жертв матеріальних і моральних, на які змушений був український елемент у Галичині, Це була велика помилка Кониського, що надіявся шляхом не боротьби, а переговорів добути для народу права од польської шляхти. Але навіть ця невдатна спроба негативним, так скажу, шляхом довела до кращого. Безперечно, що в звязку з нею стоїть оживлення громадського життя в Галичині, останній і рішучий розрив з опортюнистичною політикою і нарождення того що тоді ж таки виявився заснованням першої щиро демократичної радикальної парії. Крах угодової тактики політики, заснованої на силах самого ж народу, і з цього погляду навіть невдатна спроба Кониського не проминула марно. Така була чисто громадська діяльність Кониського в Галичині. Тільки одна людина з України може змагатися з ним що до того значіння, яке він мав у печатках відродження наших закордонних братів, —то був Драгоманов. І цікава річ: ці вічні антагонисти, принципіяльні вороги, гострі й непримиренні супротивники за життя все таки стоять поруч у пам'яті нащадків: життя звело до купи наслідки їхньої такої, здавалося,’ далекої одна одній діяльности. Причина цьому та, що ріжними шляхами вони йшли до однієї мети, ріжними методами, але робили одну працю, ріжними способами, але одного домагались. Кожен з свого боку, вони очищали повітря в Галичині од вузького рутенства, на Вкраїні од міленького українофільства й заставляли галичан і українців наближатись до того спільного і єдиного шляху поступу, яким тільки й може йти по європейському вихований народ, І Драгоманов, і Кониський—обидва були європейцями, хоч не однакового типу, й ідеї щирого европеїзма, з його глибоким демократизмом, та широкою любов'ю до рідного краю однаково ясніли їм жаданою метою. Вороги в тому, що кожний з них любив у сучасності, антогонисти що до шляхів поступу, роз'єднані в шуканні стежок добра і правди для свого народу, вони були зв'язані однією зненавістю до всякої дрібненької й міленької діяльности, до
всього, що надполовинює душу й змалює повне життя рідного краю; у обох майже однакова була й сама праця — безупинна, палка, систематична праця на користь рідного народу. І от через те історія звела непримиренних за життя ворогів до одного гурту після смерти й поставила в процесі європеїзації українського руху поруч наймення Драгоманова й Кониського, Віддаючи з принципіяльного боку повну перевагу теоретичним поглядам Драгоманова, ми не повинні вмалювати і практичних заслуг Кониського: великі здобутки їх перед нами. Маючи Драгоманова за великого вчителя теорії українства, ми повинні й Кониського згадати теж, як учителя найбільш практичної роботи, як организатора тих заходів коло розвитку українства, що поставили його на теперішню височінь. Дивлячись, немов той Янус, у супротивні боки, Драгомапов і Кониський заступали ті течії серед українства, які потомним поколінням судилося звести до однієї істоти й синтезувати в одній праці для всестороннього розвитку рідного краю. Организаційну роботу Кониського знає добре не сама тільки Галичина, хоч тільки там його хист міг ширше розгорнутися. Довгий час і тут, на Україні, Кониський був тим центром, що збірав коло себе молодих працьовників, гуртував їх і власним прикладом вів на роботу для рідного краю. В добре пам'ятній світлиці небіжчика на Бибиковському бульварі, проти пам'ятника не одна розпочалася громадська справа, не одна звіти вийшла користна думка, не один з українців знаходив там пораду, підмогу і заохоту до праці. Я думаю, що багато з сучасних діячів українства можуть з подякою згадати ім'я Кониського, як одного з перших своїх навчителів і наставників на практичну роботу. Можна було з ним росходитися в теоретичних поглядах, але не можна було не схилятися з пошаною перед тією скарбницею невичерпаної енергії та любови до рідного краю, вічних заходів його, на користь народу призначених. Це притягало до його й молодь і вона часто забувала свої теоретичні з ним незгоди, йдучи в практичній роботі поруч з цим сивобородим суворим дідом, який увесь горів до самої смерти молодечим запалом та енергією. Як зразок такої спільної роботи, можу назвати перше систематичне українське видавництво в Київі („Вік“); воно хоч держалось руками молодіжі, повстало з іниціятиви Кониського і з його участю, і на широких планах реорганизації цього видавництва спіткала його смерть. Рік 1900, рік смерти Кониського, застав
його на тій самій позиції народньої роботи, на яку він став р. 1861-го: з тієї позиції він не сходив ніколи протягом цілих майже 40 літ. Та ми вже знаємо, що мало сказати —не сходив, бо здебільшого він перед вів у роботі, организовував робітників, гуртував людей і прихиляв їх до роботи для рідного краю. Такими ж рисами кипучої енергії визначається й літературна діяльність Кониського на полі рідного слова, якого великим знавцем він був. Твори Кониського (віршем і прозою, публицистика, критика і т. и.) розкидано по періодичних виданнях на протязі мало не 40 літ, бо тільки невелику частку оповіданнів зібрано в тих чотирьох томиках одеського видання, яке роспочав був ще сам небіжчик. Де- що виходило за кордоном і окремо (повісті: „В гостях добре, а дома ліпше", „Юрій Горовенко*, „Грішники*, „Молодий вік Максима Одинця"), але все те мало доступу знаходило на Україну. Ще менш відомі його поезії, бо опріч двох невеличких збірничків („Порвані струни*, вид. в Житомирі та „Вибір з поем” у Львові) не друкувалися зовсім. Тим часом для свого часу твори Кониського безперечно мали чимале значіння, та й тепер багато з них можуть читатися залюбки, хоча письменство наше збагатилося за останні часи на нові твори високої літературної вартости. Як поет визначається Кониський прозорою думкою й легким та чистим віршем. Хоч багатьом його поезіям бракує безпосереднього натхнення і вищої творчої сили, та все вони служать цікавими документами часу, відбиваючи думки й сподівання не самого тільки автора. Зміст у Кони ського переважав форму, та в змісті й сам автор бачить raison detre своєї поезії. В дари принесу я коханому краю Не злото, не гроші — пісню голосну, — Ту пісню старую про волю новую, Про рівність, братерство... („Думка"). І справді більш проповідником старих ідеалів волі і братерства був Кониський у своїй поезії, ніж художником. Рідний край і народ —це його герої, і здебільшого недолю їхню оспівує він, збірає до одного джерела ріки сліз, що розлились по рідному краю, бо „то з народних із сліз береги розійшлись”. Образ цілого народа немов зосередився для Кониського в оцій убогій постаті ратая на чужій ниві: В Ярмі скорбот, нужди, неволі Важке він тягне „житіє“ І затаївши в серці болі, Не нарікаючи на долю, Оре він поле—не своє (~Ратай“). Кониський співець не минулого, колишнього й забутого, а сучасного;

одна з його найстаріших поезій просто так і починається неначе полемикою з поезією попередників, що залюбки обертались до сюжетів з минулого, виявляючи свій жаль за ним: Не обскурант я, що не плачу За тим, чого нема, Що вже минуло і мина („Моє бажання”). І зараз же розгортає автор свій ідеал долі України —не в блискучих постатях, не в державній незалежності, не в військових чварах, а в братерстві всіх слав'ян, відповідно до федералістичних змаганнів кращих попередників Кониського. Нічого й казати, що дійсність не відповідала таким програмам, і Кониському, як поетові сучасности, доводилося спинятись більш на розбитих надіях („Сподівання"), скаліченому житті („До старої моєї неньки"), взагалі на невеселих сюжетах та сумних подіях. Довгою низкою тягнеться його цикл „Із скорбних пісень", справді перенити й тужним почуванням та гіркою образою за скривджені й одурені надії. Дивлюсь, дивлюсь—на сході тьма, Не проясняється, не дніє; Ніг де і проміня нема, Північна хмара світ закрила. А де ж ти, зіронько ясна, Сподівана, бажана доле? Куди сховалася, зайшла? Ба!.. ти й не сходила ніколи. Вище з літературного погляду стоять белетристичні твори Кониського, власне його нариси та оповідання. В них змальовано життя всіх станів громадянства на Україні, починаючи од народніх мас і до тих освіченіших верств, що почали виходити на авансцену життя після селянської реформи. З художнього погляду вартніші оповідання першої категорії. Знавець добрий народнього життя, Кониський дав ряд типових постатів і картин з тієї переступної доби, що почалася в народньому житті слідом „за волею” і псіхологично з нею звязана неподільно. На такому ґрунті засновано оповідання „Наймичка”, „В день святої волі”, „Протестант” та инші. Автор бачить, що скасування кріпацтва не знищило народніх злиднів, що „без землі воля —-друга неволя: підуть знов і нові пани, і нові кріпаки” („Наймичка”), що багато п'явок присмокчеться до народнього организму, п'явок з бюрократії, усяких жмикрутів „аблакатів*, та охочих до наживи чужим коштом людей („Чи злочинець, чи недужий”, „Козарський ланок”, „Грошолюбка”, „У тісної баби” і т. ин.). Кониський часто спинявся на цій загальній біганині за матеріальною наживою, малюючи як оборотну сторону її —„ступінь того тяжкого, хижого убожества, що з людської тварі стирає слід божого образа” („Наймичка"). Найгіршим лихом усього нашого
життя Кониський уважає отой розбрат між народом та інтелігенцією, через який освічені люде цураються свого народа, полишаючи його на волю божу та опіку темної сили. „Пан, сертучник,— каже Кониський, — одчахнувся од народа, одрікся од нього... Де ти бачив, де ти знаєш у нас українську національну інтелігенцію? Чи єсть вона і коли єсть, дак чи вона з народом? Чи вона піклується про народ? Чи веде його до освіти й добра?" („Народня педагогія”). Поставивши спершу питання, чи єсть українська національна інтелігенція, Кониський опісля часто спинявся на стосунках інтелігенції до народу, малюючи з одного боку позитивні постаті людей, що йшли з народом, з другого — перекинчиків, кар’єристів, лицарів наживи, що першим ділом задовольняють свої вузенькі егоїстичні потреби. Коли не лічити спроби Куліша та цілком невдатного романа якогось В. Дорошенка „На Україні'* (виданий в Осташкові р. 1863), то Кониський був у нас першим, що звернув увагу в письменстві на новий тип людини —на українського інтелігента, на його погляди, змагання, шляхи. Цілий ряд творів Кониського, як „Перед світом”, „Семен Жук і його родичі 3 , „Юрій Горовенко”, „Непримиренна” і т. и., присвячено розглядові нарождення й діяльности цих нових для того часу (60—70 р.р.) людей. Поруч для контрасту автор дає й типи супротилежної категорії людей (особливо „Грішники”) також малює ті зверхні політичні умови, що руйнують роботу нових людей, вбиваючи їх з шляху систематичної культурної роботи на всякі небезпечні манівці („Юрій Горовенко”). В своїх повістях Кониський стає перед нами народовцем, але иншого типу, ніж той, що панував тоді в російському житті. Це на українському ґрунті пересвідчений культурник, що з самої реакції до пануючого серед радикального російського громадянства напряму негативно ставився до революційних способів боротьби. Космополітична радикальна інтелігенція, на думку Кониського, нехтує національну справу, і відтягаючи сили од безпосередньої праці на рідному ґрунті, тим самим заважає тому, щоб інтереси та пекучі потреби народні були повною мірою задоволені. Кониський якось не вмів погодити широких вимогів демократичної теорії з щирою практичною роботою, як це зробив одночасно Драгоманов, і завжди оддавав перевагу практиці над теорією. Може бути, цей однобічний погляд він виніс із часів свого молодого віку, коли взагалі серед українського громадянства панував практично-культурницький настрій; з другого боку, цей
погляд підсилився ще вражінням од того справді часто безґрунтовного руху, який пройшов у Кониського перед очима в 70 х роках, —але досить того, що тому поглядові він лишився вірним до смерти. На цьому ґрунті у його виникали навіть непорозуміння з заступниками нових напрямів, яких він по-просту не розумів і не вмів оцінити тієї справжньої вартости, що вони несли з собою. Продуктом такого нерозуміння почасти вважаю я й те ворогування проти радикального руху в Галичині, що зайняло в діяльности Кониського всю першу половину 90-х років і заставляло його стояти за „угоду" навіть тоді, коли вона вже цілком розвалилася. Опріч поезії та белетристики, Кониський чимало працював на публіцистичному та науковому полі, давши тут багато замітних як на свій час праць („Коли ж виясниться? ”, „Критичний огляд української драматичної літератури", „Відчити з історії українсько-руського письменства” і т. ин.). Найбільше уваги в останні часи свого життя Кониський присвятив Шевченкові і опріч цілої низки дрібних про його нарисів дав капятальну працю: „Тарас Шевченко-Грушівський. Хроніка його життя" (два томи, Львів, 1898 —1901; російський скорочений переклад вийшов р. 1898 в Одесі). Це найкращий досі в літературі про Шевченка житєпис, в якому критично зведено й оброблено ввесь матеріял, що до того часу з'явився. З Кониського була надзвичайно характерна постать для тієї передрозсвітньої доби нашого життя, з якої так таки й не пощастило йому вибратись. Енергичний, ворушкий, запопадливий працьовник, він вічно шукав, де б міг прикласти свої сили до діла. Хоч які тяжкі часи були, а не міг він сидіти, склавши руки, як багато його однолітків зробили, не міг і одійти од українства, заспокоїтись працею на чужому полі. По-за українськими справами не можна було собі уявити цієї людини, що була не тільки людиною ініціятиви й організацій, але й людиною чорної роботи, якої так багато єсть, та до якої так мало охочих знаходиться. Такими людьми, як Кониський, найбільше держалась українська справа під той темний час, коли навіть голосу українського не чутно було; вони були не тільки робітниками, а немов прапорами цілої епохи, і якось легше на душі ставало од свідомости, що те джерело праці й енергії не засохло, а б'є невпинно, все нові піднімаючи справи й обновляючи старі заходи. Треба було самому пережити страшний час реакції 80-х 9O-х років, щоб оцінити по заслузі творчу ролю таких людей - прапорів. Навіть помилки
їхні, що багато свого часу колотнечі накоїли, не додавали зневірря, а були для українського громадянства немов острогами для доброго коня, викликали нові запаси не потраченої ще енергії й притягали нових діячів —все на те ж забуте й занедбане поле українського громадського життя. Навіть слабі иноді літературні твори їх заставляли про себе думати й говорити, бо раз-у раз живчик живого життя бився в них і неустанно закликав —усе до одної справи. Справою тією було всесторонне відродження рідного народу і цій справі вони віддавали себе неподільно. Такий був і Кониський. Працюючи увесь вік для того, щоб наблизити добу одвертої роботи на рідному полі, він сам не дожав до неї. “Як той Мойсей, він умірає на порозі землі обітованної, тільки здалеку, немов з високої гори перші ознаки громадського пробудження, та жвавішої роботи, перші подуви волі для рідного письменства. Я уявляю собі, як би радів небіжчик і як би працював він, коли б наочно побачив недосяжну мрію цілого життя свого — українську пресу! З яким запалом він, старий і немічний, став би в ряди молодих працьовників її.... Шкода,— здійснилися ті мрії тільки коли вже працьовиті руки лягли безсило на багатих любов'ю грудях. Але теперішнім працьовникам нашої молодої преси і всьому громадянству українському треба знати, хто прочищав їм шляхи, рівняв дороги й підготовляв грунт для роботи. Треба знати і з подякою згадувати наших діячів передрозсвітньої доби, серед яких разу-раз Кониському належатиме одно з найпочесніших місць. Занадто завалені щоденною дрібною роботою, ми не маємо може ні часу, ні змоги віддати належну шану своїм попередникам, і через те у нас не написані ще життєписи таких діячів, як Драгоманов, Антонович, Кониський, Грінченко. А тим часом це не тільки повинність І наша перед пам'ятю тих надзвичайних людей; це наша власна і нашого діла користь — показати, як гартувались люде і що вони наперекір обставинам робили. Я вірю, що ці життєписи будуть написані і виявлять нам стільки краси і сили людського духа, що вони захоплюватимуть і нових людей, притягаючи їх !до тієї справи, якій віддавали себе І небіжчики. Коли б тільки це швидче | було зроблено, бо життя тих людей – то наша власна історія, історія рідного краю, і тут ми вже не маємо права „отговариваться незнаніемь“, або виступати забудьками… Сергій Єфремов
