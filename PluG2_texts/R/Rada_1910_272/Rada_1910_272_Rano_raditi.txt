Рано радіти.
На улиці київських „націоналістів “ свято. Перемога їх кандидатів — Савенка, Чернова, Іозефі та инших —у Либедськім участку окриляє їх дух, і вони тепер на всіх роздоріжжях гукають „ура“. Одначе, з якого приводу шум? Невже та перемога, яку отримали націоналісти в однім участку, справді свідчить про перемогу «націоналістичної ідеї» ? Ні в якім разі. Перемога ця, на нашу думку, була цілком випадкова, й не силою своєї ідеї перемогли націоналісти, а неорганізованністю своїх противників. Ще в нашій першій статті про київські вибори, місяців з півтора тому, ми писали, що поступові виборці не проявляють ніякої активности, що вони занадто вже смиренномудро мовчать, тоді як націоналісти розвивають незвичайну енергію. Ще тоді ми закликали поступових виборців вийти з свого апатичного стану, зібрати всі свої сили й не дати „матері городів руських” осоромити себе „націоналістичною" думою. Почасти наші бажання справдились. Поступовці де-що зробили для спопуляризування своїх гасел, і в скількох участках їх праця дала рясні наслідки: їх кандидати пройшли величезною більшістю голосів. А для Либедського участку, одного з найбільш непевних, у поступовців чомусь вже не стало сили. Реєстр їх кандидатів викликає одне тільки здивування. Хто вони такі, отті X—и й У—хи? Ніхто їх не знав, ніхто про них не чув. Одне тільки відоме ім'я було в тім реєстрі — ім'я професора Павловського, й ми бачимо, що цього кандидата вибрано значною більшістю голосів. Значить, перемозі націоналістів допомогла не привабливість їх ідеї, а тактична помилка поступовців. Коли б реєстр останніх укладено
було иншим способом — націоналістам не бачити б перемоги ні в якім разі. Побічні обставини також трохи спричинились до перемоги націоналістів. Перед самими виборами в Лябедськім участку заборонено було поступовцям скликати передвиборче зібрання. Хоч це й не могло значно змінити шансів обох партій, проте тепер істнує привод для де-яких нарікань у цім напрямі. Та й коли б не було цих випадкових причин і перемога націоналістів у Либедськім участку була б дійсною, то й тоді ця перемога тільки в однім участкові. В загальній сумі вибраних гласних націоналістам усе таки належить незначна меншість, бо з 48 досі вибраних гласних до партії націоналістів належить усього 14 душ, решта ж (34 душі) належать до новодумців. Инакже кажучи, націоналісти мають тепер усього 29 проц. гласних, тоді як новодумці мають 71 проц. Тут кожний сам легко може пересвідчитись, на чиїм боці дійсна й на чиїм бутафорська перемога. Вибори в Либедськім участку повинні, одначе, послужити поважним memento для київських новодумців у їх дальшій виборчій діяльности. Надалі вони повинні шукати більш відомих і популярних кандидатів, а не якихсь іксів та ігреків... Псіхологія масового виборця така, що на нього впливав кожне відоме ім'я, до якого б табору індівідуум не належав. Поставте якого небудь нікому невідомого поступовця Петрова 13-го насупроти усім відомого переросходчика й націоналіста Демченка —й ви побачите, що цілком непартійна маса виборців подасть свої голоси за Демченка, бо його ім'я імпонує своєю популярністю, хоча б і негативною, а ім'я Петрова 13-го нікому нічого не промовляє. У всякім разі, націоналістам ще рано радіти. Добре сміється той, хто сміється останнім, — каже прислівья. Треба тільки, щоб поступові елементи не впадали в крайні настрої; для них однаково шкодливо як укладатись спочивати на лаврах, зважаючи на попередні перемоги, так і впадати в одчай з нагоди їх останньої поразки.
