Виборчі права женщин.
Тепер в англійському парламенті розглядається закон про виборчі права женщин. Цей закон зветься —«Визвольний білль».
Історія визвольного руху женщин, властиво виборчого права для них, починається в Англії ще з 1867 року, коли Джон Стюарт Мілль порадив внести поправку в виборчий закон, замінивши слово «мущина» словом «особа», Таким чином, Мілль хотів зрівняти виборчі права мущин і женщин. Тоді його поправку парламент одкинув більшістю 126 голосів. 
Цікаво зазначити, в звязку з цим, що тепер поправка сера Едуарда Грея теж радить це саме. 
Цікава історія цього питання в инших державах. 
В Сполучених Американських Штатах раніш усіх штат Уайомінг в 1869 році дав виборчі права женщинам; потім йдуть: Колорадо, Нова Зеландія і Південна Австралія —в 1893 році, Утаха—в 1895 р., Айдаго —в 1896 р. Західна Австралія —в 1899 році, Австралійська республіка і Новий Південний Валіс —в 1902 р., Тасманія —в 1903 р., Квинсленд —в 1905 р., Фінляндія—в 1907 р., Норвегія —в 1908 році, Вікторія —в 1909 р., Вашингтон—в 1910 р., Каліфорнія в 1911 році.

