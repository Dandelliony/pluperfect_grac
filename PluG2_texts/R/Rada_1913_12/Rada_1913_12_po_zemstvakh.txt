По земствах.
– Подільські губернські земські збори доручили губернській управі разробить проект шосейних доріг між Проскуровим та Каменцем. Ця дорога має пройти через такі пункти: Каменець—Дунаївці — Ушиця—Котюшани—Джурин—Томашполь—Балта. 
Друга буркована дорога пройде через Проскурів–Меджибош—Летичів— Балин—Винницю— Вороновицю—Немирів—Печеру—Брацлав–Гайсин—Тернівку—Голованівськ та Богополь. Головні дороги будуть зьєднані з такими поперечними дорогами: Каменець–Городок–Фельштин–Чорноострів; Дунаївці—Проскурів; Ушиця—Деражня—Меджибож; Струга—Бар—Літин; Бар–Жмеринка—Ворошилівка—Тиврів—Немирів та инші.
— Газета У Балті незабаром почне виходити земська газета. Братимуть участь в цій газеті виключно спеціялисти-агрономи, інструктори та инші. На видання газети земство асігнувало 1.500 карб.
Телефон. У зіньківському повіті (на Полтавщині) повітове земство роспочало улаштовувати телефон.
Будинки. В початку марта цього року балтське земство почне будувати земську управу та лікарню.
Харьківська повітова земська каса дрібного кредіту за минулий рік мала 32 тисячі карб. чистого прибутку. 
Діяльність адміністрації.
— Заборони Наш кореспондент з Каменець-Подільська пише: Поліціймейстер заборонив «Просвіті» влаштувати 8 января співку хору, хоч минулого року співки відбувалися по 2 рази на тиждень без всяких перешкод. Причини заборони невідомі.
—Камьянецькому «Вольно-пожарному о-ву» заборонено виставити 6 января в своїм помешкані пьєсу «Борці за мрії», хоч ця пьєса там уже скілька раз виставлялась. Заборону мотивовано тим, що не хватає городових для дежурства підчас вистави.
— Катеринославський губернатор не дозволив В. Є. Жаботинському прочитать в Катеринославі лекції «О положеніи въ Турціи, о євреяхъ и о Ближнемъ Востокѣ».
—«Г. Пр.» повідомляє, що по наказу київського губернатора скинуто з посади служащих уманського земства; тарговицького участкового агронома, А. Л. Янушкевича та доглядача дорожно-будівельного одділу, А. П. Олянина. Обидва вони поляки.
—Ревизія. Начальник синодального контролю Виноградов, що ревизував харьківську духовну консісторію, довідався, що секретарь консісторії Самойлович продав північно-донецькому товариству землю Курянського монастиря по 50 коп. квадратовий саж. тоді як, таку ж саму землю селяне продавали квадр, саж. по 2 карб. 50 коп. Втрат од такого продажу землі 30.000 карб. Окрім того, ревизія викрила, що харьківська консісторія увільняла од солдатщини особ, фіктивно записуючи їх в дяки.
