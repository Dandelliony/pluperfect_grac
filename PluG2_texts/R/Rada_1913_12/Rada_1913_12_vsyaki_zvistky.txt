Всякі звістки.
– Залізничі злодії. Залізнича поліція на ст. «Раздѣльная» південно-західних залізниць, арештувала чимало носильщиків-роздатчиків багажу, які заснували гурт залізничих злодіїв. Ці злодії оперували на великих південних станціях. Після трусу знайшли ціли склади крадених річей. Арештовані належали до Придніпровської артілі у Київі
– За голуба. В селі Щербанові, херсонського повіту, селянин Слободянюков побив сина за те, що той продав без дозволу батька голуба. Хлопець повісився. Це так вплинуло на батька, що він теж вкоротив собі віку.
– Злочинство. В харьківському технологичному інституті викрито злочинство. Молодий професор Бєлянкін почав слабувати. Після обслідування лікарів виявилось, що його хтось отруїв живим сріблом. В звязку з цим зроблено трус на кватирі доглядача будинків інститута та у бувшої куховарки Бєлянкіна, яку він рощитав. Кухарку арештували. 
– Хуліганство. В селі Згурівці, прилукського повіту, якісь хулігани вистрілили з рушниці в хату, де були вечорниці. Убито одного парубка і чимало поранено. 
– Одеський архієпископ Дмитрій йде на покій. На його місце призначають могилівського Костянтина.
