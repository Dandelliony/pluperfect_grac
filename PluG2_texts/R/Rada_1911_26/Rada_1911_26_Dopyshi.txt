ДОПИСИ
(Од власн. кореспондентів).

Г. ОСТЕР (на Чернігівщині). Земська бібліотека. Бібліотека-читальня остерського земства не належить до «ліберальних» інституцій. Не кажучи про те, що там з українських книжок є тілько «Палій» Мордовця і один том повістей Грінченка, усі журнали і газети, що передплачуються у читальню, здебільшого, консервативного напрямку: «Новоє Время», «Кієвлянинъ» і ин. Останній звичайно одержується у двох примірниках, тоді, як найбільше цікавих для читачів газет: «Кіевской Мысли» и «Кіевскихъ ВЪстей» по одному. Часто бував, що читачу приходиться мало не по-годині чекать, поки діждеться № цих газет. А про українські часописі і казать нема чого. 
Каталог читальні складений працею бувшого бібліотекаря ще аж у 1905 році; з того часу він не доповнявся ні стрічкою, дарма що кожен рік витрачається на журнали з газетами мало не 100 рублів. 
І чому б читальні цієї не зробить земству даремною. Здається, ріжниця не дуже велика, коли земство матиме яку сотню рублів втрати.
Г. ЛУБНІ (на Полтавщині). Міщанські вибори. В Лубнях відбулися вибори старости міщанського управління. Виявилось, що міщанська громада, на жаль, і до цього часу мало чому гарному навчилася, а до своїх громадських справ відноситься з повною байдужістю, з чого користаються тільки людці з не зовсім чистим сумлінням. Так як і раніш, виборами найбільш цікавляться ті, що люблять покоштувати могоричів, на які кандидати на старосту школи не шкодують чималих коштів. За кілька днів до виборів завше видко, що де-хто таки готується до виборів. Не всі байдужі. Це будуть п’яні типи, що ходять і збірають голоси своєму кандидатові. На самих виборах вони теж на першому місці. Вони повні орударі. Гору завше беруть тільки вони. Трохи на перешкоді стоїть їм єврейська громада, яка до могоричів не дуже ласа, але вони й тут мають своїх прихильників і роблять своє... І отак ведеться здавна. Передвиборчі якісь вбори—зайва річ. Спільне серйозне обговорення справ і намічання кандидатів людьми в тверезим розумом, не мають місця. Хай роблять, що хотять, багацько поважаних громадян кажуть собі і сидять спокійненько дома підчас виборів, не бажаючи мати якісь стосунки з цими людьми—орударямя. 
При таких обставинах відбуваються в Лубнях міщанські вибори, а тому й не велике диво, що цього року знов обібрано на старосту попереднього —д. Сушка (союзницького поклонника), хоч громадянство давно вже ним незадоволене. На кандидата старости обібрано д. Аврама Брижаху, людину більш свідому і поступову. Варто ще зауважити, що молоде громадянство дуже малу бере участь, бо її мало й повідомляють про вибори, а беруть участь люде «пожилые» і верховодять по своєму.
М. НОВГОРОДКА (на Херсонщині). Народня просвіта. Багато є сел на нашій Україні, котрі мають «земскія народныя библіотеки—читальни» , але, на жаль, в цих. «народныхъ» бібліотеках нема ні однієї книжки, написаної рідною мовою для нашого народу. Як що і є де-яка—то дуже незначне число. Через це частенько чуєш, як жаліється наш селянин: «Мабуть гарна це буде книжка, алеж біда, не розумію я цієї мови»,—і кладе її. Так зостаються наші селяне без наукової книжки, без просвіти, де вона так потрібна. 
В такому тяжкому становищі живуть селяне м. Новгородки, де є самих тілько українців 15 тисяч, а «народня бібліотека» не має ні одної української книжки. У нас на Херсонщині всі ці «народныя бібліотека», мабуть, тілько стоять для декорації. Селяне не розуміють руської мови й через це книжками цих бібліотек не користуються А оце якось пощастило новгородцям. В народній бібліотеці з'явилось 5 книжок Корольова «Ветеринарні поради». Селяне про це провідали і почали їх брата читать. Бібліотекаря це дуже збентежило. 
Тепер йому приходиться сидіти до 2-х годин дня,— чого раніше не «практикувалось». Селяне стали частенько заглядать в бібліотеку і питати цих книжечок. Та видко в нещасну годину книжки попали в нашу бібліотеку. Приїхало начальство ревизувать бібліотеку і після цього селяне «Ветеринарних порад» більше не бачили.
Ст. ПЛАТНІРОВСЬКА. (Чорноморія). Вечірки. На різдвяних святах в нашій 2-класовій школі були улаштовані дві вечірки. В перший вечір школярі (хлопці та дівчата) декламували вірші та байки. На жаль, на цей раз ні один з школярів не декламував нічого українського. Зате на другий вечір був улаштований водевіль «Поводатирь» Л. Яновської. Роль козака Максима виконав наш учитель д. Степанок. Останні ролі були виконані школярами (хлопцями та дівчатами). Треба було бачити, як почували себе старі козаки-чорноморці, дивлячись на сцену, де старий запорожець «Максим» (д. Степанок) з глибоким почуттям росказував молоді, як вона повинна відноситься до пісень і байок, та стародавніх предківських звичаїв. Старі чорноморці аж плакали, а потім дуже дякували за те, що їм довелося бачити і чути те, чим жили і в чім кохалися їх діди та прадіди.
