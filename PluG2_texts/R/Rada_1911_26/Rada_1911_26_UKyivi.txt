ПО УКРАІНІ.
У КИІВІ.
Ювилей 19 февраля. Затвержену п. київським губернатором програму святкування 50 -х роковин скасування панщини —19 февраля, уже розіслано волосним старшинам і сельським старостан на Київщині, при окремому наказі губернатора. Одночасно, в цьому ж таки наказі, пояснено, що старшинам незабаром буде вислана писана промова, яку вони повинні виголосить на волосних сходах, а також і поражено старшинам порозумітись з місцевими пан-отцями і завідуючими сельськими школами і спільно виконать програму святкування. Що до замовлених сельськими і волосними громадами постатів Царя Олександра ІІ, а також погруддів цього ж таки Царя, то з наказу видно—постаті Царя, що мають бути поставлені надворі біля волостів, шкіл і церков, будуть виготувані не раніш 30-го августа, а погруддя —6-го мая цього року. Таке невчасне виготування постатів і погруддів сталося тому, що „Всероссійскій Національний Клуб”, який взявся постачить їх, виявив себе небезпечним поставщиком, що хотів використать 19 февраля в тій цілі, аби важить яко мога більше грошей. Губернська комісія забракувала висланий зразок пам'ятника, бо визнала його невдалим і непоцінним. Ті постанови волостних і сельських сходів, що торкаються одчинення богоугодних заведень, шкіл, бібліотек і т. ин., мирові посередники мають здійснить негайно, після оголошення їх на святі 19 февраля. Ходить чутка, що громадам буде заборонено шанувать це свято обідами і тратить на ці обіди громадські кошти.
Ювилей Ганни Барвінок. Сьогодня минає 50 літ літературної діяльности української письменниці „Ганни Барвінок" (Олександри Михайлівни Куліш), дружини вашого славетного небіжчика П. Куліша. Тепер письменниця живе на селі, на Чернігівщині. Гурток українців послав з Київа привітаная шановній ювилятці.
В політехнікумі. Вчора в політехнікумі одбулося де-кілька лекцій, але слухачів було дуже мало. Авдіторіі, чертежки і лабораторії пустують. В корідорах поліція. Увесь день дежурили пристави лук’янівського та бульварного участка і надзирателі. Вранці приїздив поліцмейстер. Окремі гуртки студентів товпляться по корідорах. Багато студентів їде додому. За останні два дні канцелярія видала біля 500 одпускних білетів. В корідорі інститута вивішено оголошення директора, що в інститут введено поліцію і через це він прохає студентів поводитись коректно.
В університеті. Лекції одбулися, але слухачів було мало. В корідорі збільшені наряди поліції. Академисти вивісили оголошення за підписом ректора, в якому закликають студентство вчитись, не звертаючи уваги на відозви, в котрих радиться студентам бастувати.
 В комерційному інституті. Вчора знов роскидано було відозву „коалиціоннаго совЬта” з закликом до забастовки. В корідорах поліція. Лекції всі одбулися.
В жіночому медичному інституті. В коридорах багато поліції. Між двома лекціями слухачки першого курса 6алотірували питання про забастовку. Справу вирішено позитивно, після чого слухачки розійшлися.
На вищих жіночих курсах. Лекції читались на всіх одділах. Знову було роскидано відозви „коаліційної ради”, в яких закликалось до забастовки.
 Трус. Позавчора з наказу охранного одділу безрезультатно потрушено студента у-та Козачевського (Дмитрієвська, 36).
В справі загальної освіти на Київщині. Міністерство народньої освіти дозволило додаткову асігновку київському земству в сумі 38.894 карб, на содержуваная 119 комплектів учителів. Де є додаткова асігновка до 88.920 карб, для проведення загальної освіти на Київщині.
 Засідання „Общества экономистовъ”. Завтра в 8 т. вечора в київському комерційному інституті одбудеться засідання т-ва економистів. На засіданні буде прочитано повідомленая Ж. В. Касіса про перепис населення в сірійському селі „Раме” (Турція). Потім кінечно обговорюватиметься справа про влаштування засідання, присвяченого п'ятидесятидіттю визволення селян і біжучі справи.
Одкриття контрактів. Вчора в 9 год. ранку офіціяльно одкрито київський контрактовий ярмарок.
Безправні. Вчора чини подільського участка провірили магазин Шварцмана. Задержано 13 душ, які не мають права жити в Київі.
Тиф. Позавчора в ночліжці на Брест-Литовському шосе занедужало 4 душі на тиф.
Сипний тиф. По відомостям санітарно-лікарського бюро при київській губ. земській управі за минулий тиждень слабували на сипний тиф: у сквирському повіті 51 душа, в київському 15, рядомильському 15, васильківському 9, канівському 4, таращанському 1 і чигиринському 1.
З Київщини. Вибори. 3 Чигирина ваш кореспондент подав, що там 25 января одбулись вибори гласних до городської думи на будуче чотирьохрічча. Треба було вибрать 22 гласних і кандидатів. На вибори з'явилось 112 душ. 
Вибори йшли без всякого плану. Кадидатів не намічали, а просто балотірували підряд по списку. 
Наслідки таких виборів аж занадто сумні. З 70 душ, що ставали на балотіровку, вибрано всього тілько 6 гласних. Решту забалотіровано. Душ а 40 од балотіровки одмовились. Мають бути додаткові вибори.
Нещастя. Той же кореспондент дописує, що підчас хуртовини, що була 22 января увечорі, замерз один з чигиринців, що пішов на полювання. Одійшовши од хатів гін з двоє, він не міг вже втрапить назад і попав в провалля, повне снігу.
Морози. Наш кореспондент з м. Б.-Церкви сповіщає, що там більш ніж пів місяця яж стоять морози од 23 до 26 град-, а вночі буває і до 28 град. Цікаво, що за цей час у гімназіях тільки один раз не було вчення через мороз. На дворі 23 або й більше градусів морозу, а у гімназії усе 19 1/3 град.; висить собі тепломір у куточку проти сонця, біля інспекторської кватирі і виходить 19 1/3 град. А діти через холода почали хворіти на різні пошести так дуже, що гімназійне начальство роспустило дітей початкового класу на два тижні до З февраля. Багато дітей застуджуються у гімназії через те, що верхню одіж зоставляють внизу, в холодному місті. Ця роздягальня та холодний ніжній коридор, через який учні йдуть снідати до буфету з теплих класів, дуже шкодить здоровлю дітей.
Проти церковної школи. Орловецька сельська громада, черкаського повіту, рішуче одмовилась видавать на жалування учителеві місцевої церковної школи по 240 карб, що-річно. Мировий посередник; береться примусить громаду видавать оті гроші.
3 Поділля. Бійка. 6 января в каменецьку середню техничну школу, — пише наш кореспондент, — прийшов за документами увільнений кілька день тому назад учень з VII класу п. Круглевський. Повертаючись з документами, він після прикрої розмови з надзирателем техничної школи п. Малявиним в присутности школярів ударив його кілька раз по виду.
З Волині. Наказ. П. Волинський губернатор, циркуляром № 2, через мирових посередників, наказав, щоб сельське і волосне начальство пильнувало того, коли у кого з селян заслабне яка скотина і щоб негайно про це було повідомлено участкового ветеринара. В противнім разі, — пише п. губернатор, — нема жадної спромоги запобігать хворобам скотини на селах, які де-далі все зростають, ширяться.
Нові сельсько-господарські курси для селян. Департамент хліборобства дав дозвіл волинському земству одкрити нові сельсько-господарські курси для селян волинської губернії. Курси одкриють в октябрі та ноябрі місяці цього року. На улаштування курсів міністерство асигнувало 1500 карб.
3 Полтавщини. Нафта. У Полтаві в криниці селянина Роса з'явилась нафта. Горить дуже гарно.
Нещастя. З с. Рудки, полтавського повіту, до нашої газети пишуть, що там цими днями сталося нещастя. Місцевий псаломщик Жатний був закоханий в учительку парафіяльної рудчанської школи п. Л—ву. Молоді люде збіралися незабаром піти до вінця. Якось, жартуючи, д. Жатний націлився з старого, поржавилого револьвера в п. Л— ву, не знаючи, що в револьвері є куля. Враз счинився вибух і учителька впала додолу, обливаючись кровью. Куля влучила їй під око і пройшла наскрізь всю голову. Д. Жатний, побачивши, що він накоїв, — вхопив той револьвер і хотів себе теж позбавити життя. Та йому цього зробити не дали. Він мало не збожеволів.
3 Харківщини. Шевченківські свята. З Сум нам пишуть, що тамошній „малороссійскій кружокъ" теж не хоче обійти мовчанкою Шевченківського свята. Цими днями на нараді кружок ухвалив: в день смерти кобзаря одслужити панахиду; упорядити виставу („Назара-Стодолю"), чиста виручка з якої має піти на побільшення Шевченківського фонду по збудуванню пам'ятника; зготувати підписного листа на збірання жертв на пам'ятник; придбати для кружка гарного портрета і погруддя Шевченка замісив тих дешевеньких портрета і бюста, що зараз має кружок і упорядити у помешканні кружка Шевченківський вечір з читанням, декламуванням то що.
