По вищих школах.
ПЕТЕРБУРГ. 31 января з 9 годин ранку в університеті по коридорах, сходах і инше розставлено було великий наряд поліцейських в гвиутовками. На лекціях студентів мало. В курительній кімнаті зроблено обструкцію. Городових зразу ж було виведено. Професорів Брауна і Пергамента, які вертались з лекцій, студенти освистали. Гурт студентів обступив Пергамента. На поміч йому підоспів поліцейський офіцер з городовими і звелів одтиснути студентів. Прибув поліцмейстер і звелів переписати студентів. В пів на першу переписаних випустили в вестібюль, де арештовано 360 душ. 
Ректор і проректор заявили раді професорів про одставку. 
Всіх арештованих студентів більше 400. Вночі де-кого випущено, а инших розважено по участках. 
В лісному і електротехничному інститутах референдумом оповіщено забастовку. 
В політехнікумі лекції одбулися при невеликому числі слухачів. 
Не було лекцій в жіночому медичному інституті; на бестужевських курсах були тільки де-які лекції.
 МОСКВА. В у-ті одбулись тільки де-які лекції. Обструкціоністи завели суперечку з поліцією. 26 душ арештовано. 
ХАРЬКІВ. Студенти університету намагалися спинити лекції. В університет введено було поліцію і військо. Арештовано біля 70 студентів й розважено по участках. Деякі лекції йшли під охороною поліції.
