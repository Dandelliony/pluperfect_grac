На сучасні теми.
І скільки тих землячків наших по світу Божому розкидано! Здається, нема ніде, скрізь „тишь да гладь", скрізь обрусеніє запанувало... Ніби поділився вже український народ на дві частині: мужиків і „благородних руських". Так ні! 
Дивись, не тут —так там десь і винирне якийсь землячок, ще й, коли хочете, з українськими сімпатіями. Видно, національність —не чоботи, що можна скидати з доброї ласки... Ось, наприклад, знали люде, що в Болгарії був посланник Сементовський- Курило, але ніхто з публіки не знав, що в його теж були... українські сімпатії! Помер бідолашний посол, газети вмістили кілька офіціальних некрологів, тільки „Колоколъ" трошки дужче „роздзвонився". Взнали ми тілько з тих некрологів, що Сементовський-Курило — полтавський дворянин, походженням з стародавнього козацького роду. 
І ukrainica, здається, була вичерпана. Тільки недавно, випадково переглядаючи „Балканску Трибуну", дізнався я, що землячок наш частенько захоплювавсь „на любовь та къ мъ дЪцата (любив дітей) и пЪулъ малорусийски пЪсни”. 
Ну, чим не україноманство? 
Як далеко зайшов сепаратизм! 
Навіть вищі сановники і то звертають увагу на „мужицькі" пісні. 
Caveant consules!
Або ось ще прикладець. 
Справи o‘Брієна де-Ласі страшенно цікавить пресу й громадянство. „Гвоздь сезона”! 
Газети містять з великою охотою довжелезні телеграма та цікаві фельєтони, помалу розжовуючи сенсацію. Що не кажіть, а якийсь кошмар, справжня карамазовщина... Тільки нема моєї згоди на те, щоб генерала Бутурліна ставити поруч з батькам Карамазовим, бо він... нащадок славного козацького роду! Чи ж думав-гадав якийсь козацький полковник (на жаль, в подробицях на знало генеалогії Бутурліних). що його нащадок досягне слави героєм скандального сенсаційного процесу? Певно, ні! А ось маєте —„славних прадідів великих правнука” безславні. 
Може, і генерал Бутурлія —українофил?
Був колись у мене директор-українофил і разом з тим патентований патріот. Призвіще на „енко”, родом з Полтавщини, генеалогія рода — знаменита! Зовсім, як один відомий „товариш по професії”. 
І мого директора українофільство виявлялось в тім, що кожного песиголовця з Полтавщини він обов'язково приймав до гімназії. 
„А, земляк!”—було, скаже, і зараз же „радЪлъ родному человЪчку”. Всі служаки в гімназії виключно з Полтавщини, справжні українці. Навіть з учителів багацько україноманів. Справжній сепаратист, бо якийсь полтавський патріотизм проповідував. Отже Полтавщина не відокремилася од Росії майбуть тільки дякуючи тому, що про директора цього не довідалися писаки з „Нов. Вр.” та „Кіев.”...
Оповіщено крестовий похід проти українства... Папа-Меньшиков стає на чолі справи. Бо українці-мазепинці захопили всю країну, росповсюдили українську мову... Держава ось-ось шубовстне в провалля. 
д. Запорожець, теж, певно, землячок з українськими сімпатіями („Запорожець"!), авторітетно заявляє, що історико-філологичний факультет у руках українофилів. Цілком зрозуміло: на чолі факультета —проф. Бубнов, відомий українець. Є в К. Пруткова афоризм: „Если у тебя єсть фонтанъ—заткни его: дай отдохнуть и фонтану”.
 Панове-запорожці! Заткніть фонтан: досить вженінсінуацій!
С. Дорош.
