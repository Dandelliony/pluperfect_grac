По РОСІІ. — Кари на пресу за 5 Літ. «У. Р.» з приводу пятиліття з дня маніфесту 17 октября, подає статистичні відомости про кари на російську пресу за цих п'ять літ. 17 октября 1905 року вийшов маніфест. 22 октября петербурзькі газети вийшли з оповісткою, що вони відмовляються посилати надалі попереду одбитки в цензурний комітет.
В числі журнала „Право" за 8 ноября вміщено відомости про те, що московські газети „Русскія ВЕдомости" і „Вечерняя Почта" тягнуть до відповідальности за непосилання одбитків в цензуру.
В 1906 році було сконфісковано 348 видань, закрито 325 видань, притягнуто до відповідальности 342 редактора, штрафів мало було.
На протязі року накладено було штрафів всього 16 на 15 525 рублів. В 1907 році сконфісковано 318 видань, закрито 612, редакторів потягли до суду 433.
Одночасно з роспуском другої Державної Думи 2 іюня 1907 року було видано окрему постанову про штрафи на пресу.
З 2 іюня до кінця 1907 року покладено було 148 штрафів на 65.000 руб.     В 1908 році було сконфісковано 216 видань, закрито 73, потягнуто до суду редакторів 33 і накладено 120 штрафів —82.200 руб.
В 1909 році накладено 182 штрафа: 87.375 руб. В 1910 році від 1 января по 17 октября закриття і конфіскат було мало, але штрафів покладено 158 на суму 42.575 руб.
Всього за п'ять літ з 17 октября 1905 року русску печать покарано було 3 152 рази.
Найбільш видатні кари були такі; за статті і відомости про білостоцький погром 45 редакторів судили по 129 статті, за відомости про Азефа накладено було 26 штрафів, з них 7 було скасовано.
Багато штрафів накладено було за статтю Л. Толстого «Не могу молчать». Були штрафи за Толмачова і Шварца.
Одну газету оштрафували за те, що вона вмістила промову англійського міністра, яку передало офіціальне петербурзьке телеграфне агентство.
Одну провінціальну газету оштрафували зе те, що назвала губернатора „его превосходительством'ь" замісць „сіятельства".                — Допомога поліції та жандарям.
Міністр внутрішніх справ П. А. Столи пін вніс на розгляд Державної Думи новий законопроект про видачу допомог чинам поліції і окремого корпусу жандарів.
В цьому законопроекті, між иншим, говориться: беручи на увагу, що тепер чинам поліції та жандарям треба багато працювати і що чини ці через велику злочинність взагалі в державі і через лихе матеріальне забезпечення можуть терять енергію та бадьорість, міністерство вважає за необхідне мати в своїх руках кошти на видачу допомог чинам поліції і жандарям.
З статистичних відомостей, які має міністерство, видко, що число злочинств та лиха чинам поліції поменшало але все таки спокою ще не настало і громадська течія життя ще не ввійшла в свої береги.          (Р. В.).