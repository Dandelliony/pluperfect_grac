Чому підпоручник Мончинський утік до нас.
Лист Мончинського. Польський підпоручник Мончинський, що перейшов кордон Польщі та що після його переходу польське прикордонне військо напало на нашу заставу, звернувся до Радянської влади з такою заявою:
«Я—Тадеуш Мончинський, підпоручник польської армії —син робітника залізниці—заявляю, що мій перехід у радянську країну я заздалегідь обміркував. Приводів, щоб перейти у Республіку робітників та селян, було багато.»
Г о л о в н е — к л а с о в а зненавість сина робітника до своїх гнобителів- польського буржуазно-поміщицького уряду ? а також ганебно-жорстоке поводження сучасної польської влади з національними меншостями, з'окрема ставлення до населення східних кресів Польщі. Я — поляк, але мені боляче дивитися на несправедливе відношення до національних меншостей, з'окрема — мешканців Західньої Волини, Західньої Білоруси. Я це мав можливість сам перевірити, будучи в одній з частин корпусу прикордонної охорони. Між иншим, я завжди гадав і гадаю, що тільки спілкування Польщі з міцним і східним сусідом — Радянською спілкою, — врятували би Польщу від політично-економічної кризи, яка поступово насувається, а також від закріпачення чужоземками державами. Я йшов у радянську країну на невідоме, шукаючи правди, якої не міг знайти у зрадницькій політиці польського буржуазно-поміщицького уряду, знав, що назад мені повороту нема, шукав правди в цілковитій певності, що в країні, де вся влада належить робітничій класі та селянам її знайду. Я не належу до ніякої партії, але всією душою та думками, як багато моїх товаришів по зброї ненавижу тих, що стоять у Польщі біля влади — капіталістів, поміщиків гнобителів польського народу, польського селянства. Підпоручник першої компанії четвертого батальону польського прикордонного загону. Тадеуш Мончинський. 
 МИ ВИМАГАЄМО РО3СЛІДУВАННЯ ЦЬОГО ЗУХВАЛОГО НАПАДУ. Нота тов. Чичеріна. Народній комісар закордонних І справ тов. Чичерін надіслав 4-го липня до польського посла в Москву Кентчинського ноту з проте‘стом проти нападу поляків 28-го червня й 1-го липня на нашу заставу в районі Лепешівки —Шилки. Тов. Чичерін вимагає утворення особливої мішаної комісії для розслідування такого зухвалого порушення кордонів СРСР.
