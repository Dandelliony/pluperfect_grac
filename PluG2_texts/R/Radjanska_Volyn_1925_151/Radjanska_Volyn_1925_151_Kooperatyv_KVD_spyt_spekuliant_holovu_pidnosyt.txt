Кооператив. КВД спить — спекулянт голову підносить.
Кому слід, придивіться до кабальних угод. В останні дні по селах Аннопільського району помічається брак хлібу.
От-тож крамарчуки, найчастіше, підпільні, висовуючи свої пазури, намагаються запустити їх в селянську кешеню.
Ось, селянин села Довжки, бідняк Мельник Степан, позичив у крамаря цього ж села Л. Кагана три пуди квасолі й мусів видати росписку, що за цю квасолю він в-осени заплатить дванацять карбованц. грошима й один пуд пшениці.
На другий раз цей же самий Каган ще більше знахабнів, й тільки но за півтора пуди житнього борошна, що позичив Кравчукові Іванові, взяв з цього «зобов'язання», щоб Кравчук Ів. повернув йому натурою в-осени дві копи жита.
Можна підрахувати, скільки то буде (середня копа жита дасть 7 або 8 пудів, добра —до 10 пудів).  Третє, селянин Заремський С. позичив у Мітдюк Соні 3 пуди житнього борошна й мусів дати росписку, що заплатить за них в-осени 15 карб.
Таких прикладів можна привести безліч, але ж і цих трьох досить, щоб нагадати, що ці всі та «зобов'язання» нагадують кабальні угоди.
Шо-ж роблять громадські організації, себ-то, кооперація, громади взаємодопомоги та инші для боротьби з цим лихом? Дуже мало.
Місцева кооперація проспала час, й не готувала борошна для продажу селянам.
Лише один Славутський робкоп дещо робив. Комітети взаємодопомоги, особливо, в селі Киликиєві, немов би й не існують.
Мої поради — громадським організаціям, що неуважно до цієї справи, ставлятьсяприклад теперишнього року добре затямити, щоб надалі більш виправдувати своє призначення.
Що-ж до самих кабальних «позик» спекулянських, то, зважаючи на близькі вже жнива, треба кому слід нагадати про них. 3. Нечипоренко.
