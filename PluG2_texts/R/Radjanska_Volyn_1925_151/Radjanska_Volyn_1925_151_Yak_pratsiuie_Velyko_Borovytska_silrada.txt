Як працює Велико-Боровицька сільрада?
Дбає про потреби села. Кожне засідання своє Велико-Боровицька сільрада присвячує сільським справам.
Що-разу, то про землеустрій, то про лагодіння шляхів то про майбутній сіл.-госп. податок мова йде.
Почали працювати й працюють непагано комісії. Земельній комісі — тепер чимало діла: Велика Боровиця має виходити на чотирьохпілля.
Землевлаштовання — переноситься на осень, бо менша частина села ще не внесла потрібних грошей.
Тільки не провадиться в селі агрономічної пропаганди— агронома ніколи не бачили в цій прикордонній сільраді.
Санітарна комісія дивиться, щоб криниці були вичищені, димарі теж, шляхи полагоджено.
Санітарна комісія навіть лікаря закликала до села, щоб читав лекції. Створити фонд у КВД.
Що-року комітет взаємодопомоги - засівав свою землю на - спіл. Цього ж року — засіяв колективно.
Фонд був великий, до вісімсот пудів, але всього його розпозичили. Перед комітетом — завдання, охопити членством все село та про фонд подбати.
Школа працює іі на громадській ниві. А хаті-читальні — варт закласти в себе кооперативний та сільсько - господарський гуртки, розпочати видавати стінну газету.
Є в Боровиці споживне товариство. На початку — мало воно 66 пайщиків та 104 карб, пайового капіталу.
Працює по трьох селах. В‘осени вторік товариство заготовило до п'яти тисяч пудів хліба.
Обіг тоді дорівнював 1100 карб. на місяць. Тепер у товаристві 78 пайщиків, а прибутку —до 540 карб.
За весь час існування В.-Боровицького товариства його ніхто не одвідав з райспілки.
Дарма, що кооперативній справі по прикордонних місцевостях більше уваги слід присвячувати.
Що має зробити сільрада? Праця в ній тільки-но зрушила. Треба ж ото, щоб і надалі вона кращала.
Довести до кінця справу землеустрію, організувати злучний пункт, підтягнути комітет взаємодопомоги, а заразом і про хатучитальню подбати — ось найближчі завдання Велико-Боровицької сільради.
Гнат Миронець.
