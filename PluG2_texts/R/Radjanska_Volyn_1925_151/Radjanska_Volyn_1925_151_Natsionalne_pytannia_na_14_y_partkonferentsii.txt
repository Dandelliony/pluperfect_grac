Національне питання на 14-й партконференції.
У своїй праці XIV-та партконференція обхопила всі найважливіші питання, що стоять перед партією та країною, а тому вона не змогла не подати й певних вказівок що-до праці серед національностей, які становлять половину населення СРСР. Головним чином виділено національні моменти в першій резолюції конференції по доповіді т. Молотова «Про партійне будівництво» , —як резолюції, що охоплює всі головні етапи праці. У питанні про ожвавлення діяльности рад, як найбільш пекучого в даний момент, — маємо особливу постанову конференції про працю рад по нацрайонах. При незадовольняючому провадженні радянської праці по національних республіках і краях самі ради себе мало виявляють. Їхні секції не керують працею відповідних відділів губ. та увиконкомів. Пленуми рад скликаються рідко й теж бувають не досить підготовлені. Звідомлення обраних членів рад перед своїми виборцями майже не практикуються. Ось чому в резолюції конференції, де вказано на необхідність ожвавлення діяльности рад, так значиться: «при цьому особливої уваги звернути на завдання організації й ожвавлення рад по кресах — національних республіках і краях». Така директива партії дуже своєчасна, тому, що громадськість серед національностей була не досить розвинена, отже їх треба втягнути всіма способами до радянської громадськости. Партія вимагає, аби виборна радянська влада була в достатній мірі звязана з трудовими масами, які обирають своїх представників до свого органу влади—рад. Тут набирає величезного значіння перехід до провадження всього діловодства мовою корінного населення, тому, що це найбільш зближує ради з широкими шарами населення. Значні перешкоди трапляються в національній праці за браком працьовників; про це є зауваження по всіх нацрайонах. За вісім років революції, здається, вже час було б питанню про працьовників втратити гострість, що її воно мало з початку революції. Та лихо в тому, що серед національностей іде надто слабке висування нових людей для радянської й партійної праці. Цей мент було зважено партійною конференцією й коли згадувалось про висування партійних і непартійних працьовників, було з'окрема підкреслено таке: «з'осібна зазначити недостатність висування нових працьовників зпоміж селян і робітників національних меншостей». Треба сподіватись, що на місцях зроблять потрібні висновки із цієї загально-партійної постанови й ми одержимо нові кадри нацпрацьовників. Постійна праця в установах сильно засмоктує й позбавляє можливості розвинюватись, спеціялізуватись, студіювати доскональніші які-небудь певні галузі праці. Для і цього, звичайно, практикуються курси підготівлі й перепідготівлі працьовників з наданням можливости працьовникам поширити свій і світогляд, дізнатись гаразд про все, що звязано з їхньою працею. До цього часу такі способи найменш уживались у відношенню до націоналів і це затримувало їхній розвиток. У резолюції конференції що-до підготівлі та перепідготівлі працьовників в певний спосіб передбачено інтереси націоналів. Там значиться таке: «з'окрема визнати за необхідне зусилити підготівлю й перепідготівлю працьовників-практиків різних галузів  сільської праці, особливо по національних республіках і краях". А зараз справа за тим, аби стежити на місцях за переведенням цієї постанови в життя й надати можливости націоналам бути в достатній мірі представленими на  майбутніх курсах підготівлі й перепідготівлі. 
Курбанбаєв.
