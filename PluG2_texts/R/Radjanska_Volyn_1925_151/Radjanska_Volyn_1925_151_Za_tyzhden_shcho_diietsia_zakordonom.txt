ЗА ТИЖДЕНЬ. ЩО ДІЄТЬСЯ ЗА КОРДОНОМ.
Наші вороги знов заворушились. Англійські буржуазні газети знов почали нападати на нас. І в чому тільки вони нас не обвинувачують? І в тому, що ми створюємо заколоти в Китаю, і в тому, що радянські представники по всіх азіатських країнах підбурюють тамтешні уряди проти Англії, і багато де в чому иншому. Але давно вже відомо, що коли капіталісти обвинувачують Радянський уряд у змовах, це значить — вони самі затівають щось проти нас. У даний мент на чолі наших ворогів стоїть Англія. Вона найбільше за всі инші держави намагається створити нам побільше перешкод і оточити нас ворогами.
Вони погоджуються між собою. Капіталісти не можуть одностайно виступати проти нас, поки Франція, Англія й Німеччина не налагодять одне з одним мирових стосунків. А надії на це в них самих дуже й дуже мало. На папері можна яку завгодно угоду закласти, та виконувати її ніхто не буде. Англія й Франція так наче-б зараз і договорились про те, як полагодити справу з Німеччиною. А коли Німеччина добалакається зі своїми бувшими ворогами, то її можна буде направити проти Радянських республік. Зараз Німеччина з цим не погоджується, хочай ненавидить більшовицьку владу. Де-ж там:—у неї з одного боку такі вороги, як Франція, Англія й Польща, а тут ще прибавляється й СРСР. Навпаки—-Німеччина тепері якраз і потрібує нашої дружби. Невідомо ще, чи погодиться Німеччина підписати угоду, але вже й так ясно, що справжнього погодження між капіталістами ніякого не буде. Англія розуміє його по свойому, а Франція —по свойому. Й та й друга сторона — незадоволені. 3 цеї їхньої затії нічого не вийде. Дарма, що на папері може все й буде гладко написано. 
Безробіття в Англії зростає. Кепські справи і в самій Англії. Промислова діяльність її не може налагодитись і число безробітних де далі все збільшується. Англійські робітничі спілки скликають надзвичайний з'їзд, аби вирішити, як боротися з безробіттям. Англійські робітники вже давно вимагають, щоб Англія поширила торгівлю з СРСР. Від цього виграли б обидві країни, а безробітні в Англії дістали б роботи. Та чи-ж можуть на це піти англійські капіталісти? Вони навпаки, всіма способами силькуються довести, що з радянськими республіками жадних справ провадити не можна, що там сидять розбішаки, з якими не мислимо підтримувати будь-які зносини. Англійські буржуазні газети через те й почали знов зусиленно обговорювати нас і навертати на нас такі наклепи, що робітники знову захвилювались і знову вимагають, аби англійський уряд допоміг торгівлі з СРСР. Трудящі колоній у боротьбі з імперіалістами. Англійські капіталісти повинні домагатись повалення радянської влади. Инакше їх самих буде повалено. Пригноблені всього світу бачуть, що робітники й селяни радянських республік перемогли імперіялістів. Це надає їм мужности також боротись за своє визволення. У Китаю боротьба чимраз все збільшується. Страйкарі не здаються, їх підтримує ввесь Китай. Розстріли не лякають трудящих Китаю й вони заприсягаються, що змагатимуться, доки не проженуть чужинців-гнобителів. Опираються й араби, що провадять у Мароко боротьбу з французькими завойовниками. Коли б радянську владу в нас було повалено, пригноблені по инших країнах не виступали б так сміливо. Це добре розуміють і англійські імперіялісти, бо вони мають володіння по всіх кінцях світу. Отже як-що й там скрізь прокотиться хвиля заколотів, англійському пануванню настане край. Ось чому так лютує англійська буржуазія, ось чому вона знов намагається нацькувати на нас кого небудь. Ми, як і раніш, будемо прагнути миру, але й залякати себе не дамо. Червона армія й трудящі по инших країнах спроможуться оборонити нашу волю й незалежність. Л. Л.

