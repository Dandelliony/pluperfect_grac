Подробиці наскоку поляків на наш кордон.
Перший наскок. 26-го червня на нашу прикордонну заставу в с. Баймаках, що за 12 верстов від Ямполю, прибув польський перебіжчик, підпоручник польської прикордонної охоронки Мончинський. 28-го червня вранці 2 польських офіцери підійшли до нашого кордону в районі Лепешівка —Шилки й викликали начальника нашої прикордонної застави для переговорів. Начальника якраз не було й замісць його вийшов помічник. Польські офіцери наказали йому через 5 хвилин повернути польського офіцера-перебіжчика, у противному разі загрожували оголосити нам війну. За декілька хвилин польські офіцери знову викликали помічника начальника застави. У той час з польського боку був розташований загін піхоти в кількості 120 чоловіка, а також кавалерійська група. Польські офіцери наказали помічникові начальника застави здати зброю, листування, а також усіх людей, бо умовний час минув і війну вже оголошено. Помічник начальника відповів таке полякам: "Оголошувати війни ви не можете, бо такі важливі справи вирішуються урядом". Тоді один офіцер дав знак і польські салдати перейшли кордон. Відкрито було стрілянину по  нашій заставі. У нас тоді було на місці лише 9 червоноармійців, решта була в наряді. Під тиском польського загону і наша застава мусіла відступити. Наскок тривав 10 хвилин. Поляки, підпалили помешкання застави, яке цілком і згоріло. Поляки між иншими речами червоноармійців  захопили й нашого кулемета. 
Другий наскок. 1-го липня вчинено 2-гий наскок на заставу. А пів-на другу годину вночі польський загін у 40 чоловіка обстріляв нове помешкання, зайняте нашою заставою. Перестрілка тривала 25 хвилин. Усю ніч проти  участка нашої застави 1 лежали польські прикордонники й відійшли лише о 8-мій годині ранку. За останні дні на польському боці спостерігається рух кавалерії та піхотних військових частин прикордонної смуги. З польського боку копають шанці й на них працює 150 селян околишніх сел. Селян виганяють на роботу примусово: Польські салдати тримають себе нахабно з нашими прикордонниками. Так, наприклад, у районі Славути поляки кричали нашим червоноармійцям: „Незабаром будемо воювати". Наші частини весь час тримають себе стримано: ані разу не подали польським прикордонникам приводу для сутичок.
