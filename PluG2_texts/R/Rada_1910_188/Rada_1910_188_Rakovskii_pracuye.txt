Раковський працює!

Не так давно трохи не вся польська преса, за малим винятком, „робила сенсацію*. Знайшовся дурисвіт, вигнаний пруським урядом шпіон з поляків Раковський, котрий, знаючи на який гачок можна вловити своїх земляків-шовіністів, сфабрикував і продав тим останнім звісні „документи*. Польська шовіністична преса і вшехпольське суспільство підняли лемент і галас про запроданність українських політичних діячів німцям, про те, що український рух розвивається на пруські марки, що українці — наймити німців, зраджують славянству і допомагають Берлинові проковтнути Польщу. За вшехпольськими органами почали тієї ж співати і істінно-русскі Савенки, а також „жовта" преса. Трохи згодом, після того як українська преса довела безглуздість „документів", а відомий д. Бурцев виявив, хто такий пан Раковський, вшехпольська преса і її підголоски російської преси мусили прикусити язика. Одначе брехня про „пруські марки" так припала до вшехпольської вдачі, що діячі цього гатунку і досі користуються тією брехнею, коли хотять зганьбити український рух. Як писав д. Стахович в своїх листах про Галичину, йому в Кракові польські діячі, росказуючи про український рух в Галичині, заявили, що коли не можна говорити про те, щоб ввесь український рух користався з пруської запомоги, то цього не можна сказати про окремих українських діячів. Що й казати, такий вигляд брехні, де нікого особисто не названо, ставить вшехпольеьких клеветників за межі судової відповідальности, а тим часом від клевети все-ж щось залишається. Як відомо попит на крам тягне за собою постачання і як би певний крам на людські очі не ганьбили, а коли потай його все-ж таки жадають, то завше знайдуться охочі продукувати хоч би й який ганебний крам.

Ця непохитна правда ще раз виявляється на панові Раковському. Догодивши вже раз вшехполякам, пан Раковський, не зважаючи на своє здемасковання, і на далі „працює*. Як сповіщають самі-ж польські газети, пан Раковський винирнув знову на Познані і провадить свою діяльність далі. Під умовою постачання важних документів, він видурює від усяких особ гроші. Звичайно, треба бути непроглядним дурнем, щоб вірити Раковським, але крайній шовінізм, очевидячки, до всього доведе. Раковські знають своє суспільство і постачають певний крам, на який є попит в певних колах. Доки будуть діячі, що не вагаються боротися проти немилих їм з'явищ навіть клеветою, доти не переведуться і Раковські. Попит — викликає постачання.

П.П.