За кордоном

Морські заміри Турції.

Один з вищих офицерів турецького морського міністерства, у розмові з кореспондентом „Echo de Paris&quot;, поділився такими думками про морські заміри Турції, „Ми хочемо, — сказав він, —щоб наш флот через кілька років мав серйозне значіння. Парламент уже призначив на це діло 35 мил. карб. Комітет, шо збірає жертви на флот, також зібрав уже 5 мил. карб. Таким чином, ми вже маємо 40 мил. карб. Коли до цих грошей ще додати тих 10 мил., які Абдул-Гамід поклав у германськім банку й які незабаром буде видано урядові, то ми матимемо на флот 50 милійонів карбованців. Збільшуючи свій флот, ми узброюємось не тільки проти Греції: нею ми нехтуємо. Ми не тільки хочемо здобути Грецію, а ще хочемо мати оборону проти всякого випадкового ворога, чи нападе він з півночи, що найправдоподібніше, чи з півдня. Ми вже почали переговори з Германією, щоб вона нам продала ще два панцирника типу „Kaiser", тільки більш нових, ніж „Бранденбург, і „Курфюрст Фрідріх-Вільгельм", які ми недавно купили. Але й це тільки тимчасове, бо згодом ми купимо собі ще кораблів, а незабаром замовимо на англійських верфях два нових дреднаути. Ще 20 канонерок ми купимо для охрани нашого побережжя. А що до грошей, зібраних комітетом, то на них ми купимо третій дреднаут „Крит“.