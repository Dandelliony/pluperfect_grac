Листи украінсьного хлібороба.

„Землі!.. Землі!.. “ чутно скрізь оцей галас. Тільки в цім напрямкові і йде—росте думка селянина. А проте, що цю землю можна завойовувати заступом, лопатою і плугом ні жодної думки, ні жодної балачки ви не почуєте. А між тим, на мою думку, це єдиний шлях здобути землю. Чого ж справді наш селянин так мало звертає уваги, так мало думає про поліпшення свого становища кращою культурою? 
Отакий лихий напрямок його думки має довгий історичний грунт—грунт традіції. Предки нашого селянина і не селянина робили те ж саме. Може тисячеліттями люде користувалися тільки тим, що давала їм готового природа. До праці, до культури землі вони переходили тільки тоді, як ніякими засобами вже немож на було без цього обійтися. Тільки велика нужда і страх перед голодом примушували взятися за плуг і лопату. Тільки ж і тут хлібороб завжди бажав, щоб сама природа, а не його праця, давала йому харчі. Ще і за наших часів більшість хліборобів не дійшла до такої самосвідомости, що праця—голова усьому. Праця в його на останньому місці: „Дасть Бог... і хліб буде"...—каже він тобі і почне підкріпляти свої слова конкретними випадками, коли хліб родив навіть на неораній ниві. Як би то не було, а поліпшення культури йде дуже мляво і той час, коли лани наших селян будуть оброблені так як слід без краю далеко. А між тим земля має належати тим, хто найкраще її обробляє і тим, котрим вона дає найбільше врожаю, бо не тільки одного селянина вона має харчувати. Обовязок землі ширший—вона має харчувати усю людність і тих, що йдуть за плугом і тих, що стоять за верстатом на фабриці, і тих, що з рушницею стоять на усякій варті. Наш селянин, на жаль, не розуміє оцієї простої істини. Поліпшення культури—це для його альфа і омега—без цього не мати йому ніколи землі. Нехай йому навіть нададуть землю, то усе одно він її не вдержить, бо вона виприсне з його рук і знову піде до того, хто на ній заведе вищу культуру.
Якою ж стежкою наш селянин прямує до цього поліпшення культури? 
На це запитання читач має одібрати од нас грунтовну одповідь, бо в нас є без краю багато матер'ялу,— бо це найцікавіша навіть річ в селянській справі.
Поліпшення культури землі вимагає багато праці і та праця має бути до ладу організована і освічена дійсним знаттям. В Західній Європі в загалі ниви оброблені, як сад. Там господарі користуються усим тим, що можна взяти з землі і од сонця. Поміж пшеницею ви бачите рівні рядки фруктового дерева, або навіть винограду. Коли хлібороб доклав рук і до пшениці і до фруктового дерева, то він узяв усе, що може дати йому природа. В отакім напрямку йде і в нас поліпшення культури землі у селян.
Багато зразків можна б було описати, але-ж я обмежуюся тілько двома, трьома більш менш яскравими, що завжди були перед моїми очима. Це перш усього моє рідне село Будища, звенигородського повіту, біля Моринець та Керелівки-—батьківщини Шевченка. Як і скрізь по Київщині і в нас „вивели“ садки селян з панського лісу в 1865 році. Це був звичайне діло дуже „культурний" захід уряду і панів власників, захід, що руйнував столітню працю селян. Замісць п'ятидесяти садків одвели ланок чистого поля, на котрому не було жадного деревця. Більш десяти років ланок орався, сіявся, аж поки він перестав зовсім родить хліб; тоді два селянина почали садовить родюче дерево—вишню, сливу, котрі там у нас виростають без жадного догляду, без жадного пильнування. Ще минуло скілька років і шматки поля вкрилися щепами, які так сиротливо визирали серед чистого поля. По малесеньку ступінь за ступнем оце садівництво росповсюджувалось од багатших і розумніщих до вбогих і нерозумних і через двадцять років це такий самий культурний—чудовий закуток, який можна зустріти тілько в Ломбардії, або Чехії. Тут вже ні один ступінь землі не пропадає марно. По окопах стоять ніби на варті рівними алеями вишні та черешні, а далі за ними яблуні, груші, оріхи, сливи. А між ними усяка городина та баштан. Один чоловік мав півдесятинки і на їй сів з усим своїм малим господарством. До того часу він був робітником в панськім садку і багато де чому навчився. Чудовий сад він завів на цій півдесятинці і вона йому дає що року більше як сотню карбованців користі, не лічивши навіть усього того, що він сам з сем'єю потребляє. От до якої вишки може дійти культура землі!.. Але-ж отут поруч можна побачити і байдужність і недбалість, котрої не можуть подоліти самі яскраві зразки культури. Коли пристигнуть у колишнього панського робітника найраніші черешні, або вишні, тоді парубки збіраються невеликою юрбою і йдуть їх красти! А що-ж вийшло б доброго, як би і оцим добродіям нарізати землю?. Ні, земля сама собою не дійде до рук нашого селянина, дарма що він так її бажає і сподівається. Треба йому самому перетворити свою натуру, треба йому багацько працювати та вчитися. 
Т. Осадчий.