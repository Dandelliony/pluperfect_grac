Театр і музика.

- „На громадській роботі", бенефіс Ф. В. Левицького. Одна з кращих п'єс Б. Д. Грінченка, „На громадській роботі" багато натерпілась лиха та всяких цензурних утисків, скорочувань і переиначувань, поки вдалось діждатись першої її вистави. Довгий час, через ті-ж цензурні умови, ця п‘еса мала назву „Арсен Яворенко", як зветься головний її герой. Хоч п'єса написана автором на п'ять дій, по театрах виставлялись досі тільки 1,2, З і 5 дії, а четверту до останніх днів було цензурою зовсім заборонено до вистави. Змінились часи і колись страшні для цензури елементи громадської роботи вже й для неї показались надто архаїчними і, звичайно, безпешними, І тепер дозволено виставляти і заборонену колись четверту дію.

В театрі д. Садовського в бенефіс Ф. В. Левицького „На громадській роботі" виставляли ще по-старому звичаю, на чотирі дії. З художнього боку п‘еса мало від цього втратила і для цільности вражіння влучне авторське скорочення нічого не вадить. Виконання п'єси, порівняючи, було не дуже вдале. Перш за все, п'єса очевидно мало зрепетовона була і це особливо видно було в першій і четвертій дії. Ансамбль був не міцний. І спектакль з біди вирятували тільки своєю високохудожньою грою д. Левицький (Назар Підкова) і д. Мар'яненко в ролі Арсена Яворенка. Ще прекрасно справилась з ролью Ольги д-ка Петляш. Харита в д. Хуторної вийшла в цілому досить бліда і одноманітна.

В кінці третьої дії, коли в Арсена назріває сильно-драматичний момент, артистка тут повинна була його підготовити, оживити, а д. Хуторна провела цю сцену зовсім мляво і публіка мало зрозуміла, звідкіль взявся той запал в Арсена. —Д. Полянська (Маланья Семенівна) весь час детонірувала.

Д-ій Левицький грав продумано, кожна найтонша риса була артистом підкреслена художньо, мягко і разом з тим ясно. І Назар Підкова вийшов у виконанню артиста „як на показ". Не раз публіка серед дії перебивала артистові монологи гучними оплесками. Вітали д. Левицького щиро-сердешно. Художній успіх ділив з бенефіціантом д. Мар'яненко. А. Вечерницький.

- Труппа Л. С. Зеленогорського припинила свої спектаклі в Дубовці через пожежу, під час якої згоріло все майно клубу, в театрі якого грала трупна. Звідтіля труппа виїхала в г. Орськ, оренбурзької губернії, де буде грати цілу зіму, до великого посту, в народньому домі. В Дубовці труппа мала увесь час добрі збори.

- Бенефіс Т. Нодесниченко відбудеться в театрі київського Купецького Зібрання у вівторок 24 августа. Бенефіціант ставить драму Тогобочнього „Душогуби".

- В труппі Л. Сабініна в Харькові 17 августа був спектакль на спомин М. Л. Кропивницького: „Дай серцеві волю" і концертний одділ.