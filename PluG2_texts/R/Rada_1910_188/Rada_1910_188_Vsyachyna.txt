Всячина.

Годинник з голосом людини. Германії належить честь нової, дуже цікавої і практичної винахідки: годинника, що говорить голосом людини. По формі своїй цей годинник нагадує стародавні годинники з „кукушкою". Механізм їх зроблено так. що через кожних 15 хвилин голосний чоловічий голос вигукує, яка година. Цей годинник, як новинка, дуже росповсюджується по Германії. І фабрика, що вигадала його, ледве вправляється, бо купують на розхват.

Біблія. Звідомлення „Британскаго о-ва распространенія Библіи" подає відомости про те, скільки книжок Біблії росповсюджено за останній рік. Більше як милійон Біблії послано за останній рік до Китаю і з посланих книжок випродано девяносто девять відсотків; 355 тисяч примірників пішло в Корею і 300 тисяч в Японію. В Індії, Бірмі та на Цейлоні розійшлося загалом 780 тисяч примірників Біблії. Починаючи з 1804 року це товариство росповсюдило скрізь по світі 220 милійонів книжок Біблії.