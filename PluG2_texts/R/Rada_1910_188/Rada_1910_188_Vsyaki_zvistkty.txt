Всякі звістки.

ЧЕРНІГІВ, 19. Умер преосвященний Нестор, єпископ новгород-сіверський.

ВЯТКА, 19. Дощі не дають зібрати хліба. Води в Вятці прибуває. Пішли середні пароходи.

ПЕТЕРБУРГ, 18. єсть чутки, що 24 августа П. А. Столипіну дано буде титул графа.

Заборонено привозити у Фінляндію револьвери, рушниці і патрони.

Яхта морського міністра „Нева“ наскочила на підводний човен „Кайман". Один матрос втонув. У яхті поламалось колесо і її одвезено на буксірі. Міністр поїхав на маневри миноносцем.

ВАРШАВА, 18. В політехникум не приймають євреїв, навіть медалистів.

ОЛЕКСАНДРОВСЬК-ГРУШЕВСЬК, 18. В антрацітовому руднику сулиновського заводу сталось нещастя: вибухнув гремучий газ. Опечено двох робітників, що зірвали пломбу з предохоронної лампи.

ХАРЬКІВ, 18. Пройшов великий дощ з грядом і пошкодив в повіті огороди і баштани. Позатоплювано на низинах селянські хати. 3 душі занесла вода.

МОСКВА, 18. Од 26 августа до 8 сентября в зоологичному саду буде виставка садівництва, огородництва і виноробства.

19 августа одкривається старообрядчеський з'їзд в справі переселення в Сібір.

КАЗАНЬ, 18. В воєнно-окружному суді почалась розбіратись справа про грабіжі в казанському університеті, псіхіатричній лікарні і магазині Савиних в 1906 і 1907 роках. Обвинувачують 19 душ; між ними ветеринар Николаєв, що підняв повстання серед чувашів в чебоксарському пов., а потім втік в Москву, де його й арештовано.

КАТЕРИНОДАР, 18. В воєнно-окружному суді розбірається справа дев'яти анархистів, що в 1906 —7 роках чинили розбишацтва і грабіжі в темрюкському повіті. Викликано більше ЗО свідків.