Холера у Киіві.

- За останні сутки по київських лікарнях було слабих на холеру: в єврейській —9, в кирилівській —9 і 4 з ознаками холери і в олекеандрівській—17 та 14 слабих з ознаками, холери.

- 3 Київщини. Каси. В іюлі була звістка в „Раді" про заснування волосної позичково-ощадної каси в Вахнівці, бердичівського повіту. Цими днями київський губернський комітет в справах дрібного кредіту дозволив заснувати подібну касу і в Самгородку. За основу статуту ції каси взято зразковий статут 1905 року.

- Озимина. Нам пишуть з де-яких повітів Київщини, що рання озимина почала вже гарно сходити. Погода добра. Дощі перепадають часто.

- 3 Волині. „Союзники" притихли. „Волинь" пише, що що-року тутешні союзники на Пречисту (15 августа) під час урочистої процесії в Житомирі виступали з своїми прапорами. Цього року не було видно в процесії ніяких союзницьких ознак.

- Пограбування церкви. Недавно в селі Люхчі, луцького повіту, виламано вночі залізні ґрати в церкві і пограбовано церковну касу. В цій справі арештовано трьох тутешніх селян

- Нещастя на копальні. Недалеко від Луцьку добувають тутешні люде пісок. Ввечері 18 августа троє єврейських робітників копали тут на продаж пісок. Коли вони влізли в яму, то завалилась на них ціла гора піску. Одному з робітників вдалось якось вискочити; він наробив крику, збіглись люде і витягли одного з піску дуже покаліченого, а другого зовсім неживого.

- Цікава знахідка. В селі Варковичах, дубенського повіту, на ланах поміщика Сабурова один орач зачепився плугом за щось тверде. Тоді він почав розкопувати це місце і викопав якийсь мур з камінних плит, на зразок скриньки. В скринці стояв якийсь глиняний горщик, а в ньому і коло нього напів гнилий кістяк. Черепа зовсім нема. Горщик плугатарь розбив. „Жиз. Вол.“ пише, що знахідка належить до часів бронзової епохи. Черенки з горщика д. Сабуров подарував в музей товариства дослідувачів Волині.

- 3 Поділля. Єврейський клуб. Цими дняма затвержено статут проскурівського єврейського клубу. Статут обіцяв, крім звичайних клубних забав також і „розумну розвагу"

- 3 Чернігівщини. Вшанування пам'ять Б. Д. Грінченка. В Кролевці аматори 15 августа вшанували пам'ять Бориса Дмитровича Грінченка виставою його пьеси —„Нахмарило". Пьеса пройшла добре, всі виконавці були на місцях. Публіки прийшло чимало; взагалі наша публіка, хоч більше й несвідомо, йде охотніше на свої українські вистави, ніж на російські.

- 3 Полтавщини. Процентна норма. В Прилуках в тутешню місцеву хлопчачу гімназію цеї осени не принято ні одного єврея, не зважаючи на те, що було багато таких, які здали екзамени дуже добре. В дівочу гімназію прийнято одну єврейську дівчинку в перший клас, яка вже третій раз здала екзамени до першого класу на самих „пятьорках".

- 3 Катеринославщини. Адміністративні зміни. Столичні газети сповіщають, що катеринославський губернатор п. Шидловський кидає незабаром свою посаду, а на його місце буде призначено самарського губернатора п. Якуніна.

- Непорозуміння мім земством і попечителем округи. „Совр. Сл" повідомляє що між бахмутським повітовим земством і попечителем одеської округи виникло прикре непорозуміння. Після довгої канцелярської волокити земство одібрало нарешті дозвіл одкрити в Бахмуті на власні кошти реальну школу і просило попечителя затвердити директором обрану особу. Але тут попечитель поспішився і призначив директором зовсім небажану для земства людину. Протести нічого не помагають. Управа хоче скинути земські збори. Ходять чутки, що земство перестане видавати запомогу новій шкоді.

- „Батьківська порада" члена Державної Думи. 12 августа член Державної Думи від Київа п. Проценко завітав на лоцманську станцію Каменку, щоб подивитись, як живуть лоцмани, про яких в Думу внесено законопроект. Сто лоцманів урочисто зустріли п. Проценка з хлібом—сіллю, а потім росказували йому про своє життя. Увесь час, пишуть „Од. Нов.“ Проценко держав себе „по начальницькому" і поводився досить безцеремонно. Коли ж лоцмани згадали про те, що для них потрібна каса запомоги, коли б хто з них став калікою, то п. Проценко одказав їм на це: „Менше ходіть до коршми, тоді в вас будуть гроші". Звичайно, після цього лоцмани не схотіли вже більше балакати з „строгим" депутатом.

- Арешт ватаги розбійника Семенюти. В павлоградському повіті становий Гусаков арештував всю ватагу недавно вбитого розбійника Семенюти, Арештовано розбійників саме в той час, як вони збірались пограбувати в селі Озерівці поміщика Озерова.

- 3 Херсонщини. Видатки на боротьбу з холєрою. До августа місяця земства витратили на боротьбу з холерою в губернії 115,000 карб. За 2 1/2 місяці захворіло більше 5,000, умерло біля 2,500.

- Допомога с. г. товариствам. Інспектор сельського господарства на Херсонщині Сорокин збірає відомости про діяльність дрібних с. г. товариств. Тим товариствам, які найуспішніше працювали, дано буде матеріяльну допомогу.

- 3 Кубані. Український хор на виставці. На майбутній виставці в Катеринодарі має співати з 18 сентября український хор з 50 душ, організований д. І. Моковозом в станиці Старощербинівській.