З газет та журналів.

Націоналістичний курс внутрішньої російської політики викликав і новий офіціальний погляд на „инородцевъ". Як відомо міністр юстиції подав сенатові свою гадку про те, кого треба розуміти під назвою — „лица русскаго происхожденія*. Сенатові не раз доводилось товмачити цей термін і кожного разу инакше. Тепер міністр юстиції порішив раз на завжди вияснити непорозуміння. Юридичний журнал „Право“ знайомить своїх читачів з основними думками цього документу. Вони такі: 1) Завдання кожного правительства при всяких умовах державного життя і на всяких ступнях його розвитку — зміцняти національну могутність, але треба взяти на увагу, що 2) Пильнувати російських державних інтересів, провадити російську національну політику свідомо й успішно, звичайно, можуть тільки корінні „русскіе люди“, і ні в якому разі не „инородцны", як би щиро не ставились вони до „верноподданническаго долга“. 3) Обличчя народу, суть його, визначається, насамперед, його вірою. Маючи на увазі три вищенаведені основні пункти, міністр юстиції приходить до того висновку, що „лицомъ русскаго происхожденія“ треба вважати тільки православного, тим більше, що такого розуміння вимагає практична потреба в боротьбі „русскаго начала* з ворожим йому „инородческимъ“ (польським, німецьким та инш.). Коли згодитись з міністром — пише "Право" — то вийде, що в Росії, яка має православних не більше 70 проц., решта — ЗО проц. належать до ворогів отчизни. Таке оповіщення урядових сфер устами міністра юстиції — коло третини людности держави ворогами — як найкраще свідчить про апогей торжества „національныхъ" ідей панків Крупенських. „Здоровыя семена здороваго націонализма“, що зародився на ґрунті переляку й турбот перед „инородческимъ засильемъ"— не захиріли, а розвилися пишним цвітом на ґрунті, здобренім „грубыми узко-націоналистическими тенденціями". Нам тільки лишається згадати ще про февральський циркуляр Столипіна, яким зараховано до „инородцевъ“ і українців. Таким чином до ЗО процентів „ворогів “ держави, визначених міністром юстиції, треба додати ще тридцять милійонів, визначених міністром внутрішніх справ. Не завидне ж тоді становище російських націоналістів!