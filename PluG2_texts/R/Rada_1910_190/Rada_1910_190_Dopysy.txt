		ДОПИСИ.
	(Од власн. кореспондентів).
	С. МОСКАЛЕНКИ, канівського повіту (на Київщині). Холєра. З першого августа по 8 у нас було скілька слабувань на холєру. Врятовано всіх і ніхто не вмер. Холєра ще є у таких селах по близу Москаленок: Киданівка, Бієвці, Хохітва, д. Тептієвка, Дешки, м. Богуслав і м. Стеблів. Там багато холєрних померло. З селян до лікаря ніхто не звертається, бо їм не вірять.
	Увечері по селах тепер колядують, як на Різдво; це на те, щоб визволитись од холери. 
	Здається ось де стали б у пригоді такі лекції, як ото упоряджала київська „Просвіта", та до лекцій нам, видно, зась.
	С. СЛОБІДКА-МІЗЯКІВСЬКА, вінницького повіту (на Поділлі). Крамниця. В марті місяці цього року в нас одчинено товариську крамницю, але через те, що в правлінні не було тямущих людей, справа торгівлі йшла дуже поволі. Нарешті й прикащик К. О., забравши свій пай, жалування по 8 карб. в місяць і де-що з краму, пішов собі любенько додому. На прикащика подали в суд—за пограбування крамниці.