ПО УКРАІНІ
У КИІВІ.

	В українському клубі. 20 августа в українському клубі одбулося засідання ради старшин. На засіданню цьому перш за все відбулися вибори економа клуба; вибрано Ю. Чернявського. Потім ухвалено було, щоб танцювальні вечірки почати з 4 сентября, а з 19 сентября в клубі мають початися також і вокально-музичні вечірки. 
	Рада старшин українського клубу повідомляє одвідувачів і членів: 1) за всякими інформаціями в справах клубу треба звертатися до старшини клубу д. Сініцького (що-дня, 6—7 год. ввечері); 2) особи, які бажають бути постійними гістьми, повинні подати старшині писані рекомендації од двох членів клубу; 3) клуб мають право одвідувати члени і гості за рекомендацією членів; 4) без рекомендації одвідувати клуб не вільно; 5) учні середніх та нижчих шкіл безумовно не можуть одвідувати клубу; 6) кожний одвідувач клубу повинен записувати себе в призначену для цього книгу, гості-ж, до того повинні зазначити в книзі і те, за чіею рекомендацією вони входять.
	Справа ліквідації київської „Просвіти". 20 августа закінчився час, який призначено було на ліквідування справ скасованого адміністрацією „Товариства „Просвіта" у Київі". Ліквідаційна комісія виконала свої обовязки відповідно постановам загальних зборів товариства і вчора переслала всі папери в цій справі київському губернаторові.
	Справа діректора колегії Павла Галагана. 18 августа з пропозіції попечителя київської округи, директор колегії Павла Галагана 3. А. Архимович подав прохання про те, щоб увільнили його з посади. Запропоновано було д. Архимовичу зріктися посади на підставі наказу міністерства просвіти, яке скористувалося для цього відомостями, зібраними окружним інспектором В. І. Мардановим і проф. Г. Ц. Демченком підчас ревизії колегії.
	Знайдено динамит. В управлінні південно західної залізниці одержано звістку, що недалеко од ст. „Цыбулево" біля рейків сторож знайшов пакунок, в якому було 2 1/2 хунти динамиту. Знайдено динамит після того, як рушив з Цибулева товаро-пасажирський поїзд. Думають, що залишив його хтось з подорожніх, що їхали в тім поїзді.
	Трус на заводі Гретера. 19 августа, з наказу судового слідчого Фененка, зроблено було трус в конторі завода „Гретеръ и Криванекъ“. Поліція забрала, на підставі ордера судового слідчого, багацько конторських книг та паперів (всього 15 пудів). Цей трус мав звязок з путейською панамою. Завод „Гретеръ» и Криванекъ", як відомо, готував для путейської округи де-які машини.
	Зоологичний сад київського „общества любителей природы" все збагачується. Цими днями одержало „общество любителей природы" од художника С. І. Светославеького з Центральної Азії перший транспорт цікавих екземплярів азіятських звірів: туркестанських зайців, птиць (качки-карагажки) і т. ин. Дій Светославський незабаром, коли ніщо не стане на перешкоді, має прислати до Київа другий транспорт, що складатиметься з великих звірів.
	Серед інтендантів. Сенатор Глищинський звелів судити за службові шахрайства ст. сов. Копитовського, якого перевели були з київського в іркутське інтендатнство. Це вже друга справа д. Копитовського, бо, з наказу сенатора Гаріна, його вже позивали до суду за хабарництво під час служби в київському інтендантстві.
	З'їзд виноградарів і виноділів. Київська губернська земська управа одержала запросини на з'їзд виноградарів і виноділів, який почався в Одесі 20 августа. На цьому з'їзді будуть порушені такі питання; природничі і історичні умови виноградарства і виноділля; росповсюдженея освіти про виноградарство і виноділля; економичні умови виноділля і инш.
	Ревизія повітових казначейств. Професор Г. Є. Афанасьев, управитель київської контори державного банку, робить тепер ревизію по повітових казначействах на Київщині та на Поділлі—в Бердичеві, Вінниці і Умані, а також і в инших місцях. 
	Після цієї ревизії проф. Г. Є. Афанасьев має виїхати в Одесу на торговельно-промисловий з'їзд, де прочитає доклад „О сахарной промншленности “.
	Ректора київської академії арх. Феодосія призначено на посаду оренбурзького і тургайського архирея. Відповідну постанову еинода про це вже затвержено Його Величністю.
	Лікарня в лаврі. Духовна рада київської лаври ухвалила заснувати в лаврі нову лікарню на 100 слабих. Цими днями в ввязку з згаданою постановою ради намістеик лаври оглядав терапевтичний барак в олександрійській лікарні.
	Збори пайщиків „кавярні на паях", призначені на 20 августа, не відбулися через те, що не прибуло потрібного числа людей. Найближчі збори пайщиків призначено на 28 августа.
	Про м. Білу-Церкву. Селянське присутетвіє цими днями вже висловилося позитивно про те, щоб м. Білу-Церкву зроблено було городом. Незабаром це питання розглядатиме і губ. в справах міських присутствіє, а потім вже справу послано буде на затверження д. генерал-губернаторові.
	Відгомін єврейського погрому в Киї ві. 27 сентября в київському суді мають розглядати справу 8 особ, яких обвинувачують за те, що вони брали участь в єврейському погромові в Київі р. 1905. Свідків в цій справі викликано ЗО чол.
	Холера на Київщині. 20 і 21 августа в губернській земській управі одержано звістки про 100 випадків слабування на холеру і про 25 випадків смерті од цієї пошесті.
	Пароходна гулянка. Сьогодні „Общество взаим. вспом. наборщ. города Кіева“ для збільшення сиротського капиталу при касі цього товариства влаштовує пароходяу гулянку в околиці Жукового острова біла Рибачих островів. Пароход одійде в 2 години дня, назад прийде в 8 годин вечора. На пароході гратиме військовий оркестр.