	Життя селянина 1906 року.
		(Пародія).
	Відчинились двері в хату, 
Дітлахи гуртом ввійшли 
Й закричали: „Тату, тату! 
Ми ось книжечку знайшли". 
	Взяв ту книжечку в них тато, 
Подивився і сказав; 
„Хоч проліз я їх багато,
Та такої не здибав.
	Треба хутко прочитати,нро	 
А по тому... хоч у піч, 
Бо як взнають, то страждати 
Доведеться день і ніч. 
	Ще не вспієш постелитись — 
Жандарів тобі припруть, 
Не дадуть і помолитись, 
Зараз в город поведуть. 
	А так краще прочитаю, 
Й знищу швидче на вогні,
Шпигунів хай цілу зґраю 
Наженуть тоді мені, — 
	Байдуже"... І сів читати... 
Скоро й нічка надійшла; 
І негода біля хати, 
Мов скажена, заревла. 
	Ліг він спати... серце б'ється... 
Попрощайся краще з сном... 
Дощ неначе з цебра ллється, 
Плаче вітер під вікном. 
	Коли чує — шум надворі. 
З голови зтягаув рядно, 
Слуха пильно... Хтось говоре, 
Стука пальцями в вікно. 
	"Хто там?" — «Гей, впусти, земляче!
Бач, на дворі дощ іде; 
Ще й мала дитина плаче - 
Ночувать не маєм де!" 
	„Зараз, зараз; підождіте!"
Каганця він засвітив. 
„Розбродились вражі діти"... 
І... у сіни їх впустив. 
	Тільки глянув на „вельможних"... 
Скам'янів... не чує ніг... 
Перед ним замісць дорожаих, — 
Поліцаї на поріг. 
	Влізли в хату... забруднили 
І долівку, і лавки, 
Все, що було, перерили,
	І пішли собі до дому, 
Облизавши макогін... 
Та що з того? все по тому
Не зазнав спокою він. 
	Бо лиш заколот почнеться, 
Чи народ на лан не йде; 
Чи хто з стражником поб'ється, 
Чи що в пана пропаде, 
	Чи промовить що на сході —
Прощавай тоді усе! 
Мужикові спати годі, 
Їх нечистий принесе. 
	І прийдуть „шановні гості" 
Перериють все, як слід, 
Порахують часом кості, — 
Й підуть к дідьку на обід... 
		А. Постоловський.