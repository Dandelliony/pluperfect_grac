Всякі звістки.
	ПАРИЖ, 21. Фотограф Гюшар вигадав новий бездимний порох. Порох випробовували і спроби дали гарні результати.
	ЛОНДОН, 20. Адміралтейство постановило не витягати крейсера „Бедфорд“, що сів на міль біля Квельпарта, а хоче врятувати тільки гармати з його. 
	Знов почались непорозуміння між заклепщиками на заводах Нью-Кестля і Партика. Спілка заводчиків постановила оповістити завтра локаут по всій Англії тим робітникам, що належать до спілки котельників. Зостається без роботи 50.000 робітників.
	АНТІВАРІ, 20. В 11 ч. 20 хв. ранку до Антіварі стала підходити російська ескадра. Королевич Данило з російським посланником та військовим агентом поїхали на королівській яхті назустріч. На березі виставлено почесний караул з знаменем і музиками.
	ШПАНДАУ, 20. Городське управління постановило клопотатись перед залізничим управлінням, щоб біля Шпандау як найшвидче було закрито емігрантський вокзал, зважаючи на недавні холєрні випадки.
