Холєра.
	ПЕТЕРБУРГ, 20. С.-п. телеграфне Агентство має такі звістки про холєру: за тиждень в варнавинському повіті захворіло 26, умерло 28; од початку пошести захворіло 1157, умерло 556. В Ярославлі захворіло 28, умерло 14; в ярославському повіті захворіло 33, умерло 24, по инших повітах захворіло 49, умерло 26. В Барнаулі захворів 1, умер 1.
	ОДЕСА, 21. Дума на екстренному засіданні постановила клопотатись перед міністерством внутрішніх справ про дозвіл позичити 500.000 карб., під заставу городської оброчної землі, для боротьби з чумою і холєрою.
