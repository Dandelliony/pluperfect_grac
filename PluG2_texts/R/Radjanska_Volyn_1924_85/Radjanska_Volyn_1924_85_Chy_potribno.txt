Чи потрібно зберегти знижку?
(Сприводу ст. Ч. 82. "Рад. Вол.").
(В порядкові обговорення).
Кількість пайщивів робітничої кооперації м. Житоміра за час з 1 січня по 1 жовтня б. р. збільшилась втрічі, не дивлячись на те, що „психологично всі забувають про знижку", як каже т. О. Л. А коли ми бачимо збільшення й кількости пайщиків й обігу коштів кооперації, то значить знижка не гальмує цього збільшення. Навіть коли ця знижка є замаскованим підвищенням то й то вона приваблює пайщиків. Звичайно, отримати в кінці року, чи коли там, кілька карбованців премії річ занадто принадна, щоб нею нехтувати, але поки, як кажуть, "сонце зійде, то роса очі виїсть". Тих скілька, а може й кільканадцять карбованців може спокійно дожидати той що набирає не на 20 карб., а трохи побільше. Бувають же дуже часто такі випадки, коли тих 15—20 коп. знижки мають велике значіння. Такого краму, як калоші, що приводить за принад т. О. Л. не багато. А такого краму, що й без знижки дешевший у кооперативі, ніж у приватного крамаря, досить багато. Ось цукор, наприклад, у кооперативі без знижки 24 коп., після знижки 23 коп., а в приватнього крамаря 27 коп фунт. Здається, ріжниця е? Кажуть, що треба знизити ціну на крам і тоді збільшиться обіг коштів, бо мовляв, і непайщик понесе до кооперативу свої червонці. Воно звичайно, гарно було б, як би оце ми замісць 220 000 карб, обігу на 1 жовтня мали на 1 січня 1925 р.
кругленький мілійончик. Як же це зробити, щоб, як кажуть, і вовки не голодні були і кози цілими б лишилися? Чи можна, наприклад, те пальто, що оцінене в 40 карб., продавати й пайщикові й непайщикові за 38 карб? Коли ж ні вам ні нам, пустити його за 39 карб., то пайщик за рахунок „будущих благ" буде переплачувати карбованця. Зменшиться обіг коштів? Але ця знижка спонукає решту організованого робітництва піти в ряди членів кооперації. А ця решта, як відомо, не маленька. Нам же рівнобіжно з тим, що потрібно збільшити обіг коштів кооперації й поставити кооператив в умови можливости успішного конкурування з приватнім крамарем, необхідно також охопити кооперацією всю кількість членів профспілок. Це завдання не меншої ваги, ніж обіг коштів, бо й обіг залежатиме в значній мірі від кількости пайщиків. Коли-ж кількість членів кооперації збільшиться ще на скілька тисяч чоловік, то й обіг збільшиться, а тоді ціну й для непайщика можна зменшити. Не ставити ж для пайщика такої ціни як і для непайщика й тішити його в майбутньому якоюсь премією. Тут уже психологичний чинник каже, що краще тепер скілька копійок знижки, ніж колись скілька карбованців премії. Краще, як то кажуть, синиця в жмені, ніж журавель у небі. Так знижку треба зберегти.