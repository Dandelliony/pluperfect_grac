Наша торгівля з Америкою.
Американські банки дають кредити СРСР. Фінансисти незадоволені політикою відносно СРСР.
ХАРКІВ, 11 (Ратау). Сьогодня в Харкові, по дорозі в Москву, прибув уповноважений Наркомзовнішторгу СРСР у Америці тов. Хургін. В розмові з співробітником „Ратау" т. Хургін повідомив: Загальний річний обіг нашої торгівлі з Америкою досягнув 51 мілійона 160 доларів. Фактично цей обіг більший, бо в нього не зараховано 20 мілійонів нашого обігу з американськими фірмами по умовам, складеним торговими представництвами Англії й инших країн. Америка вже зараз займає 3 місце в загальному торговому балансі в СРСР. Наші торгові операції охоче кредитуються американськими банками, які дають нам як торговий, так і вексельний кредит, що перевищує вже зараз 10 мілійонів доларів. Фінансові кола роздратовані безглуздою політикою американського міністерства чужоземних справ. Далі тов. Хургін одмітив, що товарообіг між Америкою Й СРСР значно збільшиться, коли налагодяться нормальні дипломатичні й економичні зносини. Після розвязання питання про визнання СРСР в Європі—закінчив Хургін—визнання нас Америкою не за горами.