Житлове питання на селі та санітарне впорядкування села.В Ч. 65 «Радянської Волині» від 22 березня 1925 р. тов.
В. Г. зупинився на тяжких житлових умовах нашого села та на поширенні сухот серед селянства через це. Цілком приєднаючись до його висновків, ми відзначимо, що не тільки сухоти розповсюджуються через тяжкі житлові умови, а й усі пошесні хвороби, як тифус, червінка, короста і т. ин. Усі ці хвороби – є соціяльні хвороби нашого села, вони лежать, як кажуть, в корінні самого життя селянського, яке ще не вийшло з лабет старого побуту, що походить од старого царського ладу.
Скажемо, короста, що так дуже поширена на наших волинських селах, від чого вона? Найперше, що селянство зовсім не має ніяких гігієнично санітарних звиків, що не ходить до бань, що хати тісні й малі, де короста переходить з одного на другого.
Коли ми беремо всі хвороби, якими наше селянство, ми бачимо, що не тільки хатні умови важкі на селі, пагане також харчування, водопостачання та все санітарне впорядкування села.
А тому, коли розпочинати боротьбу з соціяльними хворобами на селі ми повинні йти цілком на допомогу нашому селянству в боротьбі з віковічними його ворогами та не зупинятись цілком на його хаті, але охопити всі умови його життя – головним чином побут.
Усі ми знаємо, що житлові умови на селі дуже важкі, чого це так? На це питання нам дає відповідь обслідування, яке було проведено по Україні санітарними лікарями минулим літом.
Ці матеріяли вже оброблені й дають нам таку картину: Більше половини всіх хатів – 15 відс. збудовані давніше, ніж 25 років.
Таким чином, ми бачимо, що половина цих хатів збудовано далі, як 1|4 століття тому.
Матеріяли для будування свого житла селянство бере найдешевші, які маються під рукою, На Волині – це – дерево (93,6 відс.). Дахи робляться головним чином з соломи.
При таких матеріялах, коли садиби неправильно розплановані ми маємо великі пожежі, які наносять велику врону нашому селянству.
Вогнетривале будівництво на Волинському селі ми бачимо тільки частково в південній частині Волині.
По українських хатах у 94.8 відс. маємо земляну підлогу, 5,1 відс. – деревину й у 0,1 відс. цегельну.
Це вже дуже тяжке становище. Ніяких балачок про гігієничне житло не може бути при земляній підлозі.
Далі, ще більшою вадою української хати є її вікно: рама не відкривається, нема форточки для впуску свіжого повітря.
Вікна в більшості своїй такі малі, що не дають  світла, як то потрібно для нормального життя. 42,3 відс. всіх хатів зовсім темні. 44,1 відс. не мають достатнього світла й тільки 13,6 відс. мають нормальну світову площу: увечорі світло в більшості своїй получається від каганця, лучини чи лямпи без шила – засобами дуже негігієнічними, що не дає селянству використувати доцільно зімову добу. 80 % всіх хатів не мають необхідної для здорового житла височини.
Відмічено, що селянство на протязі 40 років без усяких санітарних техників підняло височину хати приблизно на 35 вершки.
З 1921-го року ми більше не бачимо цього підняття височини, що легко пояснюється більш важкими економичними умовами у зв’язку з громадянською війною.
В середньому на одного чоловіка маємо площу кімнати в 9,7 кв аршан. Коли взяти хати, які будувались з 1880 року до імперіялістичної війни, ми побачимо кожне десятиріччя зріст цієї площі на душу, в хатах, збудованих з початку імперіялістичної війни, мається значне зменшення площі, в перші роки революції починається новий зріст, який усе ж не доходить до довоєнної цифри, по хатах, які збудовані в останні 4 роки ми знову, як наслідок громадянської війни, бачимо звичайне зменшення житлової площи на душу.
Повітря на душу в середньому припадає 12 кб. саж. між тим, як не можна допустити менш 15 кб. с. на одного чоловіка.
Половина всіх хатів сирі й чверть хат по своїй сирості зовсім незадовольняючі.
Все це залежить від місця, де будується хата без фундаменту. Такі житлові умови нашого селянства.
Як допомогти селянинові будувати здорове житло? Найперш – це санітарно-освітня праця, через яку селянство зверне свою увагу на нездорові сторінки свого житла та змінить свій старий нездоровий побут новим революційним.
Селянство має велику потребу в санітарно-техничній допомозі в усіх галузях свого будівництва.
Як від агронома він одержує вказівки що-до поліпшення свого сільського господарства, так від санітарного лікаря та техника він повинен одержати допомогу в будівництві свого житла, в плануванні своєї садиби з усіма постройками, щоб збудувати найбільш гігієнічно та уникнути свого великого ворога – пожежі.
Будування гарних колодязів згідно вимогам санітарної техники та впорядкування села з’являються черговими завданнями органів охорони здоров’я та землеуправління.
Тільки участь самого селянина-незаможника та середняка в будуванні свого кращого життя дасть можливість провести цілком революцію побуту та утворити здорове радянське село.
Що не було можливим до революції – дає селянину Радянська влада: зниження страхової платні на довгий термін, пільговий відпуск будівельних матеріялів та санітарно-техничну допомогу.
Коли до революції на Волинському селі зовсім не було санітарних лікарів, то в цей момент, крім районних та участкових лікарів на 42 района маємо 12 санлікарів, які є радянськими консультантами селянства в усіх галузях Радянського будівництва.Від редакції: яка думка про це сільських лікарів і сельнорів?