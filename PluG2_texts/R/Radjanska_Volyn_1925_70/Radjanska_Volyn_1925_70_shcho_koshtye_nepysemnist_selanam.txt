Що коштує неписьменність селянам с. Озеряни?Довелось громаді с. Озерян, Олевського району, по справах податку деякі папірці написати. Самі то не можуть, бо в селі письменних тільки п’ять чоловіка на кожну сотню припадає. Звернулись за допомогою до двох спекулянтів Крася І та Краса ІІІ. Цих два «техники» разом з секретарем сільради, Глухмаком, склали  товариство по писанню папірців. Од селян за кожний рубель податку собі одраховують 15 коп. По селу належало податку 300 карбованців. От і вийшло що заплатили дядьки цим спекулянтам Красам та спекулянту з сільради 45 карб. Це б то гроші як раз здались би селу на будову школи чи на ремонт хати-читальні.