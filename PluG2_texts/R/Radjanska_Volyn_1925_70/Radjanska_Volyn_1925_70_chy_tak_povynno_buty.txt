Чи так повинно бути?В с. В.-Горбанях. Пищівського району, с.-г. т-во частенько збирає загальні збори своїх пайщиків і чомусь завжди намагається про час зборів не повідомляти місцеву владу. Особливо-ж не можуть терпіти наші с.-господарники пайщиків споживчого т-ва, яке теж поруч існує в нашому селі. Були випадки, коли голову споживчого т ва т Михальчука кілька разів випроваджали (прохали вийти) із загальних зборів, навіть ставлючи це запитання на голосування. Звичайно, що деякі пайщики с.-г. т ва протестували проти цього, але наш голова мусів усе-таки виходити. На збори не пускається ніхто, крім своїх пайщиків. Далі, с.-г. т-во займається торгівлею споживчого краму, ціни дере спекулянські. Потрібно райспілці звернути увагу на склад правління горбашівського с.-г. кооперативу, тому, що воно не користується ніяким авторитетом серед свого населення.