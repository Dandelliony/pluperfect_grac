Деякі хиби й заходи до розвитку широкого селянського бурякосіяння.---У першу чергу перевести землеустрій в районі цукроварень з таким розрахунком щоб його як найскоріше закінчити.
При землеустрої запровадити четвертий просапчий клин (бурякосівний), створивши такі умови, які б самих байдужих селян спонукали до бурякосіву.
А для цього – аванси, які видаються плантаторам, повинні досягати свого безпосереднього призначення, себ-то матеріяльно підтримати сівача під час засіву й обробки землі.
Авансом мається на меті підтримати того плантатора, який найбільше потребує допомоги.
Чи досягнута ця мета в теперішній час? Далеко – ні. Наприклад –  умови контрактації на 1925 р. Аванс установлено в розмірі 25 карб. на дес.
Фактичні витрати плантаторів будуть такі (за 1 десятину по кормах довійськового часу). Мілка оранка пару чи стерні – 5 карб.; очистка ріллі від бур’янів культиватором – 5 карб; глибока оранка – 12 карб; засів – 5 карб.
Обробка (шарування – 10 душ. проривка – 35 душ, перевірка від 20 до 25 душ – на десятину) разом коштуватиме – 32 к. 50 коп.
Виконування (20 мірн. по 80 коп) 16 карб Возіння буряків (20 мірн. по 1 карб 50 коп.) – 30 к. Разом усіх витрат – 105 карб. 50 к. А цукротрест на всі ці видатки видає тільки 25 карб.
Авансування мусить бути збільшено, надто перед возінням, так щоб засоби перевозки могли буть упорядковані й хватило б для того, щоб виплатити найману перевозку буряків.
Далі необхідно, щоб те не коштувало, на селянські землі видавати суперфосфат. ---Хто ж повинен зайнятися організацією широкого селянського бурякосіву на селі? А цим саме повинна зайнятися виключно с.-г. кооперація, що об’єднує первісні сільсько-господарські осередки.
Ніхто, крім с.-г. кооперації не стоїть та близько до плантаторської масі.
Програм же сьогоднішнього дня – ми одержуємо зовсім инший. Коли-б при теперішніх умовах цукроварні не мали своїх апаратів для переведення селянського бурякосіву, а цілком лише покладалися на ці т-ва, то, без сумніву, кампанія б була провалена.
Не в усіх селах є с.-г. т-ва. Там же, де вони є, – кепсько з’організовані й не мають довір’я в селян.
Тут не місце говорити про хиби с.-г. кооперації. Потрібно лише підкреслити, що багато селян дуже неприхильно ставляться до торговельних операцій с.-г. т-в, бояться вступати до них членами, щоб не замотали їх паїв.
Праця по бурякосіву до цього часу провадилася неправильно, а селянський бурякосів на надільних землях майже зовсім не кооперувався сільгосспілкою.
Сільгосспілка головним чином використала нацфонд та й то не правильно.
Уся її праця зводилася до того, що землі нацфонду вона роздавала випадковим плантаторам, які бурякове поле дробили на маленькі участки.
Більшість з них кепсько обробляли, кепсько сіяли і в наслідок – невеселі підсумки такої праці.
При таких умовах цукроварні зі своїм апаратом могли б краще використати нацфонди, тому що, знаючи свій район вони б змогли кращих дрібних плантаторів підібрати, які б дали більший урожай буряків з кожної десятини (замість 35-40 берковців з  десят. 65-70 берковців). Чим же може допомогти с. -г. кооперація в бурякосіві.
Але необхідно підтримувати колективи та инші об’єднання й с. -г. т ва, коли ці організації направляють свою роботу в бік збільшення селянського бурякосіву.
Відомо, що попри бурякосіву величезне значіння для врожаю має добра механична обробка грунту, а надто оранка.
В селянина ж нема важких плугів і того реманенту, щоб виорати під буряків.
А тому сільгосспілка повинна подбати, щоб при кожному районі було по кілька легких тракторів для оранки тієї землі, що призначена під буряки.
Це в теперішній час можна зробити тому, що при кожному селі виділено спеціяльний достатній буряковий план.
Такі заходи могли – б сприяти розвиткові колективного бурякосіву й навіть обробки грунту.А цукроварням що робити? Виходячи з цих міркувань, заводоуправління до певного часу, себ то до часу, коли головна маса плантаторів не буде кооперована, повинні тримати свій спеціяльний штат для розвитку селянського бурякосіву.
Праця заводоуправлінь повинна погоджуватися з сільгосспілками. А сільгосспілка через свої первісні осередки повинна роспочати вперте завойовування та втягування до цієї праці дрібного плантатора-селянина.
Через виявлення плантаторам агрикультурної допомоги, через надання плантаторам своєчасного й дешевого кредиту та суперфосфату, с.-г. реманенту для обробки грунту, через переведення колективної оранки й засіву для безкінних господарств – Сільгосспілка крок за кроком, обхопить плантаторську масу й тоді зникне необхідність при цукроварнях тримати спеціяльний штат для селянського бурякосіву.
Необхідно лише реорганізувати існуючі с-г. т-ва так, щоб вони пристосувалися до повного обхоплення селянського бурякосіву.