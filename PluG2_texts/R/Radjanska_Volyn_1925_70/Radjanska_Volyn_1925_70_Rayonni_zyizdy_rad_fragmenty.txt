Районні з’їзди радНезабаром почнуться районні з’їзди рад. Ці з’їзди в умовах значного зросту активности й самодіяльности селянських мас та вживаємих заходів для рішучого зміцнення методів і практики праці наших організацій на селі, – повинні відограти досить значну ролю. --- Необхідно практично довести селянству, що з військовими методами праці, неминучими в умовах війни, раз на завжди покінчено, що Радянська влада в основу своєї праці кладе не командування, а, насамперед, переконання, що зі всякими зловживаннями органів влади провадиться найнещадніша боротьба: ---. Усвідомивши такі завдання, переконавшись на власні очі, що вони навсправжки переводяться в життя, – незаможницька й середняцька маса селянства міцніш з’єднає свої лави й спільно, об’єднавшись з робітничою класою, закладе міцні, непохитні підвалини для Комуністичної партії й Радянської влади.
На порядку районних з’їздів стоїть низка суто-практичних питань: місцевий бюджет, заходи до розвитку сільського господарства, кооперація то-що. Усі ці питання необхідно докладно обміркувати.
Обміркувати їх треба не «взагалі», не з загально-союзної, чи «міжнародньої точки зору», а менш за все, й головним чином, з точки погляду умов і стану справ даного району.
Не агітувати, не «вчити» прибувших селян треба, а необхідно показати, розповісти, винести на обмірковання з’їзду все те, що в районі пророблено, як пророблено, з яких причин того чи иншого заходу не переведено в життя, які були перешкоди, то-що. Хай прибувші представники селянства обговорять пророблену працю й даний стан речей у районі, та на підставі провадженого Радвладою значного зменшення с.-г. податку, допомоги кооперації та инш. – винесуть свої практичні постанови.
Ще один досить важливий мент праці районних з’їздів. Це вибори Райвиконкому та делєгатів на окружний з’їзд рад.
Тут необхідно вжити всіх заходів, аби й до райвиконкомів і на округовий з’їзд попали саме ті люди, які найбільш користуються авторитетом і довір’ям селянства, які є найбільш діловими й відданими інтересам робітниче-селянської держави.
Районні з’їзди рад – це є найважливіший етап у справі зміцнення спілки робітників та селян, заповіданої нам Вол.
Іл. Лєніним. Цей заповіт великого вождя ми повинні переводити в життя не словами, а в першу голову ділами, нашою практичною працею.