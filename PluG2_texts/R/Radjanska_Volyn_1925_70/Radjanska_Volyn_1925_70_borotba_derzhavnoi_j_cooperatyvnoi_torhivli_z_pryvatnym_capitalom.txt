Боротьба державної й кооперативної торгівлі з приватнім капиталом.Торговельно-крамовий обіг у нас, в радянському господарстві, всенький час ішов по трьох системах: держторгівлі, кооперації та приватній торгівлі.
Перші дві крамопроводні системи є не просто торговельні апарати – вони здійснюють ще низку громадських завдань, які виконуються нами в інтересах зміцнення революційних здобутків.
Особливо ця справа виявлена в кооперації, як громадській організації, що виконує ролю провідника соціялістичних засад і провадить не тільки торговельну працю, але й кооперує населення.
Ці додаткові завдання й упливали на процес торгівлі як такої, й низку способів, що вживаються приватною торгівлею – кооперація не могла й не може вживати у своїй практиці.
Через те приватня торгівля, не виконуючи громадських функцій, залишаючись на засадах «торгівля–за-для торгівлі», могла до певної міри, а надто в роздрібній торгівлі, завоювати собі певне місце, не дивлячись на те, що по суті будові радянської торгівлі – держторгівлі й кооперації надавалось переважного значіння.
Цьому сприяли в значній мірі й ті моменти, що держторгівля й кооперація, не маючи власного капиталу, працювали на позичені кошти, що брали від промислововсти, яких було зовсім не досить.
Кооперація й торгівля, тому, не могли вповні задовольнити потреби промисловости й споживачів, а через саме промисловість тепер прагне користати всі вигляди торгівлі в кількості й приватню торгівлю. останні часи ця тенденція (напрям) виявляється найбільш активно.
Звичайно, потрібно використати все, що корисно для зміцнення нашого господарства, але для нас одне ясно: за минулий рік зріст кооперації, як у всесоюзному маштабі, так і в нас, в в губерні, – значний й зовсім очевидне дальніше її зміцнення, не дивлячись на хиби, які, все-таки, маються й з якими потрібно буде вперто й довго боротися.
З другого боку, ми повинні констатувати, що роля приватньої торгівлі, надто гуртової, підупадає й що не дивлячись на новий напрямок її використування, нам нема чого боятися приватньої торгівлі в майбутньому.
Але треба мати на увазі, що в цьому випадкові і приватній апарат уживе всіх властивих приватньому капиталові способів суперництва, – то-ж кооперації з цим доведеться серйозно рахуватися.
Кооперації прийдеться збудувати свою працю так, щоб приватній капитал не зміг її перемогти.  Значить, кооперація знову входить у фазу такої праці, яка вимагає від неї особливого вміння, спритности й зворотливости торгівлі.