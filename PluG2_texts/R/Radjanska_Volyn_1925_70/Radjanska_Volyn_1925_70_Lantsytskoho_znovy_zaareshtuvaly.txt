Ланцуцького знову заарештовали щоб не допустити його повертатися до праці проти буржуазії.Представник польської компартії на пленумі Комінтерну тов Домеський, характеризуючи зміну, що сталася по справі Ланцуцького, – пише: «Ланцуцького знову заарештовано, щоби позбавити його політичної трибуни й не дати йому можливости виступити негайно в робітничій авдиторії.
Його ув’язнено, щоби не допустити повернутись сміливому комуністові-депутатові до сойму (парламенту). Але перемишльський процес, на якому Ланцуцького обвинувачувано по статті, що карає на смерть, не стільки тяжкий, як новий наступний судовий процес Ланцуцького, Перемишльський процес закінчився виправданням тому, що в Перемишлі й взагалі на території колишньої Австрії має чинність хочай й буржуазний суд, але такий, що піддається впливові мас, а також присяжних.
Але новий судовий процес буде в Лодзі на території колишньої Російської Польщі де вживається законів часів царату, коли Польща була без суду й присяжних; тому в ЛодзІ Ланцуцького судитиме суд, у якому все залежатиме від волі самих суддів.
Таким побитом, Ланцуцький перебуватиме у тяжчих умовинах ніж першого процесу, але перший його процес збудуражив й сколихнув суспільну думку країни, захвилював робітничі маси, які тепер чуйно швидко відгукнуться на всі прояви нестримної сваволі, що панує в Польщі».