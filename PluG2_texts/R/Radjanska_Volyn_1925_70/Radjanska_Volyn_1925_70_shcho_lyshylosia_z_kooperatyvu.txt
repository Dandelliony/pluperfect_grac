Що лишилося з кооперативу? У с. Васьківцях, Заславського району селяни звели кооператива. Знесли зо 3 пуди 10 хунт. жита – це паї. В 1924 р. наші «кооператори» – тов. Порубенський і тов. Нікулін трошки поторгували, але поторгували так, що ні паїв, ані краму в крамниці – нічого не зостаталося. Лишилися тільки крик та сварка на селі… Вибрали ревизійну комісію, щоб подивилася на їх роботу. Але то того, то другого вдома не має, ніяк не зберуться. А справа й досі тягнеться. Тов. Порубенський та Нікулін де-яким пайшикам повертали паї. Це – тим, що можуть розправитися з ними иншим порядком – а нещасна біднота та ще й до того неписьменна – нічого не може одержати. Кооператори кажуть їм, що «віддамо паї тоді, як на полі в нас вродить». Крім того, наші кооператори» в довги влізли де тільки можна було. Так що тепер їх з усіх боків правлять… А там, де був кооператив – тепер незаможник корову три має. Ой трудно вже тепер у нашому селі підняти кооперацію.