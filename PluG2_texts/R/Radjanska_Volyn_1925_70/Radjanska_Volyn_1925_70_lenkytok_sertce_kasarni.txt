Лєнкуток – серце касарні.П’ять годин… Денні заняття скінчились. Кожен курсант закінчив чистку рушниці та йде до Лєнкутка, де його очікують свіженькі газети, цікаві книжки та инші розваги.
Весела, заллята електричним світлом кімната кутку прикрашена портретами, картинами (особливо життя Лєніна), плакатами, малюнками, гаслами й діяграмами.
За довгими столами сидять курсанти й з захопленням читають. А коло стіни, де висять різні плакати й діяграми, теж купчаться курсанти, пильно розглядаючи кожне слово плакату, кожну рису малюнка.
А в другій кімнаті багато цікавого по військовій справі: там і учебна рушниця, й різних систем кулемети, гранати, бомби, різні плани й карти.
В окремих, спеціяльно пристосованих ящиках розміщено вироблені з піску, дерева, моху краєвиди Житоміра та його околиць.
Це дуже цікавий матеріял по топографії. Далі ми бачимо цілий відділ різних виглядів окопів і приладь для їх будування.
А далі – низка людських фигур з різними «масками» – протигазами. Тут усе до послуг молодого курсанта.
Тут він має змогу наочно з’ясувати собі й доповнити все те, що дається йому під час стройових та лекціійних занять у касарні.
Усе це дуже захоплює курсантів. Досить акуратно працюють і гуртки: драматичний, загальноосвітній, співочий, музичний, політичний та инші.
Лєнкуток – серце нашої касарні.