ІІ-е чергове киівське губернське земське зібрання.
 Зібрання 17 января почалось „нормально". Дуже хутко приймаються асігновки на ветеринарну частину. Але при переході до розгляду асігновки на допомогу економичному добробутові, коли виникли довгі дебати з приводу асігновки на розвиток виноградарства, гласні Рева та Яковлев заявляють, що в зібранні помічається ненормальне явище; над великими асігновками зібрання не задумується і ухвалює їх без дебатів, а з приводу дрібних асігновок здіймається довга затяжна балаканина. Причину цього вони бачать у тому, що губернська управа розсилає доклади губернським гласним тільки в день зібрання і гласні через те не мають змоги ознайомитись з справами, яких торкаються доклади.
 Цікаві розмови виникли при обговоренні асігновки в 3,000 карб, на сельсько-господарські курси київського т-ва сельського господарства.
 Курси ці істнують вже 12 років. Раніш курс навчання на них був од норічний, з 1910-ж року було введено двохрічний курс.
 Проти асігновки курсам висловлюється Яковлев. Він каже, що при заснуванні курсів завданням їх було дати теоретичні знання простим робітникам сельського господарства. Коли ж курси було зроблено двохрічними і коли вони стали міститися при вищій школі (політехнікум), вони стали вільною вищою школою, в якій викладають політичну економію та инші вищі науки. Треба утворить для курсів програму і рямці з яких вона не повинна виходити. Тепер на курсах немає простих людей, а більшість слухачів ії складається з особ, які через ті, чи инші причини не попали в вищі школи. „Нам потрібні прості робітники с. господарства, а не якась вільна школа—казав п. Яковлев. Тепер на чолі школи стоїть Ю. Л. Давидов, який і хоче надать школі того характеру, що відповідав би тим завданням, які ставили собі фундатори школи, коли ії закладали. Але ж пробування Давидова на чолі школи річ випадкова. Ще невідомо буде хто його заміститель і через це треба ж зараз надати школі певного характеру і напрямку". Агрономична комісія висловилась за асігповку в тому тілько разі, як що курси будуть відповідать тим завданням, які ставились при ії закладанні.
 Пропозіція агрономичної комісії ухвалюється.
 На цьому ж засіданні ухвалюється видать всеросійському т-ву сахарозаводчиків на закладання спробної станції 20.000 рубл. і на її содержування 2.000 рубл.
 Одмовляють в асігновці катеринославському губ. земству на скликання краєвого зьїзду по хлібній торговлі. Великі дебати знялись з приводу асігновки київському мійському музеєві 3000 руб. 
 Управа і фінансова комісія висловилась проти асігновки по тій ніби причині, що департамент хліборобства асігнував музеєві 3.000 руб.
 Гл. Давидов висловлюється проти асігновки, бо не бачить в музеєві ніякої користи, а одне тільки колекціонерство, яке повинно бути „достояніемъ“ багатих, а не бідних, а наше земство бідне.
 Суковкін висловлюється за асігновку.
 Гл. Біляшівський (директор музею) каже, що департамент асігнував 3.000 р. на збірання річей не в київській губ., а в инших губерніях і коли земство асігнувало гроші на допомогу розвиткові кустарної промисловости в губернії, то воно повинно дбати не тільки про техничний і економичний бік справи, а й про художній, а музей іменно й прислуговується цьому останньому бокові справи. Треба поспішати збірати зразки народньої творчости, бо вони можуть хутко загинуть.
 За асігновку висловлюється й Кисстяковський.
 Асігновка 3.000 рубл. ухвалюється.
 Далі зібрання переходить до розгляду асігновки в 12,279 руб. на видання земської „Газеты“.
 Бувший редактор і керовничий „Газеты“ Рева гостро висловлюється про газету.
 — Губернська управа каже, що тіраж газети 8000, але це є фікція. Газета розсилається дурно і крім того одній особі по скільки примірників. Газету ніхто не читає: вона йде на цигарки і таке инше. Ніхто її не читає, бо там нічого читати, окрім місцевих відомостей. Земська газета є “отхожимъ промысломъ” для земських спеціалистів. Він радить вибрати комісію, яка-б стежила за веденням газети і щоб зьїзд предсідателів повітових управ виробив програму газети.
 —ؙГазета — кінчає свою промову Рева—повинна бути живим ділом, а не місцем для земських гробокопателів.
 Про земський календарь всі гласні висловлються дуже прихильно.
 Після цього зібрання переходить до розгляду асігновки на виставку.
 Губернська управа внесла в обрахунок на засновання земського одділу на всеросійській виставці 70,000 карб.
 — По пораді Реви зібрання збільшує асігновку до 100,000 карб., але з умовою, щоб ця цифра не збільшувалась.
 — Зібрання 18 января розглянуло справоздання про касу дрібного кредіту, асігнувало 6.960 карб на контори земських страхових агентів.
     Після цього зібрання переходить до розгляду проекту поділу радомисльського пов. на два повіти: радомисльський і чорнобильський.
     Противником цього поділу виступає Демченко.
 — Радомисльський повіт од цього поділу нічого не виграє—каже Демченко.—Повіт буде мати другого справника і нову земську управу, що одібьється на податках — податки збільшаться на 15 коп. з десятини. Для нового города ще одна невигода—чиншова земля. Міністерство, як мені відомо, придержується цеї думки.
 Предсідатель радомисльської пов. управи Григорович-Барський дорікає Демченкові в тому, що у нього, як предсідателя київської повітової управи і предсідателя финансової комісії, є охота грати в справах губернського земського хазяйства першу скрипку.
 — Демченко прагне до того, щоб загальмувать цю справу. Він для цього бігав у Петербурзі по де-яким особам міністерства внутр справ. Що ж до данних про податки, які подає Демченко, то й вони не правдиві. Середня ціна землі у тій частині радомисльського повіту, яку думають виділити в особливий повіт, сягає од 60—70 руб. до 100 руб. за десятину, то земських податків з десятини буде збільшено всього на 5 коп. Але за те повіт виграє од цього розділу і в культурному і в економичному відношенню.
  Проф. Павловський вказує, що розділ радомисльського пов. на два повіти, дасть можливість краще поставить у новому повіті медичну і санітарну справу.
 Де які з гласних вказували на те, що утворення нового повіту в губернії не в інтересах губернського земства, бо радом. пов., якому губ. земство тепер асігнує 12 ту частішу губернських коштів буде брати удвоє більш проти теперішнього.
  Після довгих дебатів зібрання висловлюється більшістю 32 проти 24 за розділ радомисльського пов. на два повіти.
  Після цього зібрання переходить до розгляду питання про позичку у казни 3.600.000 руб. на поліпшення доріг.
  При обговоренні цього питання всі гласні вказували на неможливе становище доріг у повітах, особливо минулої осени, коли у болоті тонули люде й коні, коли траплялось, що людина уночі загрузала в болоті і втерявши надію вибратись з багна вночі, покидала коней до ранку, а коли ж приходила за ними у ранці, то заставала одні лиш кістяки — коні за ніч замерзали у багні і собаки їх розривали.
 — Таке творилось минулої осени — каже Рева —у нас, в липовецькому повіті і я дивуюсь некультурности і многотерпінню нашого селянина, що у земство не було подано ні одної скарги на таке становище доріг.
  Зібрання ухвалює позику.
  Далі ухвалюється пропозіція губ. управи, щоб було уповноважено губ. упр. вести переговори з васильківським городським управлінням для вироблення плана умови що до земської дороги, для проведення трамвайної дороги між г. Васильковім і ст. „Васильков”
 Після довгих суперечок вноситься така резолюція з приводу будівлі земського дому: зробить позичку в 600.000 карб. на будівлю земського дому, доручить спеціальній комісії разом з губ. упр. спинитися на одному якому-небудь проектові будинка і, як що комісія знайде потрібним що-небудь змінить у проектові, то вона може вимагати од автора проекту зробить таку зміну.
  Далі ухвалюється проект обрахунку прибутків на губ. земські повинносте на 1913 р.
  Обраховано прибутків на 3,361.222 руб. Торік було 2.790.428 руб.
  На цьому ж зібранні піднімалось питання про видачу г. Київу з спеціальних коштів 32,000 карб на поліпшення доріг. Підняв це питання Демченко, який грунтувався на тому, що не варто земству сваритись з городом, бо город може зробити шкоду земству, не давши йому 25 дес. землі на Батиєвій горі під спробну станцію. Більшість висловилась за те, щоб цього питання не починать наново розглядать, щоб не було прецеденту для города і щоб не вийшло так, наче земство хоче підкупити город, аби одержати обіцяну ним землю. Пропозіція Демченка одкидається.
  На вчорашньому зібранні після розгляду де-яких питань, коло 3 год. дня зібрання було закрито.
  Сьогодні о 10 год. дня губернські земські гласні і гласні городської думи виїдуть на Батиєву гору оглядати місце під спробну станцію.
