У Македонії.
Становище в Македонії знов набірає грізний характер. СалонікськиЙ молодотурецький комітет постановив забрати у христіянської людности всю зброю й передати її магометанам, що переселились у Македонію після анексії Боснії. Македонські селянеболгари, одначе, в багатьох місцях одмовляються видати зброю, бо по старій памяти вони звикли більше покладатись на свою зброю, ніж на обіцянки молодотурків. Через це турецький уряд почав уживати репресій проти македонських болгар, що примусило останніх тікати почасти в Болгарію, почасти у гори, де вони знов почали гуртуватись у чети. В Турції запевняють, що болгарські чети в Македонії мають допомогу з Болгарії. Особливо широко розвинувся болгарський рух в Іштинськім окрузі, де на чолі чети став відомий Федір Олександрів, який ще кілька років тому був одним з найвидатніших ватажків болгарських чег у Македонії. Уряд призначив награду в 200 фунтів (коло 1.800 карб.) тому, хто зловить Олександрова. Разом з тим в Іштин послано з Ускюба два батальони салдатів.