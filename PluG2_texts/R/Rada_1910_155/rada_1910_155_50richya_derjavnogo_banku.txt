50-ліття Державного банку.
2 іюля минуло 50 літ з того дня, коли за царя Олександра II в Росії засновано було
Державний банк. З цього приводу в Петербурзі й в провінціальних одділах діячі
банку влаштували урочисті свята з молебнями, промовами й тостами, міністр
фінансів Коковцев і управитель банку Коншин обмінювались компліментами,
офіціозні й офіціяльні часописи умістили „теплі&quot; статті. Загалом, свято вийшло
дуже урочисте й імпозантне. Чи не було, одначе, це свято, мяко кажучи,
безпричинним? Офіціозна преса рішучо протестує проти такої гадки. За минуле
50-ліття, — каже вона, — дякуючи діяльности Державного банку золотий фонд
держави збільшився в 17 разів, тоді як сума випущених асігнацій (папірових
грошей) зросла тільки на 65 проц., сума біжучих рахунків („текущіе счета&quot;) зросла з
3,6 мил. карб. у 1864 р. до 217,8 мил. карб.; загальна сума учотно-позичкових
операцій зросла більше, ніж у 10 разів; сума позичок, виданих під заставу
продуктів зросла з 3 мил. карб, до 88 мил. карб; нарешті, сума щорічного
загального прибутку на операціях банку за 50 років зросла в 18 разів, а сума
чистого прибутку —в 12 разів. Хіба це не втішні наслідки? Наслідки, розуміється,
втішні, але вони не покривають собою негативних боків діяльности банку. Про ці
негативні боки ніхто з участників офіціального свята не згадав, але зате згадує про
них „публіка&quot;. Три роки тому професор Озеров у своїй праці „Какть расходуются вь
Россіи народные деньги?&quot; писав: „Наш Державний банк пребувае далеко не в
нормальнім стані; він одхиляеться від правильної банкової політики: йому
навязуються операції, які при нормальнім стані річей безумовно не бажані* (ст. 1).
Ця характеристика в значній мірі лишається справедливою й по цей день.
Розділ перший статуту Державного банку каже, що „Банк засновується для
оживлення торговельних оборотів країни й для зміцнення грошової кредитової
системи&quot;. Що зробив банк для виконання останнього завдання —про це ми тут
говорити не будемо; зауважимо тільки, що за 50 років діяльности банку сума
державних позичок Росії зросла з 2 миліардів карбованців до 9 миліардів (в
круглих числах), —не може бути сумніву, що при иншій політиці банку сума ця
могла б бути трохи менша. Зате зупинимось трохи докладніше на тих наслідках,
яких банк досяг у напрямі „оживлення торговельних оборотів країни&quot;. Результати
маємо тут дуже плачевні. З цітованої книги проф.
Озерова й з инших джерел, у тім числі офіціальних, довідуємося, що банк
підтримував не тих промисловців і не ті підприємства, які дійсно треба було
підтримувати, а тих, що тільки спекулювали на допомозі банку. Історії з папіровими
фабриками Палізена, сібірськими золотопромисловцями, уральськими гірничими
заводами, невським механичним і корабельним заводом, східним товариством
товарних складів, підприємствами Полякова, гостиницею „Россія&quot;, російським
нафтопромисловим товариством і иншими, - показують, на скільки банк справді
дбав про „оживлення торговельних оборотів&quot;. Це все були підприємства хижацькі,
несолідні, засновані тільки для спекуляції —а банк гатив у них милійони й десятки
милійонів. Розуміється, що цих грошей банк уже ніколи не бачитеме.

Коли ж до банку за позичкою зверталось яке-небудь солідне підприємство, з нього брали
височенні проценти, а то й зовсім відмовлялись видати позичку. Бо в підприємствах дутих
заінтересовані були „особи&quot;, часом дуже близькі до банку, так що на позичках цим
підприємствам заробляли й „особи&quot;. А що можна заробити на чеснім і соліднім
підприємстві? Найбільше 8—12 проц. на капітал, а за-для того й „рук бруднити не варто&quot;.
Особливу ролю в Росії відограе дрібне сельське господарство. До останнього часу воно
стояло на дуже низькім ступіні розвитку, та й тепер воно ще не дуже поправилось, хоча
поступ у ньому вже помітно. Державний банк своїми капіталами міг би прийти на поміч
дрібним хліборобам і дати їм змогу радикально поліпшити своє господарство. Особливо
велику ролю банк міг би відограти в справі організації продажу селянського хліба й взагалі
продуктів дрібного селянського господарства. До останнього часу банк зовсім не звертав
уваги на цю справу. Він, правда, видавав позички під хліб, але тільки багатим людям і
великим експортерам, що давало останнім змогу ще краще й вільніше визискувати
селянина-хлібороба. Тільки останніми часами банк почав видавати селянським
позичковим товариствам позички на скупку селянського хліба. Але це, справді, „камінь
замісць хліба&quot;. Банк бере за такі позички від 9 до 12%, а на таких умовах позичати гроші
—це значить переливати з пустого в порожне. І от у минулім році позичкові товариства
Миколаївського району махнули рукою на державний банк, позичили грошей на досить
легких умовах у приватних банках і досить добре провели хлібну кампанію. Що приватні
банки добре поживились мужицьким коштом —це ясно само собою, але яке до цього діло
Державному банкові? Так саме дводушно ставиться банк взагалі до сельської кооперації.
Банк позичає селянським товариствам по кілька-сот карб. на основний капітал, але бере
він за свої гроші такий великий процент, наче він думає цим залатати свої дірки, що
позоставалися од Палізенів, Полякових, королів Міланів і инших щасливих аргонавтів. В
результаті банківські позички боком вилазять кооперативним товариствам і вони раді-раденькі,
 коли спроможуться розвязатися з цим „капосним банком&quot;.
Анекдотичного характеру факти, наведені в книзі Озерова, відносяться до минулого часу,
й не можна сказати напевне, чи вони мають місце й тепер: зрештою, ми памятаемо, як ще
недавно банк „позичив„ Харитоненкові 15 мил. карб., „для поправенія обстоятельствь“.
Але не демократичність загальної політики банку — це з'явище щоденне, кінця якому ще
не видко й тепер. За ввесь час своєї діяльности банк дбав про тих, хто міг би обійтись і без
його допомоги, а коли й не міг би, то країна від цього нічогісінько не втеряла би. Що ж до
тих, на кому стоїть держава й хто потрібує й заслуговує допомоги про — тих банк не дбав
ані трохи. Тим то свято 50-літньої діяльности Державного банку не пробудило й не могло
пробудити ніякого відгуку в ширших громадських верствах. Це було свято бюрократії та її
фаворитів, громадянству ж і народові од цього свята, як і від усеї діяльности банку, було
скоріше холодно, ніж тепло... П. А.