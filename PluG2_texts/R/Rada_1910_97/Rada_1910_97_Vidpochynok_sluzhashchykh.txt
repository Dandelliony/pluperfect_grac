Відпочинок служащих.
Хасмамедов обстоює за те, щоб служащим-мусульманам було дозволено святкувати не неділю, а п'ятницю. Позбавити мусульманів цього права — значить —іти супроти мавіфесту про волю віри. Маклаков, від імени кадетів, констатуючи відсутність в Росії волі “договорів “ та волі прикащицьких спілок, вважає, що держава сама повинна обороняти служащих, бо вони сами себе обороняти не можуть, не будучи об'єднані в спілках. Далі промовець обстоює за 8-годинний робочий день, замість призначеного проектом 10-годинного; за контроль місцевих самоврядуваннів в справі відпочинку служащих і за бажаність припинення торгу на час обіду служащих.

(Оплески на лівих). Сушков, на виступаючи проти свободи прикащиків, обороняє інтереси убогих дрібних крамарів, що мусять торгувати по 17 годин. Вважаючи проект недоладним, він пропонує передати його в комісію на переробку. Свящ. Климов вважає проект недоладним, бо крім 1-ої статі, він увесь напрямлений проти відпочинку служащих. Поступовці голосуватимуть за постатейне читання тільки з тактичною думкою. Голова робить перерву і прохає присутніх членів Думи покликати своїх товаришів, бо соромно засідати в такій незначній кількости. Кузнецов вважає, що законопроект не тільки не забезпечує служащим нормального відпочинку, а навпаки є зовсім ворожий до їхніх інтересів. Через те, від імени соц.-демократів, він читає мотивовану заяву про те, щоб одкинути цей законопроект. Дзюбинсьй докоряє комісію, що вона не зробила ніяких визначних додатків до урядового законопроекту. Підчас постатейного читання трудова група має запропонувати кілька таких поправок, сподіваючись, що Дума їх прийме, коли захоче справді забезпечити служащим нормальний відпочинок. Никольський та Кутлєр ставляться дуже скептично до законопроекта, який навряд чи дасть хоч мінімальну користь. Карякін вважає, що тільки при спільности інтересів між купцями та прикащиками може йти успішно торговельна справа. Парчевський визнає незручним видавати один загальний закон для всіх місцевостей Росії і пропонує надати позмозі більше характеру децентрального цьому законодавству. Наприкінці промовець висловлює побажання, щоб міністерство внутр. справ ішло назустріч професійним спілкам прикащиків, бо тільки при участи цих спілок можна забезпечити і нормальний відпочинок служащим і піднести промисловість та торгівлю. (Оплески на лівих), Коваленко 1-й вважає, що місцевим самоврядуванням можна доручити тільки регульовання часу початку і зкінчення торгівлі. На прикінці промовець висловлюється за зменшення робітничого дня для недорослих і за те, щоб усим служащим було дано право користуватись двома місцями одпуску за рік.



