Над домовиною Бориса Грінченка.
Знову надійшли до нас телеграми повні жалю та смутку. Рада миколаївської „Просвіти" телеграфує: „Миколаївська „Просвіта" тяжко засмучена смертю славного діяча на рідній ниві Бориса Грінченка, поділяє великий жаль усього українського громадянства і висловлює найглибше спочуття дружині небіжчика”. „Мануйлівська „Просвіта" засмучена великою втратою щирого сина України Бориса Дмитровича Грінченка і висловлює сердечний жаль." „Мелітопольська „Просвіта" разом зо всією Україною сумує над безмірно тяжкою втратою невтомного працьовника талановитого письменника на ниві національного відродження України Бориса Дмитровича Грінченка і висловлює дружині почуття великого жалю”. Робітники—українці з Нижне-Дніпровських майстерень шлють таку телеграму: „Відчуваючи невимовно болючий жаль з приводу тяжкої втрати Бориса Дмитровича Грінченка, приєднуємо свій невимовний смуток до загального смутку всієї України". З Москви телеграфують: „Студенти українці комерційного інстітуту надзвичайно вражені смертю працьовника на ниві України Б. Грінченка". Українська молодь з Конотопу озивається такими словами: „Невимовно боляче вразила нас звістка про смерть Б. Грінченка. Читаєш і очам своїм не віриш: не стало знов одного борця за долю України і якогож іще борця! Борця, що від давав усе своє життя на користь рідного краю. Важко втрачати щирих працьовників, а особливо таких, яким був покійний Борис Дмитрович. Це незамінима втрата для України! Земля ж тобі пером, вірний сине України! Не забуде вона тебе во віки, „доки сонце з неба сяє" і завжде згадуватиме „не злим тихим словом". Не забудемо ж і ми тебе, наш земний учителю; твоє життя буде нашим життям, твій ідеал — нашім ідеалом!" Російський письменник Іван Білоусов телеграфує: „Сумую вкупі з українцями з приводу втрати Бориса Грінченка". З Варшави надійшла така телеграма: „Українське студентство варшавського університету тяжко засмучене новою передчасною втратою для України в особі письменника, громадського діяча Б. Д. Грінченка, засилає дружині його своє спочуття”.

В російських газетах містяться портрети Б. Грінченка та статі про його життя та працю. „Южная Заря", подаючи докладного некролога, між иншим говорить; „Сказати, що Грінченко один з найвидатніших діячів українського національного відродження, що він брав найближчу участь у всіх видатніших культурних замірах на користь українського люду, що його творам належить почесне місце в українській літературі, —все це бренить смутно і сухо, коли ми стоїмо перед незакритою ще домовиною людини, все життя якої було безупинною працею і служенням, —в найкращім значінні цього слова, — високій ідеї приєднання до культури темної, пригніченої маси трудового українського люду". „РЪЧЬ " пише: „В особі покійного передчасно зійшла в могилу дуже велика сила. За останніх 25 літ тяжко знайти таку галузь української культури й громадського життя, де б небіжчик не виявив невтомної діяльности. Поет — художник і практичний громадський діяч, драматург і публіцист, вчений дослідувач і популяризатор, видавець народньої літератури —ось ті сфери, в яких виявлялася та надзвичайна сила, в котрій всі бичі і скорпіони, що так густо сипалися на український національний рух, розвивали ще більшу енергію до різноманітної діяльности. Смерть Б. Д. Грінченка незамінима втрата для України не тільки в розумінні втрати такої надзвичайної сили, а головне в тому, що в особі покійного передчасно пересохло джерело незвичайної громадської енергії". „Рус. Слово" подає відомости про життя й діяльність Б. Грінченка. В Харькові 27 апріля в 6 годин увечері в соборі урочисто одправлено панахиду по Борисові Грінченкові. До Київа буде послано з вінком представника. Студентська громада та драматичні гуртки прилучаються до вшанування. Харьківські газети умістили портрети Грінченка та докладні статі про його життя та діяльність.
На вшанування памяти Б. Грінченка д. Михайлюк замість вінка складаэ 5 карб. Всього складено вже 150 карб.
