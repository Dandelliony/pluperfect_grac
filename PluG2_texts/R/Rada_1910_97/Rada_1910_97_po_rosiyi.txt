
ПО РОСІІ.
РевизіЇ. Цими днями у сенатора Гаріна одбудеться нарада для вияснення відомостей, що добуто ревизіею петербурзького окружного інтендантства. Мета наради — вияснить хто з членів прийомочної комісії винен і оддати цих під суд. Де-яких з цих добродіїв попереду візьмуть під арешт.

П’яний стражник. П'яний стражник Шмелів, що ледве стояв на ногах, арештував земського служащого Чернавіна, що прохожався собі на вулиці.
Стражник, обвинувачуючи д. Чернавіна в „політиці", побив його, загроджуючи револьвером, і побитого відвів в арештантську. В поліцейському управлінні було троє городових, які добре бачили, що стражник п'яний, але все таки не випустили Чернавіна і не уважили його прохання: не сказали його братові або околоточному, а засадили його до ранку в арештантську поки не прийшов надзиратель. На другий день д. Чернавіна випустили. Чернавін примусив зробити дознаніє і стражника увільнили од служби. Одначе, пише дописувач „РЪЧИ", з досвіду ми добре знаємо, що пройде скілька днів, забудеться ця історія і Шмелева знову приймуть на службу і знов він буде на підставі „охрани" командувати людьми та забавлятися їхньою долею.
Не щастить. „Старий Владимірецъ" в дописові з Коврова зазначає нещасливі виступи місцевого проповідника. Ніяк не щастить о. Іванові Парвіцькому примусити парафіян вислухати його „проповідь". Як тільки виходить він на амвон і виголошує першу лайку по адресі кого небудь з тих, що не однаково з ним думають, церква стає порожня. Пробував вже він говорить в незвичайну пору, напр., підчас літургії, після Євангелії, але й це не помогає. Народ валом валить з церкви і повертається тільки після того, як скінчиться „проповідь". І дивно те, що не хотять слухать „святого", як він називає себе в проповідях, о. Івана, а залюбки слухають о. Євгена, Не втерпів о. Іван і на перший день Великодня. Вийшов і лишився сам в церкві. (Р.). Просвітна діяльність. Не зважаючи на несприяючі умови сучасного менту, діяльність вороніжського товариства народніх університетів все таки поширюється. Того року товариство організувало загально-освітні курси по науках середньої школи. Цього року думають організувать секцію нижчої школи. В виробленню проекта цієї секції беруть участь представники товариства робітників механичних заводів і майстерень. Тепер Вороніжське товариство народніх університетів має 7 секцій: три в Вороніжі і 4 в повіті. (Р. В.).
Селянська темнота. Наближення комети Галлея породило силу всіляких страхіттів та небувалих чуток серед темного селянства. Надто бояться жінки. Вони ждуть страшного суду і антихриста. А по селах сімбірського повіту жінки одна одній переказують, що якийсь священик говорив в церкві, наче б то скоро появиться антихрист. Недавно до священика прийшла жінка і запитала про антихриста. Коли ж священик почав впевнять її, що це дурниця, жінка одповіла: ні, коли півні не заспівають на Великдень, то значить народився антихрист. До лікаря приходила жінка і заявляла, що спокою незнає од комети. (Волж. ВЪСТ.).
Курси для вчителів. Костромська аземська управа улаштовує влітку загально-просвітні курси для вчителів. (Р. В.).
„Крамола". В Кобрині гродненської губ. мав бути „літературно-драматичний вечір ", на користь міської школи. Дозвіл на вечір дав губернатор і всі були певні, що вечір таки одбудеться. Програма вечора була сама невинна: класіки — Лєрмонтов та Пушкін. Але перед самим днем вечора роспорядчики вечора довідалися, що пан інспектор народніх шкіл визнав вечір крамольним. Крамольним здався йому монолог „Бориса Годунова" та „Пісня про купця Калашнікова". Інспектор В. Карцов ніяк не згодився допустити цієї „крамоли” на вечорі і ці речі мусили викинути (Б. В.).
„Панама”. В місті Гарволині, каже „С.” і його повіті в останні часи поширилося вироблення соломяних брилів з рисової соломи на зразок так званих „панам". Брилі ці відсилають у Відень, там їх остаточно обробляють і знову повертають на варшавський ринок під назвою справжніх „панам". Коштують тепер ці „панами" вдесятеро дорожче, ніж тоді, як вони ще не їздили до Відня. На цьому заробляють виключно перекупщики, що платять селянам по 75 коп. за бриль з його соломою.
Самогубства простітуток. На з'їзді по боротьбі з простітуціею д. Григор'ев прочитав доклад про самогубства серед простітуток за час з 1906—1909 р. Докладчик на підставі цифр доводить, що число простітуток які не можуть винести свого тяжкого життя і кончають самогубством, зросло за останні часи. В 1906 році на кожних 10,000 душ кончало самогубством, в 1907 р.—74, в 1908—116, в 1909 —123. За 4 роки покінчили з собою 2,348 жінок, з них 250 простітуток. Відсоток самогубств серед простітуток підвисивея з 8—1906 року до 13—1909 р. Поруч з цим підвисився і відсоток самогубств жінок од безробіття— з 6 ВІДСОТКІВ до 16. Простітутки позбавляють себе життя переважно в стані 16—20 літ, с. т. в початку свого „заробітку” .Серед безробітних попадаються самогубці всіх станів до 60 —70 літ. Способом самогубства тут являється отрута і при тому оцетна кислота. З 250 самогубств серед простітуток 186отруїлося. 













