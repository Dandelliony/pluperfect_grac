ДОПИСИ.
(Од власн. кореспондентів)

СМІЛА, черкаського повіту (на Київщині). Тепер у Смілі розламують стару пісочну сахарню графів Бобринських. Розламують її через те, що будинок, в котрому вона міститься, вже занадто старий і загрожує небезпекою при роботі. Будинок дуже старий і через це при розломці його загрожує робітникам небезпекою, навіть з тих боків, звідкіля її й сподіватись би неможна було. З початку робот по розломці сахарні тут трапилось уже кільки нещасливих випадків з робітниками — тому ногу, а тому руку розбило, а иншого стіною або ще чимсь придавило, навіть самому діректорові заводу Е. Донату розбило руку. А оце перед великодними святами то одного робітника Огаренка таки на-смерть убило зводами, що обвалилися в димоході од паровиків, де він саме на цей час робив. Після небіжчика зосталась жінка й вісім душ малих дітей. За його труною йшли всі служащі заводу й навіть сам граф Лев Вобринський. Поховано його на завідський кошт, крім того граф обіцяв виховувать і зодягать сиріт до 21-го року на свій кошт.
ГОРОДИЩЕ, ровенського пов. (на Волині). До Америки. З нашого села скоро всі чоловіки повиїзжають до Америки. Душ кільканадцять, що вже років зо три як там, —то по 500 по 800 карб, поприсилали додому, а це принадило, піддало охоти иншим і перед великим постом знову виїхала ціла партія. Инший бідолаха продає останню корівчину, конячки, або оддає в оренду свою нерухому мизерію, — стягується 
на плату для „агента" і гайда на край світа шукати кращої долі. їдуть до Америки, нічого про неї ке знаючи, отак навманки, покладаючись на совість агента: куди він хоче —хай туди везе: чи в Канаду, чи в Бразилію, чи навіть в Гренландію —для них все рівно, —аби лиш туди далеко, за окіян, в той щасливий „золотогорий" край... Губернаторських папшортів агенти не дозволяють брати, їдуть тайком, гряницю переходять крадькома, а це все заставляє кожного мандрівця кріпко триматися свого агента, а той на кожнім кроці безсовісно визискує. Так, з Рівного на Волині агент бере за провіз до Америки з харчами, з притулком в дорозі 115—125 карб., але зараз же за перехід гряниці коло Любліна дай йому три рублі, а всю дорогу так погано харчує, що коли б не докупляв свого, то з голоду здох би. Остання партія городищан виїхала було до Америки якось на масницю, а оце в Великодні свята, на диво, примандрувала додому. Виявилося, що як вони прибули до Лондона, то причинилася якась несправність у компанії наче б то не хватило кораблів, щоб довезти їх до Америки. Просиділи вони неділь з п'ять в Лондоні тай повернули голоблі до рідного краю. Люде страх бідкуються, що пропало кілька сот їх кровних грошей, бо ровенський агент Ицко X. десь сховався, і пропав, наче камінь в воду, і нема з кого правити.
ВЕРХНЄДНІПРОВСЬКИЙ ПОВІТ (на Катеринославщині). Вбивство поміщика. Недалеко од станції „Милорадовка", на страстній п'ятниці вбито поміщика Олексіенка з метою пограбування. На передодні Олексієнко одержав із державного банку для купівлі землі 12.000 карбованців, але додому їх не привіз, а залишив в казначействі. Слуги його—машталір. хлоп'яга та дівчина — покоївка давно чули, що він має одержати гроші, і тому зарані з'їдналися гуртом його пограбувать, коли він повернеться з грішми додому. Олексієнко, був дома сам, бо жінка поїхала, щоб забрати дітей із гімназії додому на Великдень. Коло 10 годин вечора він, піджидаючи жінки, приліг на канапі спочить і задрімав. В цей час хтось постукав у вікно. Дівчинка-покоївка відчинила і в хату увійшов машталір з сокирою і хлоп'яга. Сокиру хлоп'яга украв у плотників, що тут того ж дня робили. Де було зроблено навмисне, щоб потім в убивстві обвинувачували плотників. Ввійшовши в ту кімнату де спав Олексієнко, машталір оддав сокиру дівчині, а сам почав обшарювать
сплящого і витіг з кишені гаманець, де було 180 карб. Олексіенко прокинувся і зрозумівши все, схватився з мащталіром до боротьби. Далеко дужчий за супротивника, він скоро б поклав його, але дівчина замахнулась гострою сокирою і одсікла по плечі Олексіенкові руку. На другий день вбивців знайдено і в убивстві вони призналися. Вони все перерили, але грошей, окрім 180 карб, не знайшли.



