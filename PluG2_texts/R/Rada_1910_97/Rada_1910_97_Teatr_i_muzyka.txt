Театр і музика.
Украінський театр.

28 апріля труппа М. К. Садовського закінчила після восьми місячної важкої праці свої вистави в театрі „Грамотности“. Виставляли „Бондарівну" Карпенка-Карого, пьеса ця, як і завше в труппі д. Садовського, пройшла і на цей раз дуже гарно, артисти грали старанно, з натхненням. Публіка щиро прощалась з ними, вітала їх рясними оплесками і квітками. Од редакції „Ради" д. Садовському було піднесено вінок з живих квіток з таким напасом: „ Невтомному робітникові рідної сцени і талановитому артистові М. К. Садовському". Труппа з Київа переїздить до Чернігова, а з першого іюля знов гратиме у Київі в літньому театрі городського саду „Шато”. - Труппа д. Садовського гратиме в Чернігові в літньому театрі —на-Валу. Спектаклі почнуться в суботу першого мая. Перша вистава, оп. „Галька" м. Монюшко; друга „Циганка Аза". За режісьора в труппі буде артист Ів. Ол. Мар'яненко. М. К. Садовський з-годом приїде теж в Чернігів на гастролі, з його участю підуть пьеси „Богдан Хмельницький", „Ревизор" та инші.
Труппа А. Суходольського. Цими днями згорів у Ставрополі —губ. театр, в якому грала українська трупппа А. Суходольського. Пожежа сталася, після спектакля, вночі. Погоріло все театральне збіжжя труппи, убрання, всяка примусія. Труппа не знає, що їй тепер робити.
Літній сад київського купецького зібрання одкривається в суботу, 1 мая. На одкритій естраді гратиме сімфоничний оркестр з 60 артистів, складений почасти з музикантів городського театру, а почасти з иногородніх артистів. Солістами оркестру будуть: А. Берглєр і О. Цукаріні (перші скрупки), д. Городецер (другі скрипки), Г. Залєський і д. Шквор (віолончелі), д. Шерман (альт), д. Воячек (контрабас), д-ка Фалада-Шквор (арфа), д. Цибін (флейта), д. Бергер (гобой), д. Вібель (кларнет), д. Манн (фагот), д. Шнейдер (вальторна), д. Гафтман (труба), д, Фасгауф (тромбон), д. Шульце (туба), д. Трухонін (літаври). Головним діріжором запрошено Георга Шнеєфогта, відомого в Європі сімфоничного діріжора. Другим діріжором буде В. В. Волчок, добре відомий киянам, як керманич сімф. концертів т-ва „Боян“. Програма першого концерту укладена дуже цікаво: перший одділ присвячено виключно російським композіторам (Глінка, Глазунов, Мусоргський, Іполітов-Іванов), другий одді — виключно Чайковському („Франческа-да-Ріміні“, „ Елегія„Ромео і Джульєта”), третій одділ — виключно Вагнерові (увертюри до опер „Нюренбергські мейстерзінгери“, „Лоенгрін" і „Тангейзер” і „Wald-weben” із оп. „Зігфрід"). Як імя головного діріжора, такі програма першого концерту дають право сподіватись, що сьогорічній сімфоничний сезон буде далеко цікавіший, ніж попередніх два сезони.





