На черговому засіданні комітета житомірської районної соцстрахкаси буба заслухана доповідь про наслідки обслідування безробітніх. Кампанія обслідування майнового стану безробітніх почалась ще в липні місяці. До 20 серпня обслідування було проведено у 100 безробітніх вдома. За останній час до обслідування була притягнута значна кількість членів секції по боротьбі в безробіттям. Було проведено 261 обслідування перевірочною комісією після чого припинено допомогу 76 душам. Кампанія провадиться за принципом продовжування видачі допомоги особам, що не мають побічних заробітків і для котрих допомога є єдиним джерелом існування. Надалі гадають перед призначенням допомоги робити обслідування майнового стану кожного окремо. Осіб, що ховали до сього часу своє дійсне майнове становище, гадають притягти до відповідальности. 
Хто одержує допомогу. 
За відомостями комісії, що призначає допомогу безробітнім, на 1-е вересня одержує допомогу 883 души, з нвх 600 чоловіків, 258 жінок та 25 підлітків. По першій категорії одержують допомогу 245 душ, а по 2-й — 538 душ. З загальної кількости всіх, що одержують допомогу, 729 душ - члени спілок та 133—демобілізованих червоноармійців. 
Майбутній порядок призначення допомоги.
Ухвалено негайно закінчити масове обслідування безробітніх. З оставлених безробітніх ухвалено обслідувати надалі в процесі роботи. Визнано потрібним встановити обов'язковий порядок попереднього обслідування безробітніх перед призначенням їм допомоги. 
На користь ленінградських робітників. 
Комітет ухвалив офірувати 25 карбованців на користь ленінградських робітників, що постраждали від поводі. Крім того ухвалено офірувати на користь ленінградських робітників 49 карб. 29 коп., що належать членам комітета за участь в засіданнях протягом вересня місяця.