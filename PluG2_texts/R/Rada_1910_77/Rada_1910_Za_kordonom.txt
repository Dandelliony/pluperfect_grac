За кордоном.
	ПЕКИН, 3. Заколот в Чангші. виник з-за вивозу рису. Юрба розгромила комори з хлібом, зруйнувала будинок британського консульства та підпалила три христіянських місії й сяминь губернатора. Губернатора смертельно поранено і він вже помер. Служащі покинули таможні. Чужоземці повтікали з міста. Місто в руках повстанців. До Чангшу вислано військо та три канонерки. 
	БЕРЛИН, 3. Почались масові рощоти робітників будівничої промисловости по всій Германії, крім Берлину та Гамбургу, де становище ще не вияснилось. Заходи уряду примиряти роботодавців та робітників не мають успіху. 
	ПАРИЖ, 3. Замах на Бріана не мав політичного значіння. Дюплан, який робив замах, психично не нормальний. 
	ПЕТЕРБУРГ, 3. З Берлину сповіщають про арешт австрійських шпигів на італійськім кордоні. Італійці заарештували озброєних австрійських салдат, які під проводом офіцерів генерального штабу змальовували плани прикордонних місцевостей та займалися шпигунством. 
	ХРИСТІАНІЯ, 3. В північній Норвегії, над місцевістю „Фірмаркен* пройшла величезна буря. На морі загинуло багато човнів. 
	ШАЛОН -НА- МАРНІ, 3. Буря зруйнувала частину майстерень, у яких будувались аероплани. Кілька ще не скінчених апаратів поламано. Були нещастя з людьми.