Театр і музика. Украінський театр.
Помста гуцула. Красиві, мов сама нерукотворениа природа Карпатів, їх кревні, закохані в свою поетичну батьківщину діти, орли-гуцули, вміли колись жити красиво-героїчно, вміли дружно постояти за себе і, борючись з неправдою, уміли вмірати красиво. Вміли. Поки зрадлива доля не оддала їх живцем у руки завистливому ворогові, поки не розігнала їх по одинці з віковічних рідаих лісів та вільних долин і пасовиськ, мов медвідів, по нетрах та диких, голих скелях, туди далеко вгору, під сніги блискучі Карпатів, боротись там з диким звірем, з дикою природою. Крута німецька культура не могла зріднитися з вільною старо-гуцульською і, подужавши, викинула тих непокірних, вірних тільки собі, своїй чистій правді, мов піну вільного моря, далеко в скали-гори. А було колись! Бувало „як зашумить коломійка"... Е, та що казать про колишнє!.. Коли от зараз прийшла гуцулам скрута. Вмить замовкла весела  карпатська пісня, припинився дівочий танок. Може й на віки... Душа села, любимий всіми, крім жандарма Прокопа, любимий найкращою дівчиною, Прокседою, орел-горець, Антін Ревизорчук засмутив всіх тяжкою звісткою, що приніс з далека-ні мець накладає свою важку руку і на вільних гуцулів, оповістив набор рекрутів серед них. Тут і зав'язка драми, скоріше мелодраматичних, досить ефектних і сценично написаних малюнків колишнього гуцульського життя. Користуючись набором рекрутів в селі, жандарм Прокіп (д. Петляшенко), наперекір правді і законові, оддає з запомогою пияка мандатора (д. Левицький) Антона Ревизорчука (д. Мар'яненко), єдиного сина у матері (д. Борисоглібська) до війська.  З цього починається те, що зветься  в мелодрамі „Помстою гуцула". Ревизорчук робиться дезертиром, вбиває Прокопа, збірає ватагу опришків і з ними „гуляє" в горах. Німці висліжують опришків; більшість з них вбито. Ревизорчука вішають, його мати з горя вмірає, Прокседа божеволіє і дядько її Максим Тихончук (д. Корольчук), щоб припинити муки нещасної дівчини, кидає її в безодню. Там нещасна Прокседа знаходить свій кінець. Словом, мелодраматичних ефектів більш ніж треба, але все це красиво пристосовано і вплетено в життя. Боротьба гуцулів з неправдою, що і взяв в основу своєї пьеси автор, ведеться ними героїчно, але кінчається повною катастрофою. Слухається пьєса, не дивлячись на її мелодраматизм, досить легко. Полагоджує все зовнішня красота і той певний стіль, в якому її по-мистецьки виконують в театрі д. Садовського. Виконання д. Мар'яненком героя, Антона Ревизорчука — один прекрасний мистецький малюнок, одна красота. Марта, його мати, д. Борисоглібеька, дала нам ще один високохудожній тип драматичних матерів. Прокседа д. Ліницької, особливо сцена божевілля, її страшна пісня—це щось нове і велике для самої навіть артистки. 
	Орігінально, продумано без краплини шаржу грає ролю мандатора, арт. Левицький. Якось зразу виявив себе в невеликій епізодичній ролі підфебеля д. Захарчук. Правдиво, сильно, з захопленням грає старого горця д. Корольчук. Прекрасно співають хори. Взагалі спектакль заслуговує всіх похвал. Вибір самої пьєси д. Мар'яненком для свого бенефісу має вже ту Ціну, що наше суспільство, хоч таким шляхом, хоч  „Помстою гуцула" ознайомиться трохи з нашими далекими браттями, бо | мало, дуже мало знаємо ми про них. Д-ія Мар'яненка публіка вітала щиро, тепло. Були квітки і т. инш. В театрі було повно. А. Вечерницький. 	 	- Сьогодня в Лук'янівському театрі артистичним гуртком виставлено буде
 „Борці за мрії" др. Тогобочного і „Артист" жарт на одну дію Ніколаева.
	- Городський театр, Сьогодня, 4 апріля, в городськім театрі вранці відбудеться добродійний спектакль на користь незаможних учениць подільської жіночої гімназії; виставлено буде оперу „Садко"; ціни загально-приступні. Увечері виставлено буде оперу Гуно „Фауст"; партію Мефістофеля виконає д. Боссе. 	- У понеділок, 5 апріля, відбудеться четверта гастроль Джемми Белінчіоні; виставлено буде вдруге оперу „Тоска“ з д-кою Белінчіоні й д, Каржевіним у головних партіях.
	- Імператорське музичне товариство в понеділок, 5 апріля, впоряжає в залі Купецького Зібрання екстренний музичний вечір. Виступатимуть: артистка Московськ. Імп. театрів д-ка Шаерлінг (спів, mezzosoprano) й новий учитель музичної школи товариства, М. Г. Ерденко (скрипка). Білет —у Ідзіковського.