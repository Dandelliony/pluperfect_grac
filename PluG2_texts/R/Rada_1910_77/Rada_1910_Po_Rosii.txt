ПО РОСІІ.
	- Скрута на Уралі. Через безробіття становище робітників Силвінського заводу стає все тяжче. Починається голод. В багатьох семьях хліб печуть по половині з корою. Тепер вже почали наділяти робітників землею. Розділ вже кінчається. Силвінеькій громаді приходиться біля 34,000 десятин — біля 7 десятин на душу. З грошей, що одержали за застановлені заводи, видали рощот робітникам за февраль. Скоро видадуть робітникам і за март. Служащим видали поки-що тільки за январь місяць. 15 громад шадринського повіту одправили в Петербург депутацію з скаргою на діяльність землеустройчої комісії. Незадоволені вони з комісії через те, що вона підіймає ціни на землю, яку орендують селяне. (Р. С.).
	- Ще про „старця" Григорія. Співробітник „Моск. Вьд.". М. Новоселов не злякався „віників, якими ієромонах Іліодор нахвалявся попобити його, і не перестає виводити на чисту воду царицинського „пророка". „Мені, каже д. Новоселов, добре відомо, що цей самий „старець" (на вигляд він має 40 літ.) еротоман, наче б то під впливом своєї побожности робить погані і ганебні вчинки. Так, релігійні бесіди він улаштовував у парні з своїми „поклонницями" жінками. Всі ці жінки так зачаровані „старцем", що разом з ним сиділи в лазні зовсім голі. Власть цієї людини така велика над жінками, що вони ради нього виробляють все, що він захоче. Вони так засліплені, що твердо переконані з досвіду, наче б то притулювання до них старця Григорія, „надає їм почуття ангельської чистоти", що він „підіймає їх до почування райського щастя" і т. и. Релігійна його философія вилилася в в такій сцені. Раз йому зазначили, що церква не знає таких шляхів до Бога, які рекомендує і практикує він, і рішуче їх відкидає. На це Григорій одповів: „Все для душі, і церква для душ". „Ось їй гарно зо мною — ілюстрував „святий старець", пригортаючи до себе очумілу даму вищого кола, —тут і церква". Далі я не буду росповідать, каже д. Новоселов. В першому листі я показав тілько листочки на цьому отрутному дереві, тепер розкриваю квітку, а про ягоди нехай дозволять мені промовчати. Д. Новоселов підкреслює, що ректор петербурзької духовної академії, архирей Феофан, дуже прихильно відносився до „старця" Григорія. Тепер і він заявляє, що Григорій „підпав під власть чорта". (Рьчь).
	- Кримська драма. Більшість робітниць тютюнових плантацій звичайно попадають в сітку до плантаторів, які, взявши дівчину і висмоктавши все з неї, кидають її без допомоги. Нещасні звичайно поповняють собою ряди простітуток. Така доля чекала і Марію Федорову, яку одурив плантатор
Статіос. Він обіцяв женитися на ній, але виявилося, що він жонатий. Дівчина з горя і стиду отруїлася. (Р. С.).
	- Знов Пурішкевич. Пурішкевич знов дав два чергових доноси. В першому доносі він звертає увагу градоначальника на польську студентську столову. Пурішкевич вимагає, щоб столову закрили. В другому доносі Шварцові Пурішкевич звертає увагу міністра на де-які гуртки московського і петербурзького університетів, які являються, на його думку, огнищами протидержавного вчення. В числі цих гуртків вік вказує на сібірський і науковий гурток в Москві, на гуртки українознавців, націоналистів, економистів, на вітрину польського земляцтва та инші. (Р. С.).