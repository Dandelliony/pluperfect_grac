ДЕРЖАВНА ДУМА.
{Засідання 2 апріля *).
Про право „застройки".
	Після заяви Гучкова й відповіді Пурішкевича, який заявив, що „союзі. русскаго народа", то є благородна, чиста, чесна, кришталева організація — продовжуються дебати з приводу законопроекта про „право застройки". 
	Лучицький , кінчаючи свою промову, каже, що кадети будуть голосувати за перехід до постатейного читання, коли й зроблять відповідні поправки. 
	Опочинин каже, що весь законопроект складено тільки на користь капитала і тому не можна сподіватись, щоб він покращав від якихсь часткових поправок. Промовець радить повернути його в комісію, щоб та переробила його знову. 	Докладчик Черницький , відповідаючи Опочинину, старається довести, що законопроект має на увазі однакову справедливість для людей всіх станів. 	Білоусоб, обороняючи законопроект від нападів Опочинина, вважає, що найбільш справедливим було б передати безплатно всі землі городських селищ до відома городських самоврядуваннів, а останні теж спочатку широко реорганізувати. 	Шидловський , теж не погоджуючись з думкою Опочинина, радить повернути до комісії тільки другу частину законопроекта. 
	Кузовков вітає законопроект і цілком підтримує думку Шидловського. 	Карякин вважає, що через неповність та однобокість законопроект наробить тільки багато нового безладдя в істнуючих обставинах, а через те роспочнеться сила нових позвів та всяких судових справ. З огляду на це промовець радить обидві частини законопроекта повернути до комісії на повну переробку. (Оплески в центрі). 
	Ванькович підтримує думку Карякина. 
	Бар. Черкасов , вважаючи, що Опочинин, Карякин та Ванькович зробили настільки ґрунтовну критику законопроекта, що проект лишається тільки віддати на переробку судовій комісії. 
	Сапунов вітає законопроект, хоча його складено й не на тих підвалинах, які мали на увазі ініціатори, одначе він все ж сприяє деякому ладу в істнуючих безладних обставинах. (Оплески на лівих).
	Амосенок вважав законопроект справедливим, що ж до його дефектів, то під час постатейного читання їх буде виправлено. 
	Голова читає дві заяви - кадетів і трудовиків, в яких є пропозіція не скликати вечірніх засіданнів, бо важних законопроектів, призначених на обміркування і в яких твориться про великі асігновки, не роздано, а тільки роздано короткі справоздання комісії.