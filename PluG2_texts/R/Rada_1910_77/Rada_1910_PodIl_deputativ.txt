Поділ депутатів.
	В Державній Думі, коли обмірковувалось питання про контингент новобранців на 1910 рік, сталася подія, яка може важкі почування викликати, дуже гарно ілюструючи попередню промову д. Столипіна, — власне його бажання „правильной совм'Ьстной работы правительства и представительныхъ учрежденій". На закритому засіданні заступники опозиції зробили заяву, що опозицію не допущено до ознайомлювання з урядовим законопроектом про контингент новобранців, і через те вся опозиція зріклась брати участь в обміркованні самого законопроекта. 
	Дрібний, може скажуть, але надто характерний випадок, який до-гори дном перекидає всякі розуміння про ролю „представительных учрежденій". Цей випадок показує, що уряд бере собі право ще раз перечищати народніх заступників, на одних звіряючись, иншим же одмовляючи в своїй вірі. І з цього погляду дрібний випадок набуває надзвичайної ваги. Адже ж коли вже додержуватись такого
 прінціпу, що уряд має право ділити депутатів на протеґованих „овець" і нехтованих „козлищ", то власне всю роботу Думи, як законодатної інституції, 
можна звести на вибір до всякої роботи тих членів, про яких напевне відомо, що вони йдуть за урядом, і з цією купкою й вершити всі справи. Треба тільки по кожному питанню одрізнити „козлищ" —і тоді справді можливо встановити іділичну „совместную работу": ні одного голосу проти не буде лунати в Думі 
і зразкова єдність пануватиме між урядом і так препарованими „представительными учрежденіями". Тільки чи будуть вони тоді „представительными" і який авторитет 
така „представительность" матиме? 
	Це треба сказати про прінціпіяльний бік справи. Що до практичного, то зараз насовується одно порівняння. Хоча праві партії звичайно 
користуються з монополії патріотизму і так само опозиція —з репутації „неблагонадійности", але пригадаємо з недавнього минулого тільки дві постаті. Одна — відомого минського патріота капитана Шмідта з такою густою плямою державного зрадника, що навіть третя Дума мусіла минського патріота викинути з Думи. І друга постать — революціонера відомого доктора Русселя, що справді міг японцям допомогти цікавими відомостями (теж од одного „патріота") і тієї змоги не використав. Отже коли б одночасно були депутатами Шмидт і Руссель, то з першим уряд радився б про таємниці державної оборони, а перед другим крився б з своїми замірами. Що з того вийшло б — можна вже далі не говорити. 
	Цей новий зразок недовірря до законодатної інституції в її цілому показує тільки, що ніякої пошани до неї нема в урядових кругах і 
всі слова д. Столипіна про „совместную работу“—тільки слова, без жадного реального змісту. І коли б Дума була справді „представительнымъ учрежденіемъ.", коли б вона розуміла своє становище, більше — коли б їй елементарної самоповаги не бракувало — вона б уся, як один чоловік, повинна б протестувати проти того оригинального одбору,що робить над її членами міністерство. Дума повинна б повстати проти того поділу депутатів на „овець" і „козлищ", який так виразно проступив в останньому інцидентові з контингентом новобранців. Але надія, що це зробить третя Дума, Дума Гучкових та Пурішкевичів, певна річ, марна. Бо ніхто ж, як сама Дума і винна в тому, що опозиції зав'язано рота.