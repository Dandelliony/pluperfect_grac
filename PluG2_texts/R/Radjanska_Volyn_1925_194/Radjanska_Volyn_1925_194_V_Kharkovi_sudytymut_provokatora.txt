В Харкові судитимуть провокатора.Цими днями Харківський округовий суд розглядатиме справу провокатора Войтовича, що 12 років працював за секретного співробітника жандармерії, викриваючи діяльність революційних організацій. Свою шпигунську службу Войтович розпочав у Ростові-на-Дону, а потім його перевели до Харкова. В 1909 році він стежив за есерівськими підпільними організаціями, для чого перейшов служити до Петрограду. Там Войтовича призначили охороняти царя. За часів гетьманщини Войтович працював у гетьманському карному розшукові. При радянській владі він став на працю робітником до одного Харківського млина. Там його взнали й тепер притягнули до відповідальности.