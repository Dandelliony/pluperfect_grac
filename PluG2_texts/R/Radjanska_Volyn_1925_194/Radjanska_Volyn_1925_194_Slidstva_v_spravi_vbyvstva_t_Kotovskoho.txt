Слідства в справі вбивства т. Котовського.До Харкова приїхав слідчий Одеського суду Єгоров, що провадить слідство в справі вбивства Котовського. У розмові зі співробітником „Ратау“, Єгоров сказав, що він прибув до Харкова для доповіди прокуратурі Республіки, як іде слідство. Остаточно одкинуто думку, що Котовський сам собі стратив життя. Це категорично відкидає науково-медична й технічна експертиза. Навпаки, матеріяли, що їх добуло слідство, стверджують, що Котовського забито, й забив його Майор-Зайдер, що вистрілив двічі у Котовського. Сьогодні Єгоров зробив на засіданні відповідальних робітників Республіки доповідь про хід слідства. Після обміну думками Єгорову дано директиви про те, як надалі провадити слідство. З цими інструкціями Єгоров виїздить до Одеси, щоб скінчити слідство. Наслідки його будуть відомі найблизчими днями.