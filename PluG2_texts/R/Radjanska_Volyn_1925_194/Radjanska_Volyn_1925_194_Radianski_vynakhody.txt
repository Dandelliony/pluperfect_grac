Радянські винаходи.Нова електролямпка. Електромонтьор Одеської кінофабрики Азаров винайшов електричну лямпку, що цілком замінить теперішню лямпку, так звану, «полуватку“. Лямпка являє собою шкляний ковпачок, де міститься три нитки, кожна з них включається та горить окремо.
Коли зіпсується одна нитка, можна включити решту. Це значно ощаджує матеріял.Швидкий моторовий човень.
Головні майстерні держпароплавства збудували, за конструкцією інженера-літуна Міхельсона, нового типу човен «Глісер", що має авіаційний мотор (так як у літакові) в 150 кінських сил, швидкість руху човна 85 кілометрів в годину, проти 18 кілометрів у годину, що роблять на Дніпрі найшвидші пароплави.Українізація Вукоспілки.
Правління Вукоспілки вирішило скінчити українізацію до 1 січня. Осіб, що не знають української мови, надалі на службу не прийматимуть.Селяни Курщини бажають приєднатись до України.
Секретаря ВУЦВК'у т. Буценка одвідали представники українського товариства „Новий Шлях", що утворилось у с. Коров'яках, Курської губ.
До нього входить 63 родини з 450 їдцями. Вони просять приєднати їхню волость до України, або дати товариству землю в Мелітопільській чи Бердянській округах.
Буценко обіцяв порушити в Москві клопотання про приєднання Курської губ. до України.
В справі-ж можливости переселення надіслав делегатів до Наркомзему.Поширення електрифікації Президія Союзного Держплану ухвалила план електробудування на найблизчі п'ять років.
За цей час буде електрифіковано майже десяту частину території Радянського Союзу. 