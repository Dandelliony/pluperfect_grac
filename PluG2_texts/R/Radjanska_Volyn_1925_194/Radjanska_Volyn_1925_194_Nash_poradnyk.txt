Наш порадник.Податкові. Запитує К. Митинський із Полинного, в яких випадках кооперація користується пільгами при обрахованні патентового й порівняльного зборів.
Відповідь: На підставі арт. з закону 7-го грудня 1923 року, знижку в 50 відс. з окладів патентового й порівняльного зборів можна надати лише тим із числа уставних кооперативних підприємств, що обслуговують виключно членів даного кооперативу.
При одночасному ж обслугованні сторонніх осіб, знижку встановлено в розмірі 25 відс.
Запитує А. Латман, якими пільгами користується сільська торгівля. Відповідь: а) цілком звільняється від промподатку — торгівля товарами, що провадить одна особа, в межах дозвольного розпису, з рук, з землі, з возів, а також із невеличких приміщень, що переносяться разом із усім наявним товаром однією особою;б) торгівля тими ж товарами, по тих же місцевостях, за участю членів родини, але без допомоги найманих служників, із приміщень значного розміру (рундуків, столів, перевозних лотків, возків, човнів то-що), або ж із постійних приміщень з площиною не більш за один квадратовий сажінь, — обкладається по 1-му розряду розпису торговельних підприємств; в) торгівля по сільських ярмарках впродовж не більш за три дні всякими товарами з будь-яких приміщень та при всякому числі помічників, як членів сем'ї, так і найманих осіб, цілком звільняється від уплати промподатку.
Пільга ця, одначе, не розповсюджується на постійні торговельні підприємства, розташовані на території сільських ярмарків.
Запитує селянка Марія Ковальчуківна, чи можуть визнаватись за непрацездатні жінки з малими дітьми при вирахованні сільгосподатку.
Відповідь: Жінки з малими дітьми, при одержанні пільг по єдиному сільгосподаткові, до числа непрацездатних не зараховуються.  Запитує гр. В. Бондарчук із Ушомірського району, чн обкладається податком сільський ганчарний промисел.
Відповідь: За роз'ясненням Держподатку, селяни, що для них головним засобом до життя є хліборобство, займаючись по сільських місцевостях персонально, або за допомогою членів сім'ї та одного чи двох учнів ганчарним промислом, звільняються від обкладення промисловим податком, тому що промисел цей не провадиться в обладнованій майстерні,— селяни-ж, що для них ганчарннй промисел стає за головний чи переважний засіб їхнього прибутку, займаючись цим промислом персонально чи за допомогою членів сім'ї та одного або двох учнів, підлягають притягненню до промислового податку за арт. 1-м „розпису персональних промислових зайнять". Запитує незаможник Г. Ющенко з Заслава, чи обкладається сільгосподатком плошинь, зайнята кормом для бджіл.
Відповідь: Земельні участки, використовані під засіви трав з метою підтримки бджолиної взятки, обкладаються на загальних підставах.Житлові.
Запитує вчитель Петро Г—ким чи має право громадянин, виселяючись на висілок із селища, продати свій будинок односельчанину, який клопочеться й про придбання ще й тієї садиби.
Відповідь: Продаж будівель (не для зносу) одногромадянам, що їм, за встановленим земельними органами, або земельними громадами порядком буде передано садибні участки продавців (на разі виходу їхнього на висілки, хутори то-що), не повинна заборонятись, угоду про купівлю-продаж будівлі повинно зареєструвати в Райвиконкомі.
Передання будівель без переходу садибного участку або взагалі землі, на якій вони стоять, припускається лише на фактичне знесення цих будівель.
Продаж будівель, для знесення та для перенесення, не підлягає особливій реєстрації й може бути запереченою в суді, на випадок фіктивности угоди на знесення (з метою передання користання будівлями), кабальности угоди та на випадок порушення прав членів дворища на спільне майно.
Заперечувати можуть зацікавлені особи й установи, а також і прокурорський догляд.
Запитує Н. Лімінський із Радомисля, яка норма є дійсною для націоналізації вм. Радомислі: чи та, що була до передання Радомислю Волині, чн вживана на Волині (клопотання про денаціоналізацію порушено ще в час перебування м. Радомисля в віданні Київської губ). Відповідь: В даному разі вживається тих норм, що існували в мент порушення клопотання про денаціоналізацію будівель.Газетні.
Запитує Радовець з хут. Вільнянського: l) чи можна стати селько ром „Радянської Волини", коли організація КНС не вибирала на селькора, а сам бажаю стати і 2) чи можна посилати дописи до газети без марок.
Відповідь: Селькорів ніхто не вибирає. А до газети може писати всякий селянин, робітник чи службовець.
Хто пише до газети—той е дописувач. Можете посилати без марок. Вам висилаємо вказівки.Різні.
Відповідь: не припав. Запитує Ан. Мергур'єв із передмісця Житоміра, як узнати адресу особи, яка жвве в иншому місті, коли відомо тільки місто, де вона перебуває та її прізвище, ім'я й по-батькові.
Відповідь: Треба написати листа в адресний стіл того міста й запитати.
Для справки прикласти 10 копійок грішми й марку для відповіди. Писати так: місто (назва його), адміністративний відділ, адресний стіл.
Запитує Хомич К. з.с.Чотирбок, чи одержує яку-небудь платню завсельбуду чи хати-читальні, а як одержує, то звідкіль.
Відповідь: Завідателі сельбудів отримують платню зі своїх прибутків. Визначають його ради сельбудів.
Зав. хати-читальні платні не отримують. Є гадка, що з нового бюджетного року де-які завідателі більших читалень отримуватимуть платню.