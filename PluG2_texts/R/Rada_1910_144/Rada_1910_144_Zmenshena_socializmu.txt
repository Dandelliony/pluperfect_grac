Зменшення соціалізму.
       Звідомлення соціалістичних робітничих товариств Австрії за минулий рік показують, що число членів у цих товариствах дуже зменшилось.
Так, у 1908 р. центральні спілки налічували 447.227 членів-робітників, а в 1909 р. це число упало до 415.256 душ, зменшившись на 31.971 душ, або на 5,65 процентів.
Найбільш відпало членів у соціалістичних товариств у Далмації (15 проц.), Галичині (3,6 проц.), Істрії (16 проц.), Крайні (10 проц.) й Моравії (13 проц.). Відповідно до цього зменшились і грошові прибутки соціалистичних організацій.
У 1909 р. усі соціалістичні робітничі товариства мали прибутків 8.497.626 крон, себ то на 831.377 крон менше проти прибутків попереднього року.
Видатки соціалістичних товариств у минулім році досягли 8.235.068 корон, себ то на 119.927 корон менше проти видатків 1908 р. Добро організацій оцінюється в 9 милійонів корон.
Соціалістична преса пояснює зменшення числа соціалістів тим, що в минулім році був сильний сельсько-господарський крізіс, що викликало безробіття, а це й понизило активність робітників.