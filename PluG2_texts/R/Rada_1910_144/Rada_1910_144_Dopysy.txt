ДОПИСИ.
(Од власн. кореспондентів).
       С. МОДИЛІВ, радомисльського повіту (на Київщині). Школа. В минулім місяці була уміщена в „Раді” (№ 116) замітка про те, що сельська громада с. Модильова, подала прохання в київське губ. присутствіє в справах селянських, що вона зрікається міністерської школи, а хоче зоставити собі школу церковну. Замітка „Ради" стала відома в Модильові і в відповідь на неї цими днями уповномочні громади подали в присутствіє нове прохання, в якому розповідають, що модилівська громада дуже бажає таки міністерської, не церковної школи; перше ж прохання склав місцевий сельський староста, вписавши в нього частину неписьменних громадян. Через це уповномочені благають скасувать оте фальшиве прохання і дати їм міністерську школу; в проханні селяне додають, що сельського старосту, який написав неправдиве прохання од громади, вже скинуто з старостування.
       Є чутка, що фальшиве прохання про закриття міністерської школи п. губернатор скасував.
-
       ТРОЯНІВСЬКА ВОЛОСТЬ, балтського повіту (на Поділлі). Писаръ. Цілу зіму і цілу весну бідним помішникам писаря стільки роботи, що й вгору ніколи глянути. Але от прийшло літо, в волості менше судів, менше „исходящихъ". Стали помішники читати часописі, инколи який і в книжку загляне. Словом ніби зовсім по людському. А от один і „Кобзаря" позичив у когось. Ото втіхи було! Один на перед другого читають. А коли писаря нема, то один читає у голос, а другі слухають, обмірковують. Все йшло гаразд, та на нещастя попався „Кобзарь" на очі писареві. А трапилось це ось як. — Один помішник, чатаючи „Кобзаря", сів за тим самим столом, де писарь підписує папери. Потім пішов він до другого стола шукати якусь „копію". Поки знайшов помішник ту копію, увійшов писарь. Його канцелярське око зараз примітило на своєму столі не канцелярську книжку. Кобзарь був відкритий на словах:
       „А от і братія сипнула 
       У сенат писати". 
       По мужицькому написано. 
       Писар глянув далі. Далі було: 
       „Україно, Україно, оце твої діти
       Чорнилом политі"... 
       Писар розгнівався.
       — „Це що таке!?” гукнув він до помішників: „хто поклав?" Винуватий встав.
        „Забери геть з моїх очей!" 
       Поміщник прийняв „Кобзаря". 
       Далі писарь загадав своїм підручним ніколи не читачи такої книжки.
-
       С- МіЗИН (на Чернігівщині). На плотах. Любо дивитись з високих берегів як по Десні, по Дніпру пливуть один за другим плоти, а хто їми керує, які умови праці тих мучеників, хто вони такі і звідкіля вони, про це мало хто знає. 
       „Плотники", —це здебільшого, се ляне з нагірнього берега Десни, з кролевецького повіту, це мізинці, псарівці, редичевці. 
       Ще як тілько починає вернуть на весну, а на наши небораки беруть за плечі торбинки і йдуть собі шукать „ряди” аж у Орловщину, до Брянського. На морозі, без доброї страви, без медичної запомоги у страшенно лихих для здоровля обставинах, в'яжуть вони ці „плоти" і гонять аж до Катеринослава. Праці на плоту иноді буває дуже багато; треба мати де-які спеціяльні знання, щоб не одірвалась колодка, щоб не уплисти у яку —небудь „петельку” і таке инше. 
       Безземелля пхає їх на яку завгодно роботу, а темрява на які вгодно умови. Кому доводилось читати так зване „условіе", яке вони роблять з хазяїном, знає той що там кожна стрічка веде на користь хазяїну і ні однієї нема, щоб захищала робітника. Буває так, що замість заробітків, вони приїздять додому за свої гроші, так з'уміють їх обдурить. Скілько душ вже пішло на Десняне, або Дніпрове дно, захищаючи хазяйське майно, а за це хазяїн дає рідні втопленика скільканадцять карбованців на гостинець, щоб не жалілися. Таке і було оце недавно з селянином Автономом Ісаченком. Є завідські економичні робітники, у їх хоч маленький захист од купця, бо є інспекція, є маленька культурність, а у плотників того нема,
        З Київа то що вони тільки приносять холєру, котра тепер лютує у зазначених селах.
-
       Г. ВАЛКИ, на Харьківщині. Досліди кустарного гончарства. Цими днями валківський повіт одвідала художниця-акварелістка М. Дітрих, член петербурзького археологичного інститута,
котру, як відомо, послало головне управління хліборобства й землеустройства на Харьківщину, Полтавщину та Катеринославщину на досліди українського кустарного гончарства. Пані Дітрих має зібрати колекцію гончарних виробів місцевих кустарів і науково дослідити сучасне становище цього промисла. Із зібраних зразків вона складе й змалює альбом, який потім видасть головне управління хліборобства. 
       Ідучи в подорож, пані дослідувачка Дітрих сподівалась на місцях знайти якісь готові статистичні відомости про гончарство, щоб по їх певніше розбіратись у своїх дослідах. Але вийшло так, що, напр., в Харькові їй показали тільки де-кого з приватних особ, так чи инак, ознайомлених з гончарством по де-котрих повітах на Харьківщині. Таке саме найшла вона й у нас, в Валках. 
       У де-яких валківських гончарів пані Дітрих обдивилась усі їхні вироби, багато де-чого з того зфотографувала собі, підобрала колекцію цікавих зразків і чимало всякого посуду замовила кустарям зробити. Дослідувачка звертає увагу на орнаментику, якою наші гончарі розмальовують миски, кухлі, глечики то-що, вбачаючи в цьому щиронародньому мистецтві мову, душу й творчість українського народу. 
       З валківського повіту пані Дітрих поїхала на Полтавщину, де насамперед одвідає знамениту Опошню, цей осередок мистецького гончарства на цілій російській Україні.
-
       ПЕТЕРБУРГ. Серед вчителів. Зараз в Петербурзі відбуваються загальноосвітні курси для народніх вчителів. З'їхалась сюди мало не тисяча вчителів та вчительок з ріжних кінців держави. Приїхало їх сюди чимало і з України. Більше всього з Катеринославщини та Поділля. З першого ж дня вчення почались знайомства та гуртовання між вчителями українцями. Всі вони жалілись на скрутне становище народньої школи. Учителі клопочуться, щоб получити дозвіл з’організувати комісію в цій справі. Взагалі треба зазначити, що всі лектори ставляться прихильно до домагань, що торкаються української mколи. Професор Бодуен-де-Куртене, між иншим, казав, що навчання в початковій школі обовязково повинно провадиться на тій мові, якою говорять батьки дітей. 
       Зібрався гурток українців-вчителів співців. Співають виключно українські пісні. Причаровують своїми співами вчителів инших націй.