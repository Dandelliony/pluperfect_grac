
За кордоном. Болгаро-руминські стосунки
Ворожі стосунки між Болгарією та Руминією збільшились недавно ще ось з якого приводу. Болгарська адміністрація закрила руминську школу в Туртукаї, невеликому болгарському погряничному містечкові на Дунаї, недалеко від Бухаресту. Директора школа арештували, але незабаром випустили. А сталось це через те, що болгарські закони дозволяють приймати до школи дітей тільки після того, як батьки їх дадуть за своїм підписом згоду на це. Директор же школи в Туртукаї сам роспнсувався за безграмотних батьків. Звичайно, що болгари шукали тільки приключки, щоб закрити ненавистну їм руминську школу і заснувати там болгарську. Закриття школи дуже образило руминів. Бухарестські студенти зробили з приводу цього мітінга. Офіціальна газета сповіщає, що руминський міністр закордонних справ вимагає від свого посла в Софії самих певних повідомлень, через що це все сталось. Відозва центрального комітету німецької с.-д. партії.
„Vorwaerts" публікує відозву до робітників з приводу вулишних заколотів, що виникли в останні дні в Берлині. В відозві пишеться, що, як відомо центральному комітетові поліція буде стріляти, коли виникнуть нові заколоти. Робітники повинні всіма силами стерегтись, щоб не виникло часом крівавої бійки. Ні один робітник, ні одна жінка, що належать до робітників, не повинні навіть з цікавости брати участь в вулишних зборах. Кожен партійний робітник повинен і сам не виходити на вулицю і підчас розрухів вмовляти товаришів робітників, хоч вони і не належать до партії, не показуватись в той час на вулиці. Робітники повинні готуватись до бою, але боротись не зброєю, а духом і поборотись з своїми ворогами підчас майбутніх виборів до рейхстагу.
Японія і Корея.
Японський уряд вживає яких тільки може заходів, щоб добитись сімпатій корейців до нового ладу в їх країні. Так, корейським чиновникам, з наказу Микадо, видано на рад од 300 до 1000 ієн, зважаючи на ранг. Всіх бувших корейських міністрів призначено членами ради при генерал-губернаторові. Шість губернаторів з 13—корейці. 76 корейцям дано титули маркізів, графів, віконтів і баронів. Генерал-губернатор Кореї віконт Тераучі, скликавши чиновників, просив їх бути сердешними з простим народом, щоб він себе почував щасливим під владою японців.


