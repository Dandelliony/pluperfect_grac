Ще недавно чорна преса всіх напрямків голосно кричала про те, що школа повинна стояти далеко від усякої політики, і коли на професорство й на вчительство, немов з рогу „изобилія", після визвольного руху, посипались репресії, то вони оправдувались здебільшого тим, що політикам нема місця в школі.
Не торкатимемося питання, на скільки обвинувачування в бажанні зробити школу знаряддям за-для проведення в життя політичних поглядів, відповідало дійсности, приєднаємося тільки до тої елементарної істини, що метою нормальної школи повинні бути тільки завдання педагогики; школа ж, котру так або инак втягнено в політику, не може бути проводирем в народ освіти, не може дати дітям справжнього виховання.
Так, повторюємо, говорила й чорна преса і уряд. Коли в Державній Думі роспочалося обговорювання проекта загальної освіти, ми одразу побачили, яка ціна щирости тих голосних вигуків про шкодливість політики в школі й про вимоги педагогики.
Коли до цього часу наше вчительство тільки випадково та й то не в більшости своїй, приняло участь в „політиці”, коли подекуди й школа, через легко зрозумілі обставини, робилася ареною політичаих змаганнів, то тепера в промовах представника уряду й духовенства, в промовах правих депутатів виходить отверто наверх тенденція накинути школі виразно-політичні завдання, прищепити їй клерикальні й вузько-націоналістичні ідеали.
Отверто висловлюється бажання внести в школу, як казав Мілюков, войовничу, злободневяу політику, тоді, коли школа повинна будити у всіх дітях почуття любови до загальної отчизни, де, крім велико-русскої національности, є ще инші, що разом складають державу.
Про це саме палко висловлювались і ще де-котрі з поступових депутатів, і цілком зрозумілий був протест польського депутата Яблоновського, хоч і лунав він якось самітно в вороже настроєній атмосфері Думи.
Та школа, якою хоче подарувати Росію Дума 8-го іюня „дасть поневоленим націям саме тільки право власними руками копати могилу своїм громадянам" — каже Яблоновеький.
Проект, що обговорюється тепер в Думі, „починає ламати молоді дитячі сили вже змалку, позбавляє їх змоги розвиватись і здатний тільки на те, щоб будити в душах молодого покоління не згоду, а помсту". Як бачимо, невеселі перспективи малює нам так правдиво польський депутат, і ми, українці, більш, ніж хто инший можемо зрозуміти його обурення.
Тільки ми не зробимо з цього дуже вже песімістичних висновків, бо певні, що всесильного ходу поступу не можна припинити назавжди, — його можна тільки затримати на який час.
Та й не так то легко перетворити природу людини: це річ неможлива. їй можна тільки допомагати розвиватись.
Крім шкоди від експеріментів, котрі пропонує зробити над дітьми більшість Думи, не буде нічого, І не Пуришкевичеві, еп. Митрофанові з їхніми однодумцями вигадувати сістеми виховання та освіти.
За-для того є люде, що дбають не про задовольнений й спокій вовчої вдачі, а міцно пам'ятають заповіт Великого Вчителя; „аще кто соблазнить единаго отъ малыхъ сихъ"... Тільки ці люде, що без жодної корнети віддають себе на просвітну справу, тільки вони зможуть доладне розв'язати величні проблеми виховання й освіти.
А чи багато їх в Думі? Чи їх закликано до вирішення справи?.. Ні!.. у Та ми віримо, шо зрештою рішаючий голос в справі упорядкування народньої освіти—в широкім значінні цих слів — належатиме нашому некористливому, долготерпеливому вчительству. / с. ч.

