
Економичне життя України, Побічні селянські промисли.
Садівництво, цей головніший з селянських побічних промислів на Україні, —не зважаючи на заходи земських інструкторів, усе ще розвивається не дуже жваво. Ще й сього року селяне мали небагато прибутку з своїх садків. Так, на Київщині урожай садовини сього року був навіть менший проти торішнього. У багатьох садках південних повітів Київщини садки попсовано пізніми майськими приморозками, а опріч того в багатьох місцевостях губернії у садках з'явилась у величезній кількости гусінь і яблонева міль. Особливо мало вродило сього року яблук. На Полтавщині врожай садовини сього року також не дуже гарний. Черешні й вишні мало не зовсім пропали від гусені. Яблука й груші подекуди вийшли нічого-собі, а подекуди їх зовсім нема. Таких з'явищ, розуміється, не було б, як би селянське садівництво було в нас добре організоване на кооперативних чи артільних основах. Не краще стоїть справа й з селянським бжільництвом. З відомостей київського земського інструктора д. Тітова видно, що в повітах Васильківській, київськім і радомишльськім меду сього року зібрано небагато, а по инших повітах його зібрано зовсім мало. Можна сподіватись, що раціональне бжільництво могло б до великої міри забезпечити й від таких з'явищ. Дуже цікаві відомости надіслано нам про становище селянського яйцевого промислу на Волині. Вивіз яєць за-кордон, — повідомляє наш кореспондент, — набрав у нас за останні роки величезних розмірів. Без пересади можна сказати, що після скотарства це перша галузь, що дає підприємцям великі прибутки. Досить сказати, що кожного року од нас вивозиться закордон на 5 — 6 мил. карб. яєць. Більше всього вивозиться яєць з містечка Кожища (більше 60 тис. пуд.), потім з Шепетівки, Житоміра, Коростеня, Долонного й так далі. Вивіз яєць почав особливо розвиватись за останніх s—B років, коли ціни на них почали зростати, досягнувши в цім році 2,50 —3 карб, за сотню. Скупкою яєць порядкують закордонні експортні фірми. Вони мають мало не по всіх повітових містах і містечках свої контори, а ті розсилають своїх агентів по всіх селах. Часто агенти видають селянам гроші наперед, щоб потім одержати за них яйці. Агенти, розуміється, платять селянам дуже мізерно, а самі заробляють величезні суми. Досить того, що один сорт яєць (так звані чайні) продається за-кордоном по 5 карб, за сотню. А коли приняти на увагу, що з Волині в одну Германію в 1905 р. вивезено яєць на 1.835.620 карб., у 1906 р. на 2.756.400 карб., у 1907 р. на 3.021.272 карб., у 1908 р. на 4.002.100 карб, і в 1909 р. на 5 з лишнім мил. карб., —то можна собі уявити, скільки то заробляють на цьому експортери. А селянам дістаються сами тільки лушпайки.
