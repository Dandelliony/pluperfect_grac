Нема для хлібороба гіршої біди, як дешеві ціни на хліб. 6 ще одна тяжка біда хліборобська — неврожаї, але можна сказати, що дешеві ціни шкодять селянам ще більше, ніж неврожаї.
Останні бувають не що-року, й раз-у-раз після одного чи двох років неурожайних буває рік урожайний.
А дешеві ціни на хліб стоять у нас мало не що-року, що-осени. І виходить, що для нашого хлібороба майже однаково, чи дало його поле добрий урожай чи кепський.
Як урожай був кепський, то хоч уторгує хлібороб трохи більше, бо ціни на хліб тоді стоять кращі.
А як урожай був добрий, то ціни падають, і хлібороб дістає за свою цілорічну тяжку працю мізерні копійки.
Цієї осени в нас помічається те саме з'явище. На великих українських хлібних ринках, як Одеса, Миколаїв, Київ та инші, ціни на хліб стоять досить низькі.
Але ті ціни, хоч вони й низькі сами по собі, не можуть іти ні в яке порівняння з тими цінами, що стоять по наших селах і містечках.
Тут хліборобам платять буквально шаги за їх хліб, а що селяне здебільшого продають свій хліб на місці або на близчім містечковім базарі, то можна собі уявити, які збитки вони мають од неорганізованости дрібного продажу хліба.
Стогін стоїть по селах. Кореспонденти наші й инших газет в один голос кажуть, що „пропадає енергія й охота не тільки працювати, але й жити”. Можна було б запідозріти селян- кореспондентів у тенденційности, бо „мужикъ любить Лазаря пить", мовляло начальство.
Але звістки кореспондентів цілком потвержуються людьми компетентними й безсторонніми.
Так, один з агрономів херсонського повітового земства в листі на імя земської управи пише; „Скрізь, куди не поїдеш, скаржаться селяне на малі ціни на хліб і на те, що ніде позичити грошей, а через це кожен хазяїн продає не тільки зайвий хліб, а й необхідний для харчів, щоб тільки сплатити казенні та приватні борги.
Селяне хотіли заставити свій хліб у державному банку, але той одмовився видавати позички під невеликі партії хліба". Але поруч з цими сумними звістками з українського села надходять наші, веселіші.
По. багатьох селах хлібороби гуртуються й організують спільний продаж свого хліба.
Тут нема вже місця ні для якого визиску з боку маклерів і скупщиків —тут вся вартість хліба йде в селянські кишені.
Ось, напр., новобугське позичкове товариство, на Херсонщині. Торік воно продало до 210 тисяч пудів селянського хліба, заробивши на цьому 1.371 карб. 73 коп.
Цього року товариство знову заходилося коло цеї справи, причім тепер хліб пильно сортується й продається великими однаковими партіями.
Друге позичкове товариство на Херсонщині, Вільгельмстальське, німців колонистів, наймає дуби й вивозить на них скуплений у селян-товаришів хліб до Одеси або Миколаїв а, де продає його в перші роки по найкращій ціні.
Щоб дати краще поняття про діяльність цього товариства, наведемо кілька відповідних чисел.
У 1907 р. товариство продало 8.570 пудів хліба на суму 7.022 карб., у 1908 р. — 76.882 пудів на суму 77.113 карб., а в 1909 р. —92.508 пудів на суму 82.000 карб.
Позички під хліб товариство видає з 8 проц. річно. Члени товариства торік мали чистого зиску 12—15 коп. на кожному пудові свого хліба проти того, що вони вторгували б, продаючи свій хліб скупщикам.
Про хлібні операції дзенгелійського й корнинського позичкових товариств, на Київщині, в нашій газеті вже не раз писалося, так що нема потреби знов писати про це. Значить, є лежкий і радикальний спосіб захистити селян од тих збитків, які вони що-року мають од дешевих цін на хліб.
Треба тільки навчити хліборобів продавати свій хліб не поодинці й не в-роздріб, а всім гуртом і великими партіями.
Сами селяне вже давно до цього додумались, вони вже також розуміють усю користь гуртової праці.
А що не по всіх селах гуртовий продаж хліба заведено, а навпаки в величезній більшости сел хлібороби стогнуть ПІД тяжким ярмом скупщиків і маклерів, то це вина не селян, а тих, кого над ними настановлено.
Кажуть; „темнота", „недовірря , „незвичка". Розуміється — темнота, але звідки ж мала до селян прийти освіченість? З справою організації дрібного хлібного продажу не можна чекати, поки серед самих селян прокинеться такий дужий дух самодіяльности, що з кожного села почнуть надходити прохання про затверження тих чи инших кооперативних товариств.
Треба збудити в селянах цей дух, треба допомогти їм у цій справі. Обовязок цей лежить насамперед на наших земствах.
Через своїх інструкторів вони повинні заохочувати се|лян до заснування кооперативних товариств для гуртового продажу хліба, а в своїх позичкових кас вони повинні видавати таким товариствам стільки коштів, скільки буде потрібно, й притім за дешевий процедт.
Поки ж у цім напрямі не буде вжито ніяких заходів, а все скидатиметься на селянську „темноту”, доти, розуміється, у селян не ставатиме енергії й охоти „не те що працювати, а й жити”, як це часто й густо помічається тепер, П. А.
