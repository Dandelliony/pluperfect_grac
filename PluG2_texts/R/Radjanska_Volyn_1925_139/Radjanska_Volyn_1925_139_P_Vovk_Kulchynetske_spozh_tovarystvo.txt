Кульчинецьке спож. товариство.
[Красилівський район].
В-осени минулого року Кульчинське споживче т-во широко розгорнуло свою працю: відчинило п'ять крамниць, з яких 4 бакалейних і 1—м'ясна. 
Всі крамниці були заповнені крамом, найбільш... парфюмерією. Ясно, що від такого вибору краму було мало коримти й самому товариству й споживачу-селянину. Харчових продуктів немає. Муки не доб'єшся, а тільки натерпишся муки, дивлючись на мило „Негу“ чи пахощі, від яких аж в носі крутить. 
Товариство почало раз-у-раз підупадати. В той же час почали розворушуватись і ставати на ноги приватні крамарі-спекулянти. Їх крамнички набиті харчовими продуктами, що на них є великий попит. Продають, деручи з дядька останню шкуру. 
Час нашому товариству зрозуміти, що як воно й надалі буде возитися з духами, то від кооператива нашого справді залишиться самий дух. 
Дайте споживачу те, що зараз він вимагає: муку, сіль, цукор, мануфактуру дешеву, махорку. 
А пахучим милом нехай правління намилить собі голову.
П. Вовк