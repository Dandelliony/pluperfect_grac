Стан сільком в і робіткомів Роб тземлісу, Левківського району.
Селькоми.
Комісією ГРПС обстежено було сількоми: Студениця й Смоківка робіткоми: Крошня, хмільова база (Левківськ. району). 
Звичайно сільком складається з 5-ти осіб. До нього переважно входять особи, які не є наймитами. Отже Студенецький сільком у свому складі не має й жадного наймита. Смоківський сільком все таки має двох членів-наймитів. Об'єднану сількомом масу складають здебільшого підлітки. Дорослих обмаль. Що-до професії складу сількомів, то там переважають наймички й пастушки молодшого віку. 
Праця сількому відносно цих осіб полягає в тому, що сільком охопив трудумовами виявлених наймитів. Провадяться, хочай далеко не регулярно, збори наймитів, де розглядаються питання про завдання спілки, різні вибори на конференцію то-що. 
Праця сількомів переживає організаційну добу й тому переводиться не регулярно. Зазначене вище обстеження сількомів не виявляє жадної планової праці, та й вимагати плановости, безумовно, не можна. Праця полягає в виявленні наймитів та переведенні загальних зборів. Засідань сількому нема. 
Культурно-освітня праця 
провадиться в хаті-читальні й першу ролю в цій праці відограє вчительство даного села. 
Заробітня платня наймита,
поскільки сільком об'єднує переважно пастушків, складається з харчування та зодягу. Иншого вигляду винагороди, помимо зазначеного, не помічається, як і помічається, то рідко. 
Найом робітників 
переводиться безболісно. Трапляються випадки, що наймач сам приходить до райкому й заявляє, що йому потрібен наймит. Взагалі на цьому грунті конфліктів не буває. Трапляється, що наймачі по свойому тлумачать тимчасовий закон про найом робочої сили. По свойому тлумачать цей тимчасовий закон і працьовники, які провадять працю серед наймитів. У цій справі робітземлісу необхідно дати докладне роз'яснення. 
Нараховання по умовах—від одного відсотка до 5-ти; більш 5-ти відсотків не буває. 
Робіткоми. 
Робіткоми працюють більш інтенсивно. Пояснюється це тим, що компактність маси, сама по собі, є запорукою більш продуктивної роботи. Хоча все ж таки помічаються й хиби в роботі. Так—загальні збори на хмільовій базі, з ініціятиви уповноваженого робіткому, виносять постанову всім колективам вступити до каси взаємодопомоги, до робкоопу. Праця, здебільшого, полягає в частих зборах робітників. 
Позитивні риси необхідно відзначити: 1) часто відбуваються збори з підбором порядку денного (це явище тільки в праці робіткому хмільника) 2) відчитність робіткому й комісії про свою працю, 3] досить гарна культосвітня праця, 4] членські внески не перевищують 4-х відсотків, 5] до каси взаємодопомоги входять всі, 6 членські внески надходять регулярно.
Культосвітня праця.
Влаштовуються читки, ставляться вистави. Для цього тут—сприятливе оточення. Так, в одному робіткомі є досить затишна х-ч., є книжки, в другому—те ж саме. 
При робіткомі є КРК. Тут можна теж констатувати наявність задовольняючої праці. Можна лише зауважити, як ненормальне явище, втручання в працю КРК губвідділу праці, минаючи губвідділ. 
Повстає питання про доцільність такого контролю постанов КРК з боку губвідділу праці. 
Як негативні риси, треба відзначити таке: 
1) переводяться вибори КРК, як робочої частини, так і представників адміністрації (прот. від. 2 III), 2) є неправильності в прийомі до членів спілки. Є ухили в праці. Так, одному робітникові, що подав заяву про вступ до спілки, запропоновано принести справку від підзагсу про те, що він записався там зі своєю дружиною, або ще таке: виноситься постанова, щоб такі то особи подали заяви про вступ до комсомолу. Чому виноситься така постанова? Тому, відповідає уповноважений, що коли не примусиш робітника подати таку заяву, то він довго ще вагатиметься.
Продовження робочого дня. 
Робочий день триває 8—10 годин. За зверхурочну роботу не виплачується. Таке спостерігається на радгоспі „Крошня“. Па радгоспі „Смоківка“ робочий день не більш за 8 годин. 
Нараховання 
беруться лише зі штатних робітників. З нештатних такі нараховання не беруться. Ці нараховання вступають до райкому робітземлісу, не зважаючи на те, що є уповноважений, якому потрібно залишати частину коштів. 
Н.