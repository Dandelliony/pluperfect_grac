Далі так бути не може.
Стовпинка, Олевського р.
Село розкидане хуторами на дві-три версти. Від району—на вісімнадцять верстов. Досі село живе якимсь особливим життям, про яке вже давно забула більшість сел району. Такий лад у ньому тримається, що ще за „царя Гороха", певне, був заведений. Одним тільки й ріжниться, що три голови в селі—одна сільради, друга—комнезамова, третя—КВД. Є ще один завідуючий хатою-читальнею та двоє-троє малих підголовків дрібних комісій. На цьому й край, бо праці в селі не провадиться жадної. Хата-читальня на хуторі за дві з половиною версти од села. Школи—зовсім немає. Молодь—уся неписьменна, малописьменних—зовсім небагато. Комнезам працює кволо, бо й не чути його на селі. Сільрада також не зовсім добре розуміє свою працю. Про комітет взаємодопомоги й згадувати не треба. Двадцять карбованців на руках, здається, в одної людини. 
На селі немає газети, а по книжки далеченько ходити. Крім того, завхати-читальні дає книжки лише тим, хто з ним гарно „поводиться". 
На село Стовпнику район звернув особливу увагу. Райвиконком гадає відчинити в селі школу в цьому навчальному році. Поки-ж до села райкомітет ЛКСМУ прикріпив робітника для культосвітньої та політичної праці серед молоди. Проте, цього, звичайно, замало, й с. Стовпинці всі організації району повинні присвятити як найбільшої уваги. 
Радян.