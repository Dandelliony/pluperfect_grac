Справа фашистів-студентів.
З Німеччини прибули до Москви фашисти для вбивства відповідальних політичних робітників. 
21-го червня почався суд над трьома німецькими студентами-фашистами, що прибули в СРСР для вбивства відповідальних радянських партійних робітників. За обвинувальним висновком справа ця полягає ось у чому: у жовтні минулого року троє студентів прибули до Москви. Бони видавали себе за комуністів і мали при собі партійні білети, одержані нечесним шляхом у Німеччині. Студенти роздобули собі в нашому берлінському повноважному представництві дозвіл на в'їзд до СРСР, запевняючи, що вони їдуть до нас з науковою метою. У Москві їх зустрінуто дуже щиро й відведено їм помешкання з харчами. Їм пощастило добитись побачення з багатьома відповідальними працьовниками, причім студенти занадто цікавились місцеперебуванням цих осіб. Студенти намагались також зібрати відомості про перебуваючих у Москві політичних емігрантів. Студенти домагались побачення з Н. К. Крупською та Наркомосом Луначарським. Студенти так надокучили тов. Луначарському, що він звернувсь до ДПУ з проханням звільнити його від докучливих відвідувачів. Це між иншим і стало одним з приводів викриття приїхавших. Як після виявилось,—ці німецькі студенти були фашистами. З доручення німецької фашиської організації „Консуль“—студенти-фашисти прибули до СРСР для того, щоб організувати замахи на життя відповідальних працьовників. Першими жертвами було намічено студентами-фашистами генерального секретаря Сталіна й Троцького. Терористи мали револьвери й аптечку з ріжними отрутами.