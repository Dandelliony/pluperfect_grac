Пленум Волгубкому КП(б)У.
(Вранішнє засідання 21-го червня). 
Доповідь тов. Демченка. 
Про піднесення продукційних сил села.
Перевищити довійськовий рівень. 
На засіданні фракції Всесоюзного З'їзду Рад тов. Зинов'єв, доповідаючи про біжучі завдання партії, сказав, що кожен член партії повинен зараз твердо пам'ятати дві цифри: 70 відс. промисловости й 70 відс. сільського господарства. Це—наші досягнення,а наші бажання й наші біжучі завдання полягають у тому, щоб ми, нарешті, облишили говорити про довійськовий рівень. Ми повинні тепер найшвидчими кроками піти далі в розвиткові продукційних (виробничих) сил. 
Командні висоти—тримаємо міцно. 
Обставини, що в них ми розвинюємо зараз наші продукційні сили, характеризуються в цілому такими рисами: перше—те, що в наслідок нашої праці ми, врешті, завоювали наші командні висоти, себ-то, що наша промисловість, наші банки, наша гуртова торгівля наша зовнішня торгівля й наша грошова система, дійсно, стали тим основним регулятором нашого народнього господарства, що дозволяє нам тримати в своїх руках основні віжки народнього господарства країни. Друге положення полягає в тому, що ми розвинюємо зараз наші продукційні сили при недостачі на нашому ринкові промислових виробів; очевидячки, дальніший розвиток продукційних сил країни відбуватиметься як-раз у світлі цього з'явища. 
Накопичувати основний капітал. 
Ми зараз переживаємо такий мент, коли ми дійсно й на-ділі зможемо зменшити податки на наше сільське господарство й тим самим цілком серйозно поставити питання про накопичення в селянському господарстві. Це накопичення в селянському господарстві, як і взагалі накопичення в народньому господарстві, ми ставимо під тим кутом зору, що ми повинні розпочинати відбудування основного капіталу країни. Ми досі їздили на тому, що залишив нам капіталістичний світ, а тепер ми повинні взятись будувати по-новому, на основі нової техніки, основний капітал нашої країни, основну технічну базу, бо, перш за все, природньо вичерпався й той основний капітал промисловости та торгівлі, що нам лишив його старий капіталістичний світ. 
План та система—перше завдання. 
І ось, у світлі всіх цих питань, ми, в наших волинських обставинах, повинні поставити собі запитання,—з чого-ж ми повинні почати в нашій роботі. Перш за все-ми повинні в плановому, систематичному порядку вивчити наші продукційні сили. Ми ще не навчились і не вміємо систематично й планово підходити до нашого господарства, а навчитись цього—наше перше завдання. Треба сказати, що питання відбудови сільського господарства по лісових районах, питання кустарної промислости й місцевої промисловости тощо—не тільки ніколи не стояли на наших партійних зборах, але навіть ніколи не обговорювались якслід у наших Радянських органах. 
Базуватись на спілці незаможника й середняка. 
Я не збіраюсь повторювати тут перед вами всі ті питання, що обговорювались на 9-ій партійній конференції. Безумовно, праця цієї конференції й по сьогодні повинна бути основою нашої роботи. Ми розвинюємо продукційні сили села на основі спілки незаможника з середняком, на основі тієї нашої політики, що ми тягнемо й бажаємо тягнути з усіх наших сил незаможницькі, а потім і середняцькі господарства до більш високого рівня. Це—наше основне завдання, —і на основі піднесення незаможницьких і середняцьких господарств та ув'язки з соціялістичною промисловістю, ми будемо будувати соціялізм на селі. 
Починати з місцевого обороту. 
Тим мотузком, що за нього нам зараз треба схопитись, коли ми ставимо питання про розвиток продукційних сил села, повинен бути наш місцевий обіг (оборот). Ми вважаємо, що починати зараз треба саме з цього кінця. Цю галузь нашого господарчого буття ми повинні всебічно й досконально вивчити, звідціль ми повинні почати розв'язувати продукційні сили нашого села. Чому це так?— Тільки через грошове господарство, тільки через ринок наше селянське господарство може піти до свого відбудування. Чим далі від ринку, тим далі від розвитку продукційних сил і тим далі, звичайно, від соціялізму. Це—основне завдання, це—основне розуміння розвитку продукційних сил, і як-що ми придивимось до цієї частини питання, то ми повинні сказати, що в справі місцевого обороту ми маємо сумну картину. Треба пам'ятати, що виплата сільсько-господарчого податку, зменшеного зараз на 55 відс., пройде без особливих утруднень тоді, коли пошириться наш місцевий оборот. 
ІЦо-до місцевого обороту нашої губерні, то тут, перш за все,треба сказати, що до війни наша губерня зовсім чи майже зовсім не торгувала хлібом. 
Курячих яєць вивозилось із нашої губерні до імперіялістичної війни 200 тисяч пудів, а в минулому році було вивезено 14 тисяч пудів; до минулого ж року яєць не вивозили зовсім. 
Майже так само тепер стоїть справа вивозу із Волини шинки, що ії раніш багато вивозилось до инших губерень. 
Деякі продукти зовсім вийшли з нашого обороту. Візьмемо хоч би суху перегонку дерева. Раніш ця галузь місцевої промисловости давала Волині до 400 тисяч карбованців, а зараз ані один завод по сухій перегонці дерева не працює. 
Через те, що торговельні зв'язки нашої губерні з зовнішнім світом розірвано, — найцінніші галузі нашого господарства, що працювали на ринок, на експорт (вивіз) із губерні, тепер або тяжко занепали, або зовсім завмерли. 
Місцева ромисловість. 
Наша місцева промисловість перебуває в надзвичайно тяжкому стані. Працює всього лише біля 50 підприємств і приблизно така ж кількість підприємств цілком зліквідована, чи є на консервації. Взагалі—місцева промисловість працює прйблйзно на 30 відсотків у порівнянні з довійськовим часом. Причім—слід відзначити, що переобтяжено головним чином ті підприємства. які працюють для наших натуральних потреб, а промисловість, що ії галузі працювали для обміну між сільським господарством і містом, —ця промисловість зараз цілком підупала й у значній мірі пішла на ліквідування. 
Ми повинні не тільки зважувати нашу місцеву промисловість,—ми повинні знати ії інтереси, дбати про ці інтереси, вділяти далеко більшої уваги справам місцевої промисловости, ніж як це було раніш. 
У нашій губерні ми спостерігаємо недостатнє усвідомлення ролі й значіння приватнього капіталу в справі відновлення господарства нашої губерні. Заходи для піднесення нашої місцевої промисловости безумовно в де-якій мірі протирічать інтересам місцевого бюджету, але не треба забувати, що краще менше взяти з приватнього капіталу—орендаря наших підприємств—сьогодні для того,щоб дістати можливости взяти більше взавтра та в додаток до цього ще відновити виробничі сили села. Бо продукт селянина для того, щоб його продати, треба привести якраз нашими експортерами до ліквідного стану, тоб-то такого, коли можна продати його торговцеві: він вимагає перероблення. 
Кустарний промисел. 
3-тя група питань стосується нашого кустарного промислу. І тут справа стоїть негаразд. У 1912 році ми мати 20.000 кустарів, а в 1924 році кустарів уже 9.000. Причім кустарі, що працюють для місцевого ринку, мало потерпіли, а ті кустарі, що працювали на зовнішній ринок, майже цілком зникли. Візьмемо головний лісовий промисел: всього кустарних підприємств було 1.147, а стало 30, оброблення волокна становило 6.760, стало 1.050. І в цій галузі—руйнації досить великі, й нам прийдеться лікувати їх для того, аби нашому селянинові й нашому місцевому бюджетові жилося далеко краще, ніж це було протягом цього року. 
ІЦо-до ремесел, то перед нами стоїть питання про організацію технічної допомоги кустарям. Ми повинні дбати, аби продукт кустаря виходив кращим,—аби кустар вибрався з того занепаду, що в ньому зараз він перебуває. Боятись конкуренції нашого кустаря з державною промисловістю не приходиться: один одному лише будуть допомагати. 
Розвиток виробничих сил села. 
ІЦо-до питань, які безпосередньо торкаються розвитку виробничих сил села, треба зазначити таке. 
Ви знаєте, що постанови останніх конференцій і з'їздів згадують про притягнення до господарчої діяльности господарчого селянина. Як ми уявляємо собі це притягнення? 
Як-що мова йде про господарство більш-менш заможне, тоб-то про господарство, яке має засіву від 6 до 9 десятин, то такс господарство є більш поступовим, ніж решта груп господарств, є більш культурним, набирає тенденції до більшого ощадження. Число таких господарств по губерні, безумовно, зростає, але питома вага таких господарств у господарстві губерні все ж таки нікчемне. Отже й згадувати в нашій губерні про безпосередню класову політичну небезпеку заможнього селянства було б даремним. Куди дівається капітал заможнього селянства? Чи не йдуть ці капітали на лихвярську спекулятивну діяльність? 
Я доповідав на партійній конференції, що протягом років революції кількість селянських дворищ у нас зросла більш ніж на 100 тисяч,— понад одну третину протягом кількох років. 
Піклування про нашого волинського середняка, що він, через роздроблення, в де-якій мірі зруйнував свої виробничі елементи, про нього піклування повинно червоною ниткою проходити через всі наші заходи. Незаможницькі шари села,на жаль, ще не цілком усвідомили значіння наших заходів на селі. 
Потрібно незаможникові й середнякові роз’ясняти й доводити неминучість такої політики. Тут незаможник матиме де-які безпосередні вигоди: у поширенні орендних умов, у збільшенні орендної платні за землю, в поширенні ринка праці. 
Без піднесення місцевої промисловости розгорнути виробничі сили нашої країни й сільського господарства, в цей переходовий момент, ми не можемо. Отже з цього становища ми повинні виходити й будувати нашу конкретну політику. 
Які ж причини такого явища? Причини такі: перша—цілковита не налагодженість збуту, друга—занепад місцевої промисловости й кустарного промисла. Всі ці моменти необхідно нам почати лікувати від сьогодні. Тут треба одверто зазначити, що в справі збуту доведеться піти на широке притягнення приватнього капіталу, оскільки кооперація ще, на превеликий жаль, не досить міцна. Доведеться всім, нам і кожному з вас займатись питанням збуту. Прийдеться перебудувати кооперативний план, план кредитовий, а також доведеться ставити перед центральним комітетом цілу низку питань, що торкаються притягнення до цього заготовачів, а також до устатковання нашого транспорту, головним чином—по часті перевозки таких продуктів, які скоро псуються. Без викачування ринком із селянського господарства найбільш цінних продуктів його праці по вигідній для нього ціні,—без такого викачування відновлення господарства цілком не можливе. Потрібно, аби ринок став за побудника до зародження тих колосальних природніх багацтв, що є в нашій губерні. Кажуть, що наша губерня занадто переоселена. Це це так. Абсолютного переоселення, тоб то такого, що при ньому в нашій губерні, навіть при дальнішому розвитку виробничих сил, ми все одно не можемо знайти людям кавалка хліба—такого переоселення в нас нема. Ми маємо лише відносне переоселення, тобто таке, якого ми не можемо обхопити розумною виробничою діяльністю тільки при тому рівні розвитку виробничих сил, що ми маємо насьогодні. У цьому освітленні питання про організацію збуту стає справою надзвичайної важливости. 
Отже—завданням нашої нової політики є те, аби при злиднях нашого сільського господарства, при нікчемному рівні розвитку наших виробничих сил, втворити в сільсько-господарчому виробництві такі умови, щоб при них спливання цих капіталів із сільського господарства не було. Утворити умови для пристосовання в сільсько-господарчому виробництві селянських ощаджень,—ось наше головне завдання. Справа полягає в тім. аби ощадження селянства вживались на користь розвитку виробничих сил, не втікали-б з господарчого обігу, не заховувались би по закапелкам, не йшли для спекуляції, а йшли б у напрямку розвитку виробничих сил сільського господарства. 
Оренда землі. 
Що-ж це за умови, які нададуть можливости справному селянинові свої ощадження безпосередньо вкладати в сільсько-господарче виробництво? Такою умовою є перш за все можливість орендувати землю. В якому розмірі орендувати землю? Тут, очевидячки, розмір цієї оренди визначається насамперед станом самих капіталів того господарства, яке орендує. Не можна ставити адміністраційних перешкод цим з'явищам. Що ж являє з себе оренда зараз?— На сьогодні ця оренда є досить розповсюдженим явищем, а після відповідних законодавчих актів та практики місцевої влади, вона, звичайно, розповсюдиться ще більш. 
Які ціни на таку оренду? Ціни на таку оренду становлять приблизно 70 відсотків довійськових цін. І це плата не мала. В інтересах робітничої класи збільшення орендної платні не може бути вигідним, оскільки таке збільшення вилине на ціни на хліб. Але на разі особливо низького падіння цієї орендної платні,—ми, в інтересах незаможнього селянства, повинні додержуватись політики в напрямку підвищення орендної платні. Наше завдання полягає в тому, аби орендні угоди реєструвалися, аби орендні угоди були певними правовими актами для того, щоб на-далі наші судові органи мали можливість у разі незадоволення тієї чи иншої сторони відповідним чином реагувати. 
Треба цілком категорично зазначити, щоб наші адміністраційні органи в цю справу зовсім не втручалися. Їхнє діло лише зареєструвати й далі, коли вони побачать, що тут має місце певне закріпачення, відповідним чином, у судовому порядкові, піднести питання що-до скасування такої угоди, як угоди закріпачення, яка явно порушує інтереси однієї сторони. 
Ось що треба сказати про нашу орендну політику. Що-ж торкається терміну оренди, то його доведеться продовжити, аби орендар мав цілковиту можливість протягом його використати всі ті поліпшення в грунті, що їх він повинен перевести при посадці цінних довголітніх культур. 
Вживання найманої праці в селянському господарстві. 
Тепер—відносно вживання найманої праці в селянському господарстві . У нас маються видані зараз правила, що-до вживання підсобної найманої праці в сільському господарстві. Наша профспілка робітземліє у цій справі набрала де-якого адміністраційного ухилу. Треба категорично висловитись проти примусового притягнення наймитів до професійної спілки,— що часами трапляється. Участь спілки в цьому повинна мати місце лише тоді, коли наймит сам усвідомив, що спілка потрібна для нього та що вона приносить йому користь. Ось загальна лінія, по якій в цій справі треба простувати. По ній, як по основі, можна ткати правильну політику. 
Наші профспілки й райпарткоми не повинні ставитись формально до виконання тимчасових правил про найом робочої сили в селянському господарстві, а повинні переводити ці правила в життя, пристосовуючи їх до місцевих умов. 
Зарплатня в сільському господарстві складає на сьогодні 150-200 відсотків довійськової. Але все-ж таки наймитство є найменш забезпеченою частиною робітничої класи. Одначе, в нашій політиці зарплатні в сільському господарстві ми повинні рахуватись не тільки з необхідністю втворювати можливо кращі умови для наймитів, але й прагнути того, щоб не збавляти попиту на робочу силу в селі. 
Наші завдання. 
Кожен з нас повинен пам'ятати, що всі наші заходи зводяться до піднесення господарства незаможника й середняка. З особливою увагою ми повинні ставитись до господарчих потреб незаможника та до тієї допомоги, що ми йому подаємо. Ми повинні цю допомогу, безперечно, збільшити. 
Що торкається безпосередньо нашого середняцького господарства, тієї центральної віси, що навколо її буде (та й повинно), переходити розвинення виробничих сил села,—то треба зазначити, що в нас на Волині перед нами стоїть особливо відповідне завдання: піднести наше середняцьке господарство до вищого господарчого рівня.