Відродження Іванківської цукроварні.
Іванківська цукроварня тепер, у порівнанню з минулими роками, перебуває в гарних умовах що-до забезпечення її сировиною. 
Завдяки зацікавлености селянства округових сел бурякосіянням, площа бурякових плантацій у біжучому році значно збільшилась. Як-що в 1922 році ((перший рік оренди) цукроварня мала 11964 берковців, в 1922—37856 берковців, у 1924—97938 берковців буряків, то зараз цукроварня має фактично засіяних: по Іванківському району на селянських землях—2863 десятини, по Ходорківському району—720 десятин, та засіяно засобами цукроварні на нацфонді 130 десятин. Таким чином, Іванківська цукроварня в цьому році має 3713 десятин буряків. По стану бурякових плантацій передбачається врожай 60 берковців з десятини пересічно, що, при виході цукру в 65 фунтів з берковця, дасть 360,000 пуд. цукру. (Торік вихід цукру був 75 фунт.). 
До наступного виробництва цукроварня відремонтована на 60 відс. До 1-го жовтня (на початку виробництва) цукроварню буде відремонтовано остаточно. Матеріяли до ремонту частково маються на цукроварні, а частину буде закуплено. Дровами, вугіллям та вапняком цукроварня забезпечена. Для потреб цукроварні, а також для роздачі членам с.-г. товариства, на нацфонді, засобами цукроварні, засіяно 130 десятин пшениці: крім того, засіяно 82 десятини вівса, 50 десятин проса то-що. Засіяно також 35 десятин висадок бурякових та 20 десятин маточного буряка, стан яких дуже гарний. Живим та мертвим реманентом цукроварня та економія забезпечені. 
Зацікавленість як членів товариства, так і всього селянства в бурякосіянню велика. Це дає право сподіватись на майбутній рік збільшення бурякових плантацій.
Б.