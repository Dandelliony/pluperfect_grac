Всякі звістки.
ПЕТЕРБУРГ, 1. Єсть чутка що замість Желобовського, що помер цими днями, протопресвітером військового духовенства буде призначено кишинівського єн. Серафима, родича дворцового коменданта Дедюліна. З призначенням Серафима вплив крайніх правих в сферах дуже підійметься в-гору, як пишуть петербурзькі газети, Коковцев заявив на ювілеї податної інспекції, що буде неодмінно заведено подоходну подать. Ревизія викрила, що московська фирма Тіль заплатила старшим інтендантам головного інтендантства 125.000 карб, за передачу їй казенної швальні. Головний медичний лікарь розроблює проект про медичну поліцію. Голова товариства захисту жінок, помішник начальника головного тюремного управління Боровітінов листом до «Пет. Въд.» и протестує проти фельетону Меньшикова про з'їзд в справі боротьби з проституцією. Фельетон цей, — каже Боровітінов, —не що инше, як проповідь безудержної розпусти, за яку Меньшиков повинен од повідати по 1001 ст. карного закону. Кинулась в Іматру курсистка Степанова. ПЕТЕРБУРГ, 1. Єсть чутка, що казна купує московсько-київо-вороніжзьку дорогу.
ЛОНДОН, 1. Прибув датський король. Робітників, що засипало в копальнях
в Уайшгевні, не вдалось вирятувати. ВІЛЬГЕЛЬМСГАФЕН, 1, Вчора, підчас спроби вибухових речі в, в мінному дивізіоні 5 чол. вбито, 2 ранено. САЛОНІКИ, 1. Всим військом проти албанців почав командувати військовий міністр Махмуд-Шефкет паша. Турецьке військо розбило албанців коло Дрениці. ПАРИЖ, 1. З берегів Атлантичного океану сповіщають, що там лютують бурі і пустошать все. Багато кораблів викинуто на беріг. Скілька душ втопилось. КАЇР, 1. Вбивцю міністра презідента засуджено до смертної кари. ВІДЕНЬ, 1. В палаті депутатів депутат Марков казав в своїй промові, що буковинський уряд під впливом української агитації, порушує політичні права руської народньої партії. Одній селянській депутації було заявлено, що селян будуть стріляти, коли вони будуть належать до русофілів. (Сильний рух). Презідент заявив, що скаргу можна внести в формі інтерпеляції.

