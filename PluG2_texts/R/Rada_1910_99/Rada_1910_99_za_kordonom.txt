За кордоном. Милійони Абдул-Гаміда.
Берлінський краєвий суд, розглянувши позов турецького правительства до германського банку про 12 милійонів марок, постановив, що банк має право не видавати ті гроші. Справа, як відомо, виникла з того, що бувший турецький султан Абдул-Гамід ще за часів свого панування по клав у германський банк на своє імя 12 мил. марок. Коли Абдул-Гаміда було скинуто з султанства, нове турецьке правительство звернулось до германського банку з проханням видати ці гроші, було прислано заяву самого Абдул-Гаміда, що він по добрій волі віддає ці гроші турецькому правительству. Рада банку, одначе, відмовилась видати ці гроші, не будучи певною в тім, що над Абдул-Гамідом не чинено насильства, щоб примусити його згодитись. Тоді турецьке правительство подало скаргу на германський банк
у берлінський краєвий суд. Останній, одначе, згодився з доказами представника банку й постановив, що Абдул-Гаміда дійсно примушено дати згоду й що, таким чином, банк має право грошей не видавати. Гадають, шо турецьке правительство перенесе тепер справу в германський імперський суд.


