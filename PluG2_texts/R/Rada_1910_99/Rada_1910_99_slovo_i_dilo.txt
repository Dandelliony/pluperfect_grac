Слово й діло.
„Великих слов велика сила', а діла мало. Велика гора обіцянок породила невеличку мишу. Такий результат недавнього з'їзду діячів в справі боротьби з торгом жінками. Велику силу обіцянок, якесь наче справжнє розуміння соціальних причин виявив голова цього з'їзду в своїй вступній промові. Можна було сподіватися, що після гарних слів голови з'їзду фон-Анрепа —про те, що молоді дівчата й жінки доходять „до жизни такой" через соціальні та економичні умови, весь з'їзд дружно піде цим шляхом, дружно візьметься до виявлення цих „умов*. В промові голови з'їзду гучно дзвеніла слова про безправья, про поліпшення умов життя робітників, про няродню освіту, про волю й права кооперативних і професійних спілок. Весною, силою живого життя віяло од цих слів і хотілося вірити, що це правда... Правда, в серйозне, рішуче значіння постанов з'їзду ми не вірили, перетворення суспільства не ждали. Ми знаємо, що коріння простітуції заховано далеко в сучасному соціально-економичному складі суспільства, що поки ці умови не буде змінено, оздоровлено, —всі заміри викорінити простітуцію марна трата сил. І ми ждали не зміни в суспільстві, а серйозного освітлення „умов", коріння простітуції: признання тісного звязку між необхідністю продавати тіло і продавати робочу силу, признання, що боротися з прсстітуціею — значить добиватися зменшення робочого дня для жінок, підвищення зарібної платні, обезпечення материнства, кращих умов праці і т. и. і т. и. Але вартість бучних слів незабаром виявилася. На другий же день з'їзду той самий голова, що говорив красно про всякі свободи, не допустив на з'їзд члена Державної Думи Кузнецова, який багато міг би сказати про „умови" простітуції, бо не раз про це говорив в Думі. Цього мало. Крамольний дух не давав спокою „октябристському" „ліберальному" голові. На з'їзді були представники од робітників. І от під час обміркування резолюції першої секції про соціально-економичні причини простітуції, голова з'їзду рішучо заборонив говорить представникам робітників. Робітники покинули з'їзд, подавши протест проти презідіума, який не дав змоги виявити справжні причини простітуції, що коріняться в складних соціальноекономичних відносинах сучасного життя. Щож зробив з'їзд для того, щоб запобігти великому соціальному лихові, простітуції? Які ліки придумав він для загоїння болючої рани? Ось головні постанови з'їзду: і) негайна одміна регламентації простітуції, 2) закриття домів роспусти, 3) слідкування, щоб ніде не вміщали оголошень що закликають до роспусти, 4) ознайомлення молоді з половим питанням та з венеричними хворобами, 5) необхідність заведення жіночих інспекторів, 6) охорона дитячої праці, 7) примусове виховання дівчаток простітуток і т. ин. З великої сили постанов тільки постанови що до охорони праці жінок, поліпшення умов праці, норміровка і скорочення робочого дня мають справжню діну і значіння. Всі ж инші — мають значіння невеликих пластирів на велику рану. 

