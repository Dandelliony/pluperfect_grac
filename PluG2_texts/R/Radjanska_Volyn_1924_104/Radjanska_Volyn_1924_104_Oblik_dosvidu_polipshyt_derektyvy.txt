ОБЛІК ДОСВІДУ ПОЛІПШИТЬ ДИРЕКТИВИ.

(З роботи колегії оргвідділу Губкома).

Одним із певних заходів до вивчення партроботи на місцях, визначається тепер нашою організацією, прикріплення до Губкому та ЦК окремих осередків. Головною метою виділення осередків під безпосередній огляд Губкому полягав в необхідністі простежити процеси,
 що відбуваються в низових партійних і робітничих масах, на живому досвіді роботи, в виявленні найбільш доцільних методів, підрахунку наслідків від їх переведення для поліпшення керовництва. От-же тут не повинно бути відхилення в тому напрямку, що Губком чи ж ЦК безпосередньо керують тими осередками.
Керовництво залишається за окркомом та відповідними райкомами. Губком і ЦК тільки стежать за роботою, знайомлються з кожним її кроком. Для того, щоб це ознайомлення було повнішим, осередки регулярно мусять надсилати до Губкому всі свої матеріали. Огркоми й райкоми повинні слідкувати за переведенням цього своєчасно в життя. До того ж секретарі виділених організацій, при складенні своїх звітів, не повинні обмежуватись коротким констатуванням, — вони мусять ілюструвати звіти фактами з життя осередку, що характерно освітлюють ту чи иншу галузь праці. Потрібно, також, у потрібних випадках, загальну форму звітів доповнювати спеціальними питаннями, що ними цікавиться Губком.
 Крім звітів про роботу, треба надсилати ще й плани, конкретно зазначаючи виконання їх і ті хиби, що гальмували переведення накресленого в життя й т. ннш
 Иноді в праці осередків виникають питання, що набувають термінового характеру й концентрують на собі нашу увагу; особливо повстає це часто на місцях, в місцевих умовах. За для повного вивчення таких питань слід використовувати систему запитань 
і анкет, звичайно, що в цьому випадку велику допомогу Губкомові дадуть прикріплені до нього осередки.
Він, знаючи їхнє життя, яскравіш може з'ясувати по них і стан того чи иншого питання. Для цього й потрібно використати систему запитань і анкет перш за все в відношенню до таких осередків. Але, було б цілком недостатнім вивчення, коли б Губком обмежувався ознайомленням з роботою на місцях тільки по матеріялах осередку.
 Потрібні безпосередні виїзди
 представників Губкому на місця, міцний звязок з прикріпленими осередками. Ця робота мусить провадитись так: через кожні 3 місяці повинно провадитись обстеження діяльности виділених організацій; два рази на три місяці Губком повинен давати критичні огляди тієї діяльности. Ретельно, через інструкторський апарат, мусить підтримуватись постійний, органичний зв'язок. Цей новий захід у роботі наших організацій є надзвичайно цікавим і важливим. Він дасть можливість керуючим органам як слід ознайомитись зІ змістом і характером живої праці на місцях й тим самим поліпшити свої директиви. Л-ва.