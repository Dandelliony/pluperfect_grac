От так сельрада!
 Невже до неї Олевський рай виконком не заглядає.
Як зайти до канцелярії сельради в с. Стовпины, в червоному кутку зразу ж побачите образ, в білому рушникові. Поруч з образом вісить портрет робітннче-селянського уряду, а далі вирізаний з газети портрет т. Леніна. Обидва ці портрети, звичайно, рушниками не прибрано. Мухи позначили їх своїми слідами. А образ — сяє за шклом, у новій срібній ризі. Мухи його вже не попсують.
  Образ, бачте, тому вісить, що канцелярія міститься в хаті секретаря сельради. У канцелярії стоїть ліжко, й на ньому иноді ночує батько секретаря. Він же не дозволяв ЗНЯТИ образа. По двох селищах Столлинської сельради, не инакше, як з божою допмогою, ще не відчинено хати-читальні. Немає школи й учителя, немає комсомольського осередку. Кооператив не засновано. Немає й пункту по ліквідації неписьменносте, хоч усього то ледве-ледве набереться два відсотки письменних. Агроном був у селі за весь рік лише раз.
 Думаєте, що село це десь далеко на півночі, на Поліссі? за верстов двісті од міста? Ні, до районного осередки, до м. Олевська лише вісімнадцять верстов.
Варто було б сельраді більше до праці братись, а не на образ сподіватись. А райвиконкому — краще знати, що в його по селах робиться.