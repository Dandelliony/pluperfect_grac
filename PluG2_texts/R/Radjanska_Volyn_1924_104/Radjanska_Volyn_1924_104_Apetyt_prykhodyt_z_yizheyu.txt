„Апетит приходить з їжею".
У сьогоднішньому числі ми друкуємо уривки зі статті «відомого великого німецького промисловця пана Рехберга». У цій статті, надрукованій у головному органі (газеті) німецьких гірничопромисловців «Дейче Бергверке Цейтунг» п. Рехберг ділиться своєю бесідою, котру ВІН мав «З ОДНИМ І8 представників англійських консерваторів безпосередньо після виборів в Англії, в результаті котрих, як відомо, консерватори прийшли до влади. Ми звертаємо увагу трудящих нашої губернії на її зміст, бо після «нот» пана Чемберлена до радянського уряду та після подій в Єгипті та в Персії, що відбуваються зараз в цій бесіді не можна вбачати просто балаканину реакціонера, що з'їхав з глузду, а щось на манір програму тої партії, до котрої він належить і котра стоїть тепер в Англії біля влади. Ми дозволяємо собі навести кілька таких одвертостей: Мова йшла „про вростаючу стурбованість Англії сприводу успіху більшовицької пропаганди в Китаю, Єгипті, Індії, Месопотамії та инших місцях», і співбесідник Рехберга так просто й заявив: «усі англійські спроби знайти можливий модус вивенді» (форми співжиття) з більшовизмом потерпіли невдачу. Тому Англія повинна буде в недалекому, майбутньому, понести зброєну боротьбу проти більшовизму за своє існування. Чи не буде часом співбесідником п. Рехберга сам п. Черчіль, фаховець по справі інтервенцій — вже дуже це нагадує тон його заяв. Але далі ще краще: «на випадок, коли справа дійде до організованої Москвою серйозної революції в азіятських, африканських та англійських колоніях, Англія повинна буде скерувати проти Москви рішучий удар". От-же, ми довідалися, що Китай та Єгипет належать до числа „азіятських і африканських англійських колоній». Уже ця одна відвертість чого варта!

Ми весь час запевняли, що буржуазна Англія так дивиться на справу, але нам де-хто з «робітничих» партій не вірив, або вірніше удавав, що не вірить. Далі: … тому Англія обмірковує план притягнення Німеччини дії здійснення військових операцій проти Москви, взамін чого, Німеччина одержить відповідні компенсації. 

Тут уже не лише програм, але й план операції аж до поділу шкіри ще не забитого ведмідя, включно, при чому на цьому план, безумовно, не закінчується. Але послухаймо, що каже далі сам «автор»: «Після скинення Радянського уряду за допомогою військової сили розпочалося б відновлення Росії обопільною працею великою англійської і німецькою промисловости". 

Недурно говориться, що «апетит приходить під час їжі». Проковтнувши Єгипет і збіраючись зробити те ж саме Персією, панове консерватори занадто вже розохотилися. Що ж до пана Рехберга, то він «цілком погоджується». Нагадаємо нашим селянам і робітникам, що років зо два назад німці вже пропонували панам консерваторам щось подібне до цього. Правда, тоді з цього нічого не вийшло. А зараз може й вийти, бо англійський капитал творить волю свого американського брата, а американська буржуазія — це найлютіший наш ворог. На політичному обрію починають збіратись тучі, і ми звертаємо на це увагу трудящих нашої губерні. Нам, признатись, не страшно, бо наше міжнародне становище й авторитет серед всесвітнього пролетаріату, особливо англійського, б кожним днем зростає. Але необхідно памятати, що й те й друге залежить від стану нашого господарства, иншими словами — від виробничости праці, від міці наших Червоних армії й флоти та від внутрішнього стану нашої партії.