Вечір у 4 роті Богунського полку.

Мені з представниками Богунської сельради 28 листопаду б. р. довелося побувати на відкритті ленінського куточка в 4-й роті 130-го Богуяського полку.
 О 7 год. вечора прибули ми в роту. Червоноярмійці нас зустріли гарно. Перед відкриттям було влаштовано засідання комосередку роти з представниками сельради, на якому вироблено план проведення вечора та росподілено по-між ком- та політскладом роти та шефом роти — Троянівським райвиконкомом передплату газет.
 При цім Богунська сельрада від себе передплатила для роти журнала „Безбожник", а гр. П. — один примірник газети „Правда".
 Після засідання комосередку до ленінського куточку запрошено всю роту й роспочалося відкриття кутка,
 Першим з промовою виступив політрук полку, котрий яскраво змалював значіння, яке має для червоноармійців ленінський куточок і закликав їх відвідувати його.
 Представник від Богунської сельради закликав червоноармійців серйозно поставитись до військового навчання й міцно держати рушницю в руках, стоючі на сторожі своєї радвлади. Після привітань червоноармійці декламували ріжні вірші і т. н.
 Особливо вразив і приємно здивував червоноармійців і гостей виступ маленької дівчинки, років 5, котра чуло й чітко продекламувала низку гарних віршів. Вечір закінчився о 10 годині вечора співом Інтернаціоналу. Розходючись—червоноармійці ділилися вражіннямя й прохали представників сельради передати шефові — Троянівському райвиконкому, аби він частіш навідувався до своїх підшефів.
П.