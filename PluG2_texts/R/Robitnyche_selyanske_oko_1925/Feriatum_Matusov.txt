Свято в Матусові.
Тиждень тому відбували свята та виставки у кожному селі району, а 6-го Вересня майже кожне село дало якісь експонати в район. В театрі росташовано величезні гарбузи, кавуни, бураки і ріжні овочи, далі колоски ріжних хлібів та зерно, усякі культурні кормові трави, а по стінах розвішано ріжні діаграми та картограми, які свідчать про зріст колективних господарств, про підвищення сільської продукції та про машинізацію нашого району. Театр уквітчано. На сцені портрети Леніна і инших керовників революції. У дворі цілий ряд сільгосподарських машин; тут і трієр і сортіровка і програвителі і бочки для сприскування, ріжні плуги, та борони і ручна для кукурудзи молотарка, та багато иншого. Агрономи пояснюють. Селянство цікавиться, розглядає.

А ось і новина: три трактори «Фродзона, один оре, а селяне пильно приглядаються, до їх праці і міркують, що то річ гарна, а там два других набрали купу дітей і катають на третю «скорість» по улицях. Регіт, біганина. Трактори колективів: Ташлицького, Лебединського та Куцівського. Матусяне з заздрістю дивляться... Мабуть скоро куплять. Нові струмочки життя все збільшуються. Люде веселі — і старі і молоді стоять купками і міркують про краще життя, де, хто з старіших хитає головою і зітхає... А все ж наш Матусівський невеликий район має вже 4 трактори. Ну бо хто слідуючий, щоб на майбутнє свято врожаю кожне село приїхало в район своїм трактором.