З навчальним роком вас!

Малий фейлетон.
Казав один письменник, каже, — як хочеш, щоб дитина чоловіком виросла, то коли вона народиться, бери в руки батьківські різку і бий, примовляючи: «виростеш — не пиши віршів, не пиши, не пиши...». І не писатиме. Ій-бо! Такого впливу треба мабуть вжити і до навчателів Черкаських шкіл. То ж кляті, як тільки іде осінь і клопот з ними. Школи їм не впоряджено. Будинків бракує. Ладу немає. Клопот! А взяти б їм голову між ноги та... не носіться з комплексами, не складайте планів, не малюйте схем... От і не будуть тоді галасу знімати, що перша трудшкола імені Леніна, перед самим навчанням пакується до чергового мандрування на „новие хватерьі", Що інспектура Окросвіти цій школі наказала розпочати навчання 15 вересня, а згодом забула, та прислала бамажку звільнити до 15 вересня приміщення. Сами знаємо, що робимо, і коли завтра принесемо третю бамажку „щезнути з лиця землі Радянської" — значить щезай з гамузом. Другій школі теж не переливки — голови немає. Воно коли б комусь там і не було її — байдуже, часами за голову править „орган" тіла, що ніяк на неї не скидається, а от у школі це з'ян — нічим кажуть митикувати. Не відстає і третя школа. Ця так дивується, що інспектор соцвосу звістку приніс, ніби Ті — третю, найщасливішу, найвродливішу, найсмирнішу окросвіта має досвідною зробити. Так яке тут диво. Ми ж не кажемо, що коли із звичайної, та робиться досвідна, то „отсюда и витекаєт". Матимете нагрузку в 200% , утримання матимете по ЗО карб, на вчителя. А щоб не хвилювались так ми і нагрузку і утримання зробимо твердими — чортового батька вгризеш. Житимеш тоді товаришу Савво, ) та Комунгосп хвалитимеш. Подвалом темним похожатимеш, головою об стелю стукатимешся, та сухоти набуватимеш. Ото ж, хлопці, сидіть і не рипайтесь. Слухайте, що „началство" говорить, бо як розгніваєте — різкою битиме. От побачите. Сяде отак комунгосп вам на ноги, а окросвіта візьме різку в руки, та спустить штанці, та-а... З навчальним роком вас!
) Тов. Савва, той самий, ща й ласки Комунгоспу Черкаського перебуваючи в подвалі третьої школи, захворів на сухоти.
