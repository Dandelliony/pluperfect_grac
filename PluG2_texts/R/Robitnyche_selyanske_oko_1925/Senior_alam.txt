Сеньйор громадський діяч.
Разом зі зростом добробуту села — зростає і селянська активність. Найбільш яскравий прояв громадської активности села — це селькорівський рух.
На жаль підход до селькора у нас ще однобокий. Ми звикли розглядати селькора як засіб для виявлення хиб радапарата, та як засіб боротьби з бюрократією.
Селянин повинен не тільки критикувати, але й сам приймати участь в Радянському будівництві.
Тому треба використати селькорівство як засіб втягнення селянства до державного керування.
Селькор живе в гущі селянства, він добре знає хвороби та потреби села.
Через це селькор часто своїми попередженнями дає можливість перевести в життя потрібні закони.
Ще до цього часу наш партійний та радянський апарат не уяснив собі ролю селькора в будівництві нашої Республіки, через це селькора часто переслідують ріжні злидні й контр-революційні елементи.
Зараз, коли ми беремо курс на безпартійний селянський актив роля селькора надзвичайно важлива.
Треба звернути більше уваги селькорівському рухові. Треба утворити навколо селькора товариські умови, що дає селькору моральну допомогу.
Треба дати упевненість селькору, що його активности в справі радянського будівництва чекає Радянська Влада, чекає Компартія.