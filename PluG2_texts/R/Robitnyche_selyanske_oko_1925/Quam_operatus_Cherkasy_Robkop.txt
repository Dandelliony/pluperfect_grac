Як працює Черкаський Робкоп. (За матеріалами обслідування зробленого Черкаською ОКР СІ).
Ознайомившись зі станом нашого робкопу, робітниче селянська інспекція відзначає повільне зростання членства в ньому: за 6 місяців прибуло всього 32 членів. Членів спілок кооперовано тільки на 59%. Не членів спілок записалось у Робкооп тільки 62 чол. за півроку. Фінансово-економичний стан робкоопу міцний. Векселі не протестувалися. Крам випродується раніш, ніж минає термін, що на нього привезено на борг цей крам. Що є кепське в стані робкооп — так це мала кількість власного капіталу: мало вжито заходів щоб стягнути пайові

внески (заборгованість по паях 64%; на хідкий крам робиться велике нарахування; мало прибутків дають підприємства — їдальня та пекарня. Взагалі накладні витрати по випічці й торгівлі хлібом значно високі, норма випічки мала (6 п. одноразово, а на добу 24 пуди). інспекцією дано Окркомвнуторгові поради налагодити справу з постачанням муки робкопівській пекарні з державних органів, а ЦРК подбати про механізацію хлібовипікання, щоб у цій справі охопити весь міський хлібний ринок.