В Міськраді.
20 жовтня, в залі Ц. Р. Клубу, відбувся черговий пленум Черкаської Міської Ради. Відчитувався про стан народньої освіти по місту Інспектор Наоосвіти т. Циганенко. — Наші культурні потреби переросли наші бюджетні можливости. Ось головна нехватка, котра найбільш прикорочує всі наші пориви до завоювань на культурному фронті, — казав доповідач. Загалом освітня робота покращала проти минулих років. Запроваджуєтся загальне навчання, дбається про лікнеп серед дорослих, та підлітків. Діти шкільного віку в Черкасах охоплені школою на 75 відсотків їх загальної кількости, а в селах коло 40 — 50°/о. До минулої мережі шкіл у місті бюджет дозволить ще 12 комплектів, а на 6 ще треба відшукати кошти, використавши плату за навчання у старших класах. Помешкань для шкіл не хватає, з ремонтами де-яких шкіл і дитячих будинків ще наші го сподарники не справились, (з нового бюджету кошти черпають), тому де-котрі школи працюють у другу зміну. Перед комгоспом на черзі невідкладне завдання: за декретом, вишукати всі бувші шкільні будинки й передати їх в одремонтованому вигляді школам.

Нові школи. Йдучи на зустріч громадського почину Наросвіта відчиняє промислово-техничну школу, на початках самоутримання. Закладається також єврейська профтехнична школа, щоби мали де завершувати свою освіту євреї, що скінчують національні трудшколи-семилітки.
Боротьба з дитячою безпритульністю. Це болюча справа, тим, що дуже складна, нема на ню досить коштів, а через те й кваліфікованих педагогів до цього роду дітей.
Дитбудинки міські бідні, без доброго устаткування: діти кепсько одягнені й взуті. їх є 700; на них іде чеїверта частина бюджету Наросвіти 250 тисяч. Треба розвантажувати дітбудинки, попристроювати перерослих дітей на підприємства, а тих, що мають батьків повернути останнім, щоб була змога підбирати з вулиць нові лави безпритульністи. Вирішувала Інспектура Н. О. також питання переводу дітбудинків в инші міста округи, як от Золотоноша, Златопіль тощо. Де що в цьому напрямку вже зроблено. В Златопілі організовано євр. трудколонію. На допомогу Державі треба мобілізувати громадянство в особі осередків друзів дітей, щоби вони і в цьому році здобули якійсь гріш на допомогу безпритульним
Дошкільне виховання. Треба дати дитині виробничу радість, а це можна зробити коли вона в гурті і грається, і майструє і вчиться. Дітей віку 4 — 7 літ треба теж підготовляти до школи. Коли коштів немає, будемо агітувати серед громадянства за кооперативні „дитячі садки* (хоч до зіми ця назва не підходить П. В.). На педперсонал у ІНО кошти найдуться, нарешті складуться запевне зацікавлені батьки. В Черкасах 2 дітсадки вже існує: український і єврейській, їм мусять батьки допомагати вказаним вище способом.
Клуби, театри, кіно, музей. Наші клуби кепсько ще працюють, бо мають дві няньки: Політосвіту та Культвідділ ОПБ, котрі ше добре не порозумілись, щоб на належну височінь справу поставити, хоч де-які досягнення безперечно є. Наш ЦРК є сумний свідок цього подвійного піклування. Инші клуби теж не дуже добре працюють шукатимем спільно шляхів до їх оживлення.
Постійної трупи Черкаський театр не має, обходиться то гастрольорами, та власними аматорами. Кіно відремонтували, прибутки з його підуть на підсилення лікнепу. Передбачається встаткувати 20 кіно по селах. Музей в досить задовольняючому стані; ще мало своїм впливом охоплює округу. Йому потрібно більше громадської уваги й почину.
Ліквідація неписьменности. В минулому році зліквідувало в Черкасах свою технеписьменність коло 1000 чоловік. На цей рік передбачається значно збільшити це число, для чого потрібно 32 нових ліквідпункти. Бюджет може витримати тільки 9 з них, а на решту треба вишукати коштів. У цьому мусить допомогти громадська самодіяльність т-в ім. Леніна.
Де готується Червоне вчительство. Черкащина має багато невід: повідного для нових педагогичіних вимог освітницького персоналу, але мусить його викори стовувати. Загальне навчання ще збільшить попит на культурників. Тому мусимо зміцнювати наші три педагогичних технікуми в Черкасах, Золотоноші й Корсуні. Поки що ІНО провадив перепідготовку робітників освіти в Черкасах у формі місяшних курсів. Були також конференції на місцях, по вчительських осередках.
Бюджет Окрнаросвіти. Бюджет ІНО на 1925 26 рік забирає 34,6 відсотка місцевих коштів — (1.500.000 карб.). Але потреби, при запроваджені загального навчання, вимагають додаткових сум коло 700 тисяч Це відіб'ється на нормалізації нашої роботи. Треба буде налягти на плату за навчання, на використовування земель, на зміцнення громадської допомоги т-в ім. Леніна по лікнепу і т. д. У наросвітськім бюджеті Соцвих візьме 87,4 відсот. профосвіт
 — 62 відсот. і політосвіта — 6,4 відсот. всіх коштів.
Що робила секція на овіти при міськраді. Засідань було мало, особлива влітку. Активні члени секції дещо зробили по обслідуванню клубів та дитбудинків, нагадуючи про необхідні ремонти та про поліпшення стану роботи в цих установах (доповідь т. Косової).
Нові квартирні ставки. Тов. Клеіценко, Завкомгоспом, дав на затвердження Міськради ставки квартирної платні, вироблені спільно з ОПБ, на підставі житлового закону й квартирної практики наших центрів. Ставки йдуть назустріч незаможним шарам міського населення, інвалідам, червоноармійцям та кустарям. На заможні шари населення перекладається більша доля платні.
Пленум Міськради носив цілком діловий характер. Помічалось мале число виступів по обговоренню доловідів. Запитань і записок було більше. 