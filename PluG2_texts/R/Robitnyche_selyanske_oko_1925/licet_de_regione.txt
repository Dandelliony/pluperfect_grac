В нетрях Черкащини.
(За лист ми: Д М.. Нетерплячого, І. П., Недотепного, Шпильки та Американця). Вже таку вдачу маємо: коли в засіках вітер не свистить, коли в кишені не переводиться копійчина, п'ємо. Як ніколи піяцтво зараз набрало широких розмірів — „п'ють як воду"... Немає жодного села де-б не лилася морем горілка. Особливо квітнуть цим нетри: з випивки повстають злочини, а тим більше коли п'є місцева влада: Голова Ходківської сельради (Глем'язівського району) Тригубенко любить часто випити і мало не що-дня п'яний співає. Ще не біда коли чоловік по трудах там перекинув чарчинк — така вже й слава, та не завжди добре. В хмілю зводиться нанівець авторітет сельради, як громадської

організації, бо той же голова ходить з бупрівцями по селу, п'є з куркулями, а коли трапилось поїхати до суду захистити від куркулів громадські інтереси — мало не всі „Столипінські отруби" одвідав, пропиваючи справу. В селі Яблунівці, Стеблівського району голова сельради спрігся в піяцтві з головою КНС. Як зійшлися, так і напилися, а громадська праця стоїть непорушно — кругом села провалля, яри — ні пройти, ні проїхати. І хіба дивно по тому, коли гомонить селянство. При такому стані сельраді байдуже, що там у неї під носом. В селі Дереньківець, Корсунського району, як раз проти сельради, є маленька хатка, в цій хатці живуть мати з дочкою,
що „святим зіллям" промишляють. Сельрада нічого не бачить, та й яке їй діло, коли то така принада, що її не минає, хто-б не йшов до сельради. Міркуймо, який у сельраді може стояти гармидер, коли під боком „монополька", коли відвідувачі приходять звідтіля веселими. В таких випадках випивається стільки самогону, що можна було б, як пишуть із села Шендерівки, Стеблівського району, зробити великий океан. Та не одні сельради на це хворіють. В село Хлистунівку, Городищенського району, завітав міліціонер Бердник, який набравшись гарно самогону, прийшов до сельради і почав вимагати від секретаря пояснень, чому його дружині не знято продподатку. Тут маємо характер командування „наказів" — і до цього приводе піяцтво.
П'ють і колективно. В селі Будищах, Мошенського району, артіль „Відродження" держить манастирський сад. В цьому саду самогон ллється річкою. Дійшло до того, що артіль зібравши врожай яблук ухвалила: одпіячити в кожного члена окремо. Пишуть: крик, співи, лайку тільки й чути було селом. А хіба по цьому далеко до руйнування того, що надбано тверезим розумом? Аж ні-ні! Нам треба оглядатись на цей бік справи, особливо обіраючи до громадських чи державних організацій. Сельради, КНС, КВД то-що, мусять посідати люди чесні, з тверезою думкою і громадським авторітетом.