Треба поліпшити справу народнього харчування. (В порядку обговорення).
Справа Нархарчу на Черкащині потрібує до себе пильної уваги. Робкооп, що взяв у свої руки цю справу, вчасно не поширює мережі їдалень. В Черкасах існує три їдальні: Робкоопа № 1-й, військова (закритого типу) та сельбуди --ківська. Перша завжди переповнена, бо в звязку з районуванням прибуло в місто багато нових робітників. Або не дочекаєшся обіду, або не хватає обідів. Почувається потреба відкриття ще другої їдальні Робкоопу в місті. За межами Черкас в справі Нар. харчування теж нічого не робиться. А при цукроварнях в першу чергу необхідно впоряжати-зразкові громадські їдальні для робітництва. При Черкаській цукроварні, напр., існує горе - столовка, котра, через погану постановку справи, ледве животіє... Треба піти на зустріч вимогам робітників, дати замісць малотямущої куховарки, спеца-кухаря, дати добрі сніданки, обіди й вечерю, щоб робітник надалі не виходив з їдальні голодний і т. д.

Треба також харчувати робітників у кредіт, порозумівшись з адміністрацією цукроварні, й призначити в їдальню завідувача, котрий-би знався на кулінарії. Дірекція заводу й фабзавком мусять піти в справі налагодження зразкової їдальні на зустріч „Укрнархарчеві та Робкоопові". Надалі така їдальня, що відпускає всього 40 обідів не повинна існувати. Це не громадська справа, а кустарництво! Тепер згадаємо про міський базар у тих же Черкасах. Чому досі там не відчинено для приїзджаючих селян чайної, закусочної на зразок московських „червоних трактирів"? Треба і в цій справі щось робити, та забезпечувати такі чайні газетами й книжками. Бусюкін.
Від редакції. Друкуючи статтю нашого робкора, редакція згадує ще про досить високі ціни на обіди в наших їдальнях, котрі багатьом службовцям і робітникам не приступні. Просимо діячів Нархарчу й Робкоопу висловитись у зачепленій темі.