Куди ліпше звертатись?
(Черкаси)

Ех, вина й парфюмерії в нашому Робкоопі! На почесному місці все виставлено. От як би так було й з цукропіском та мукою... А то ці необхідні для всіх речі споживання в нашому робкоопі як та зірка в хмарному небі: то блисне, то її вже не немає!... Коли-ж буде? Та от прибуде стільки й стільки вагонів тоді-то. Але так і не натрапиш на ті «вагони»... По чому гільзи?
По 26 коп. А коли-ж ці гільзи місцевої фабрики «Вікторія» скрізь по 25 коп. Нам коштує дорожче, як иншим — раз; чи варто балакать про якусь там копійку — два; й нарешті гільзи це речі роскоши... Відповідаю: — ми не так багаті, щоб тими копійками роскидатись. І перший раз чую, щоб гільзи були річчю «роскоши». Отак посперечаєшся не раз то й не знаєш куди ліпше йти: чи до свого робкоопу чи до приватнього крамара...