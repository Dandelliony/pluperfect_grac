КУЛЬТУРА й МИСТЕЦТВО Жовтень у музику.
Ми напередодні загального зібрання членів (пленума) Музичного Т-ва ім. Леонтовича. ; Скликання пленума — це момент у житті Т-ва, коли оста- І точно на досить значний час ! мусить бути визначено дальшу лінію його роботи. З кожним новим роком Жовтня міцнішає робота ідеологичного фронта, ростуть і ширяться музичні організації, народжуються і організуються робітники музичної преси, дужче чути голос маси, що прагне до творчої будівничої роботи в плані музичного мистецтва, організуються далекі закутки провінції, вона подає свою здорову думку, живу думку сьогоднішнього дня. Від загальних зборів членів Т-ва до широкого Пленума Всеукраїнського масштабу шлях значний і тяжкий. Чимало перепон було на тому шляху, не так легко було перемогти силу тих забобон, що так міцно вкорінилися в наше музичне життя і що й досі ще живуть і затримують його здоровий творчий рух. Суспільство, що викохалося на формах буржуазної культури, не так легко здає свої позіції, йому важко передати

надбання своєї культури до рук пролетарської маси, воно хоче зберегти свій вплив і своє першенство в тій галузі культури, де воно почуває себе найміцнішим. Але прийшов час сказати своє слово тому, хто досі був парієм: низовий робітник від мистецтва, якому ближче й дорожче інтереси його маси, настирливо заявляє про своє право на будування життя і на цьому новому для нього фронті. Завдання пленума — розвязати болючі питання нашої музичної дійсности. а тих питань дуже багато: масова музична робота, робота на селі, музична освіта, музична преса, музичне видавництво, державна мистецька політика в плані музичному, — про всі ці питання пленум повинен сказати своє слово. Плену — це живий покажчик стану нашої музичної культури, це голос маси і маси низової, що одна є головним творчим чинником нашого музичного „сьогодні". Прислухаймося-ж до її голосу, втягаймо її в роботу! Під прапором Жовтня будуймо наш новий фронт.
