Селянська позика на Черщині.
Реалізація селянської позики на Черкащині — біжучого 1925 р. дала наслідки значно більш ніж торік, а саме: 1924 р. реалізовано на 5512 карб., біжучого на 16032 карб. Частину із — зазначеної суми 16032 карб, реалізовано виключно на селі, себ-то держателями облігацій сільпозики на Черкащині є селянство. Порівнюючи кількість реалізації сільпозики минулого року, з кількістю реалізації біжучого 1925 року, ми бачимо, що ріжниця в кількости дуже велика. Це доводить нам, що селянство Черкащини зрозуміло фінансову політику Радянської Влади. Селянство добре зрозуміло, що ріжниця між державними позиками царськими, та між державними позиками радянськими велика. За царя усі державні позики поліпшували становище поміщиків та їх прихвостнів. На селянські позики Радянська Влада будує школи, лікарні та допомагає розвитку кооперації, поліпшує становище самих селян. Необхідно відзначити і ту користь, яку приносить селянству сільпозика. Реалізація сільпозики, починається весною, коли селянські продукти піднімаються в ціні, що дає змогу селянинові придбати її за самі малі гроші. На приклад: біжучого 1925 р. на початку реалізації облігація коштувала 87 копійок замісиь карбованця. В кінці ж реалізації, облігації ці підвищились до 97 копіок. Таким чином селянин, який придбав облігації з початку реалізації сільпозики, при кінці її має вже користи 10 коп.

Ще й те, коли селянинові потрібно платити сільгосподаток, то він платить казні облігаціями, які казна приймає від селянина по вартости 1 карб. Отже коли селянин не продасть тепер свого врожаю, а подерже його до весни, то він весною має змогу купити за 1 пуд хліба, 3 облігації, котрі йому збережуть на осінь 9 п. хліба. Крім того селянин, який придбає облігацію сільпозики, одержує на цю ще й %°/ о, а саме: 5% на рік, а ще коли він подерже її до розигришу, то може виграти по ній до 1000 карб, грошей. 