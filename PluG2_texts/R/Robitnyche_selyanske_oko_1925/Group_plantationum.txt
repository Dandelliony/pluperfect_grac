Групові посадки.
Групові посадки почали поширюватися, особливо на півдні України, де вигідність їх оцінило селянство. Вигідний для тої-, або иншої культури грунт, суміжні господарі використовують якоюсь одною культурою: виноградом, сливняком, яблуневим садком. Таким чином посадки тягнуться через суміжні ниви, утворюючи загальну велику площу посадок однієї породи. Які вигоди мають такі суміжні посадки? Коли садиться виноград, або хміль, грунт глибоко переорюється або перекопується і старанно вибіраються хробаки, які нищать посадки. Коли садять садок суміжні господарі, то посадки мають захист, що утворюється сам собою, коли скупчується багато дерев; господар, який добре ще нез нає як догяядать за культурою, яку почав вирощувати, легко може брати приклад від свідомого сусіда. За таких умов легко організувати

товариства як по спільній боротьбі з шкідниками, збуту врожаю, або переробці сировини на вино, сушку, повідла та инш., тому, що маючи односортнього товару у великій кількости, можна вигідніше продати його покупцям на центральних ринках. При таких посадках полегчується охорона посадок як від скоту, так крадіжок і зменшуються витрати на огороду Взагалі такі посадки створюють багато вигідних умов для кожного окремого господаря. Вони в окрузі мають величезну вигоду для виноградників на пісках, сливняків та яблуневих садків. Окружний Земельний Відділ ухвалив відпускати посадковий матеріял з Михайлівського пітомника селянам округи для групових посадок зі знижкою 10% з продажних цін, які коливаються в залежности від породи і розбору 40-80 коп. за штуку. При групових посадках окремі господарі можуть користуваватись
кредітом Сельбанку через с.-г. кредітові товариства; такі кредіти Сельбанк відпускає терміном на 2 роки. Маючи на меті вироблення доцільнійшого асортіменту таких посадок, приймаючи на увагу кліматичні, грунтові та економичні умови, Земвідділом засновано районові помологичні
комісії, з необхідною участю в них місцевих господарів, які мають багатий досвід в культурі того або иншого сорту, аби з великої кількости сортів, які розповсюджені в сучасних посадках, визначити самі врожайні та доходні для поширення їх через пітомник по окрузі.