Чим і як угноювати овочеві дерева.
За для угноювання овочевих дерев найкращий знадібок — гній, який має в собі все, чого потрібує дерево. Крім того, гній робить землю пухкою, надає їй тепла та вогкости, чого ніколи не дасть штучне угноєння, а тому останнього слід вживати лише тоді, як гною нема, або-ж використовувати як додаткове угноєння. Як шо ґрунт середньої ситости, то молодих та знову насаджених дерев угноювати не

треба; це треба робити лише для дерев, що багато родять або-ж старих. Кінський та козячий кізяк, як тепліший, краще вживати на грунтах важких та холодних, а товарячий гній — на ґрунтах легких та теплих. Вживаючи хемічних угноєнь,
слід пам'ятати, що тут вся сила в тому, щоб добре знати, яких саме хемічних речовин потребує земля, бо инакше можна наробити більше шкоди, ніж користи. З хемічних угноєнь найголовніші: фосфоровий квас, калі, азот і вапна. Отже не треба забувати: всі вони можуть поліпшити лише хемічний склад ґрунту, не поліпшивши його фізичних властивостів.
Дерева, що посаджені давно, найпаче потребують гнойового угноєння, яке й слід додавати потроху шо-року. Роблять це так: в-осени, або весною навколо дерева, оддалік від стовбуру (дрібне бо коріння, що живить дерево, лежить далі ніж розгалузки бокових сучків) копають на один штих рівчак, куди й кладуть перепрілий гній або компост і загортають рівчак землею. Перед тим, як плід зав'язується, тos-то в травні і особливо, як ґрунт або погода сухі, наливають в той же таки рівчак розведеної водою гноївки (гнойової юшки), як-що ж ґрунт вогкий — гноївки водою не розводять. З кінця серпня й до кінця вересня корисно знову повторити поливання гноївкою.