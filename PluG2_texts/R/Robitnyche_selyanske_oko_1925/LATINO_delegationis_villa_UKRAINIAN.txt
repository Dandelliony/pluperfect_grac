АНГЛІЙСЬКА ДЕЛЕГАЦІЯ В УКРАІНСЬКОМУ СЕЛІ.
(Стаття Секретаря ВУЦВК'а тов. Буценка).

Для того, £шоб виявити виробничі перспективи розвитку нашої промисловости і тих перешкод, що зустрічаються на шляху відбудування нашого народнього господарства, англійська делегація парламентської фракції робітничої партії в складі т.т.: Голови Уолхеда, членів Гренфеля, Хол а, Марді, Джонса і Тейлора та секретаря Коута вкупі з представниками ВУЦВК'а і Харківського Округового Виконавчого Комітету відправились в село Двурічний-Кут Харківської округи для тогб, щоб зазнайомитись з життям та побутом українського селянина та з'ясувати наші революційні досягнення на селі. Нас зустрічають тисячі селян вкупі з представниками місцевої влади і колективу «Надія». З привітанням виступає Голова Райвиконкому. В своїй короткій промові він вказує, що широким колам селянства не байдуже, хто в Англії стоїть у влади. Для нас говорить він — селян глухих сел і хуторів Радянської Республіки надзвичайно важливо і бажано,
щоб ви, представники англійського пролетаріату зуміли перейняти від нас нашу революційну енергію, для того, щоб скинути консервативний уряд, і замісць господарства капіталистів збудувати своє, робітниче.
Голова англійської делегація тов Уолхед, приймає селянський хліб-сіль. дякує селян за ввічливий прийом і обіцяє від імени англійського пролетаріату зробити все залежне від них для того, щоб змінити існуюче становище. Він каже, що англійська делегація буде приймати заходи для того, щоб допомогти мирному співробітництву Англії та України. Ми доб'ємось заявляє Уолхед, того, щоб у вас машинізація сільського господарства розвивалась збільшеним темпом, чого і добивається ваш уряд. І це буде тільки тоді, коли ми західно-європейські країни дамо вам матеріальну допомогу і коротко терміновий кредіт. Ми цього вимагали і будемо вимогати й надалі. Після привітань англійська делегація висловила бажання оглянути колектив «Надію». Делегація дуже уважно оглянула все господарство колєктива, познайомилась з його планом та досягненнями в галузі сільського господарства. Англійська делегація була здивована всім тим, що вона бачила. Таких змін в селянському побуті І вона не гадала,побачити. Далі делегація
оглянула окремі господарства селян, одвідала 10 селянських господарств і сільські-кооперативні організації. Делегація дуже була задоволена зодвідування українського села. Вона заявила, що винесла саме гарне вражіння про стан Двурічного-Кута. Делегація підкреслила, що вона зараз бачить, що Жовтнева Революція пустила глибокі корні не тільки серед робітників, але й на селі де селянство виросло політично. Ми певні, що англійські товариші зуміють передати правду про революційні настрії українського селянства, про ті мирні плани, відбудування сільського господарства, про ту нову культурну роботу, яка зараз прова диться на селі, по клубах, хатах-читальнях і т. инш. Нам немає чого критись від англійських делегатів, ми певні в тому, що чим більш зуміємо розкрити і показати нашу радянську дійсність, тим більш підвищиться авторітет СРСР серед трудящихся Західу.