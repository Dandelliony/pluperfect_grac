Боротьба з повійкою
На селянських полях зустрічається сорняк, що його звуть повійкою, або березкою. Ця рослина дуже розповсюджена і росте вона скрізь. Засмічує вона як озимі, так і ярові наші хліба. Цей сорняк має два шляхи, що до свого розповсюдження. Один шлях — це через насіння яке поспіває, і попавши в грунт на другий рік проростає і з нього виходить рослина. Другий шлях розмноження-це бруньками підземними вони закладені на корінцях. Коли ми зриваємо цю рослину, то коріння її залишаються в землі, і при допомозі цих бруньок рослина знову виростає, а тому боротьба з нею важка.

За для того, щоб на поле не допустити насіння повійки, треба нам посівний матеріял очищати на млинках. Тоді насіння повійки і инших сорняків відлітає і в нас залишається чисте насіння. В цьому році ми будемо гарантовані, що насіння повійки цим шляхом не попаде на поле. Щоб знищити ті корінці з бруньками, які е на полі, потрібно посіяти пропашні рослини, тобто такі, під якими рілля обробляється, наприклад буряки, картопля і инші, або посіяти такі рослини, які глушять березку. Тоді березка не зможе добути собі харчових річовин для свого існування і загибає.