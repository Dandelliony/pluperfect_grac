Горбатого могила виправить.
Службовець тютюнфабрики Каплан хороший спец. Добрий комерсант. І голова сім'ї в 5 чол., таких собі, нівроку знаєте, яких не треба в Соснівку на поправку відсилати. А всю цю семейку обслуговує тільки одна Федоська. Одна однісінька. Та сама 54 літня неписьменна жінка, що вже 10 літ служить у Капланів, жінка, що не чула про якісь там кодекси законів про охорону праці та спілки.

За те радслужбовець Каплан про них знає і... старанно їх обминає. Оберегає старанно Федоську від усякого лихого ока радянських організацій. І хоч би сто двірників просил — не вписав-би її в подворну книгу. Робкор т. Вакуленко подаючи на це дописа, намагається всовіщати спеца. Киньте, товаришу: марна справа! Горбатого могила справить! А як думає профспілка Нархарчу?