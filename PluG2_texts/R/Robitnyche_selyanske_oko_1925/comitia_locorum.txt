ДО ПЕРЕВИБОРІВ ВСЕРОБІТЗЕМЛІСУ
Зараз розпочалася перевиборча кампанія низових осередків спілки „Всеробітземлісу". Де хто з товаришів гадає, що перевибори річ всім відома й про їх не варто балакати, але ж воно не так: — теперішні перевибори професійних ячеєк вимагають більшої уваги, ставлять перед собою й відповідні гасла які треба перевести безперечно в життя і перейти згідно з директивами вищих спілкових органів та вимог самої членської маси, на нові рейки виборности наших профорганів, аби в цих виборах брала участь вся членська маса. Коли в попередні часи ми робили перевибори то в більшій частині вони провадились шляхом виставлення кандідатур списками і як складався список так він і проходив, обговорення кандідатур майже не переводилось і такі вибори в останні часи коли маса політично й професійно виросла убивали самодіяльність та ініціативу членської

маси. До виборів не було ніякої зацікавленості й ми на наших з'їздах та конференціях мали: — що коли підходили до самого головного — виборів то делегати розходились кажучи „Це зроблять й без нас". Теперішні вибори треба буде переводити так, аби вся членська маса брала саму активну участь, треба щоб вищі професійні органи відчитувались й на низових конференціях, а саме: Окрфілія перед Гайз'їздом, Райком перед загальними зборами селькома чи на підприємстві. Повістки денної не запружняти великими докладами загального змісту, а ставити більше доповідів, в яких би була зацікавленість членської маси. Вибори, провадити персонально не роблячи ніякого нажиму административного, кожна кандідатура повинна обговорюватись перед виборами окремо і відхилення тієї, чи иншої кандідатури, яку виставляється з'їздом чи конференцією повинно провадитись
не инакше, як по постанові зборів. ї Вибори-ж Правління Райкому повинні провадитись так, щоб кандідатури обговорювались і виставлялись завчасно на загальних зборах сількому чи підприємства і остаточне своє вирішення одержували на райконференції. До Правлінь-же спілкових наших осередків треба обірати таких товаришів, котрі-б могли працювати й захищати інтереси батрака, сельгоспівського робітника так, як це вимагається теперішніми умовами роботи.
