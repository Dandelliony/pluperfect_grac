Жарти телефону.
(Малюнок)

Панночко, дайте держдрукарню! Мовчанка. Кидаю рурку й знову знімаю. Чуєте?.. Дайте держдрукарню! Чого бажаєте?.. Автопромторг! Що таке? Автопромторг. Товаришу, я вас не викликав. А я гадав, що це сандогляд вимагає грузовиків. Знову кидаю рурку і з незадоволенням дзвоню й кажу: Навіщо ви дали мені Автопромторг, коли мені потрібно держдрукарню? Знов дзвінок. Питаю: Держдрукарня? Відповідають: Укрм у т. Чого бажаєте? Пщениця 1 карб. 60 коп., дублікат Шевченківська 122. Комвнуторг втручається, борошна не буде. Товаришу, що вимелете?.. Ви збожеволіли. Дайте нарешті держдрукарню. Розмовляєте? Ні, ні!.. Не заважайте, — кажу — дайте держдрукарню. Дзвінок. Слідчий. Ви притягаєтесь до відповідальности. Вибачте, — заявляю — не туди влучаєте. Це газета «Око». Що? Тоці вибачте. Знову викликаю: Держдрукарню. Відповідають: БУПР. На вас чекають. Камеру приготовлено. Що? Яку камеру? Кидаю рурку й починаю стукати. Викликаю завідувача телефоною мережою. Відповідають: Заня т ий! Змилуйтесь, дайте держдрукарню! Дзвінок. Чутно жіночий голос: Сьомочко! Це ти? Кинь жарти! Я вчора на тебе чекала. Я кажу їй. Який я вам Сьома?! Дурачок! Це ж я. Оля. Що не пізнав... Тебе Рівочка писала.
 Киньте, — кричу — я вам не Сьомочка! Киньте рурку! Знов викликаю: Розмовляєте? Яке там «розмовляєте?» Дайте ж держдрукарню! Дзвінок. Лікарня. Ви родите? Вам акушерку? Піт ллється. Злісно кидаю рурку на апарат. Знімаю знову. Питаю: Держдрукарню! Відповідають: Пожежний обоз! Чого бажаєте? Який пожежний обоз?!! Справжній Черкаський! Кидаю рурку. Б'ю кулаками Не знаю, що робити. Ще раз знімаю рурку й кричу. Що ви мене з глузду зводите? Я от добру годину стою біля телефону. З слізьми благаю дати мені держдрукарню. Мені необхідно спішно послати матеріял для газети. Наборщики стоять без діла. Тов. Мерзер буде гудити редакційні непорядки. Розумієте? Йде простой, а ви мені даєте Автопромторг, Укрмут, слідчого, БУПР, якусь Олечку, пожежний обоз і ин. Чуєте? Дайте завідувача телефоною мережою. Через невеличкий час, — дзві- Завідувач телефоною мережою. Чого бажаєте? Оповідаю йому про все і прошу надалі вжити заходів, аби телефонистки були уважнішими і з'єднували з тими хто потрібний. Завідувач вислухав й заявив, що це є виключні дні, що акумулятор, комутатор, і т. и. перевантажені, що лінія несправна і, що від нечислених дзвінків телефонистки поглохли. Незабаром все буде виправлено, буде набрано новий штат і такі пригоди більш не повторяться. Ось приблизний малюнок Черкаського телофону.