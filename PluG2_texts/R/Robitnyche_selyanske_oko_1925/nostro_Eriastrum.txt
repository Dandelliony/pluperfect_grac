ПО НАШИХ ЦУКРОВАРНЯХ
Початок виробництва.

Димарі закурили (Смілянська цукрозарня). Після літніх ремонтів та обговорення виробничих питань, на виробничих нарадах (з практики минулого сезону), ми нарешті підготували до роботи наші цукроварні. Спершу пустили в рух піскову. Потяглись сюди й туди валки возів з сировиною — буряками, з жомом, з свіжими цукром до рафінарні,.. Виробництво піскової цукроварні, розраховане на чотирі місяці (в минулому році — два) зараз іде нормально. Робітництво підібране, є трохи й терармійців. Всі робітники до своїх обов'язків відносяться свідомо. Маємо, поки що, всього досить: і спец-одяг і инші вигоди. Касарні приведено в належний санітарний вигляд, тільки від самих мешканців залежить цей порядок додержувати, як слід). Є і червоні гарно влаштовані куточки, де по мірі можливости, провадиться культробота. Наші два велитні — цукроварні в цьому році дадуть можливість зменшити безробіття майже на три тисячі. Зарплатню з першого вересня трохи підвищено, й робітництво з надією дивиться вперед, ставши на шлях дружної праці. Ф. Зімзнио.
І ми почали. (Селищанська цукроварня). На об'єднаному засіданні завкома з адміністрацією постановлено врочисте свято початку виробництва призначити на 4 жозтня; що-ж торкається 350 карб., призначених філією цукротресту на це свято, то за ці г»оші купити бібліотеку на кожне село, яке сіяло буряки для цукроварні. 5 жовтня о 5 год. веч. почалась різка буряків. Перед цим було проведено мітінг. Присутніх робітників та селян було понад 300 чол. На мітінгу було з’ясовано про стан відродження цукрової промисловости взагалі, та зокрема в Селищанській цукроварні. Також виступало декільки представників від організацій, які підкреслювали досягнення в справі підвищення продукційности праці, техничного досконалення та зарплатні. Робітництво закликалось до культосвітньої праці, до ліквідації неписьменности, а також професійного та політичного виховання. За нами, робітниками, затримки не буде, аби тільки швидче адміністрація клуб відремонтувала. А то цей ремонт хто зна коли й закінчиться...