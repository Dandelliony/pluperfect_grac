Вкачаємо сельактив.
(В порядку обговорення).

Справа з вивченням селькінву являється досить серйозним і . важливим питанням, особливо з переходом на нові форми роботи на селі. Селянський актив виріс в часи революції та громадської війни, коли існування Радянської Влади стояло під знаком запитання. В цей час, найбільше передові, найбільше революційні елемннти села зі зброєю в руках виступали на захист Робітниче-Селянської Держави. За ними йшла остання селянська біднота. Вони з'являлися її верховодами, її партією Згодом, коли революційна заверюха минула, окремі представники цього активу організують Радвладу на селах. І ось на про тяжі 3-4 років по ліквідації громадянської війни в нас біля керма влади на селі стоїть цей актив, який до цього часу не зміг порвати з старими формами керовництва, не дивлячись на те, що обставини села зовсім змінились. Новий актив, що за останні
часи народжується, але не може видвигатись і рости тому, що він всякими шляхами придушується й переслідується старим активом. Всі заклики партії, що до нових форм роботи, що до виявлення нового активу і втягнення його в громадську роботу зістаються даремними Старий актив не може орієнтуватися в нових умовах, він немає такої елатичности в цій справі, яку має наша партія. І це народжує незадоволення з боку селян, не тільки на актив, але й на Радянську владу на чолі якої він стоїть по селах. Від цього в наших робітників складаються неправдиві уявлення про село, а це стає загрозою, що при такому стані ми не зможемо ним, як слід керувати. Треба буде нашим партійним і радянським органам більш пильно придивитись до цієї справи й поставити своїм завданням вивчення старого активу й висування нового на громадську роботу.