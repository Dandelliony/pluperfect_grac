А наш закооперувався.
(с. Станіславчик). Заклали наші незаможники кооператив, принесли на 42 крб. паїв і почали торгувати. Поторгували рік, разів зо три переобрали правління і торгують далі. Прийшов час. Відчитувались, голова кооперації і каже: „як собі хочете, товариші збори, лічіть, не лічіть — прибутку сто карб." Не встигли збори й подякувати як слід — інструктор ревізійного акта читає: — 263 карб, дефіціту (недохвату). „Ой-ой, та що ж це таке... торгували, переобрали"... То-то ж ба й є — чистили та погано. Не викинули М. Броварського, а тепер і чухайтесь. Броварський (член правління) на ваші грошики та самогоном своє становище зміцнював, бо коли-б не зміцнив то хіба ви-б його скарбником посадили? А то от посадили, а він і подякував. Втік. Що робити? Найдіть ще такого.