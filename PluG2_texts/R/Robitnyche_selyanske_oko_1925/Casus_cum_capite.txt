Малий фейлетон. Пригода з головою
(З листів Пролетаря).
Була в селі Юзефівці на Златопільщині сіросвитяна, безкожушна сільрада. І сказала сільрада найрозумнішому, наймоторнішому, найкрасивішому, найспритнішому Колодяжному: головуй! Був вечір. На дворі стояла погожа осінь і від начальственої головиної ходи шелестів листом шлях. Селянам уже давно снився землеустрій, мерещилось щось наче-б школа, сельбуд, бігли в безвість гладкі шляхи і тільки де-не-де гавкали на зорі собаки. Та яким, яким же боком показувати себе, що показувати, кому показувати, — і голові приходило в голову таке, що ставав він під чужим тином і мацав чи таки своєю головою він митикує. Виходило своєю, але що це: Котилася ясна зоря Та й в зела до долу... неслося з того кінця Юзефовки. Нашому голові в очах потемніло. Аж ось воно! Ось кому покажу! 1 коли-б не дядькове цуценя, що ув'язалося мов реп'ях за головою, ми-б не знали куди він і дівся. Перебіг Колодяжний одну вулицю, другу, спіткнувся разів кільки через незасипані вибої і вибіг край села.
На зустріч юрбою йшли дівчата й хлопці, роздираючи ніч гучною піснею. Голові застрибали в голові пакти карного кодексу, а язик почав вигортати їх з рота мов сміття. Слухали, слухали хлопці й дівчата половину заборону, а далі один і виступив: Упорядкуй нам сельбуд, тоді ми там розважатимемось, там і пісень співатимемо. Пакти карного кодексу розбіглися голові, мов руді миші, а хлопці пішли з піснею далі. Голова Колодяжний стояв і думав: була цариця Катерина і був десь найрозумніший, найкрасивіший... та миршаве цуценя дядькове й тут знайшлося: Не думайте — каже — голово Колодяжний, бо тому Катерининому голові кучер якось ненароком виколупав пужалном око, а вам... — і зникло. З того часу, розказують Юзефівці ні сходу не скличеш, ні засідання не відбудеш, а головина голова тільки те й знає, що протирає сільрадівські стільці. Р. 5. Питаєте, що робити щоб селяни ходили на сход? Ось будуть перевибори — об- Колодяжного за голову ще раз, як не ходитимуть тоді, напишите, може таки щось придумаємо!
