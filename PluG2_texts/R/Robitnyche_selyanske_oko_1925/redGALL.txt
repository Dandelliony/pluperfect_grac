ЧЕРВОНИЙ ПІВЕНЬ.
(Ташлик.)

Прийшло літо і селами почав стрибати „Червоний півень". Всюди забалакали про нього. Навіть з округи обіжник побігав по селах (сельрадах), нагадуючи останнім про „півня червоного", та засоби до впіймання останнього. Не знаю кого вже послухалась наша президія с./р. чи обіжника ОВК, чи поради Остапа Вишні. Мабуть Вишні, бо з одної пожежні бочка вартує в подвіррі голови с./р. (йому бачите потрібно — хату ремонтує), а друга — може так собі в селі мандрувати.
Самі машини пожежні теж доглядаються за порадою О. Вишні. Притягли їх оце на днях на пожежу до Бебика тай давай там справляти. От воно й гаразд. Воно горить, присвічує і гріє, а вони справляють, а людність, що на пожежу збіглася гуляє та дивиться як вони лагодять, а воно собі горить тай юрить, тай згоріло десь коло ста кіп хліба. Оце вам і все про пожежу, пожежню й господаря села Ташлика Сельраду.