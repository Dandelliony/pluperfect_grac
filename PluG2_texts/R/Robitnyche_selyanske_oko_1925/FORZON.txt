ФОРДЗОН.
„Що зкоїлося на ярмаркові Золотоношськоиу".

Лопотить... Гуде... Трахкотить... Ну прямо хоть вуха затуля — все одно, як ото бувало в літку, перед Маковієм, святий Ілько шарабаном проїде по „аблаках“. Так отаке саме в нас оце в Золотоноші зкоїлось. Та ще „Прич>істянський“ ярмарок стояв. Можна таки признаться, що стояв по саме нікуди в грязюці, але не біда. Діла йдуть: Торгують, продають, купують, міняють; ляпають, христяться, божаться, лаються, б'ються, дурять і... напиваються... Коли ось: гуде та таки-ж і гуде!... Куди там рахубі з своєю кінною... Отак гуде. Позадирали голови до неба і коуіі, і бички, й гуси, вівці, свині й люди — думали „араплани", коли невидно. І не „ахтонобіль" — бо чортова батька поїде по такому, коли Грицунові воли та й то випряглися, як віз загруз. Ні щось воно не те. Виліз Микита Андронович на воза, взявся за оглоблю дивиться і бачить: щось суне, а за ним ввесь ярмарок. А ну ходім! Сиди Параско на возі, а я побіжу взнаю. Плигнув з воза й загруз по самі коліна. Сіпнувся й вилетів без одного чобота. І ти, трясця йому в печінки — прости непорочна причисто". А люди біжять, кричять, в'язнуть, падають, сміються, встають і знову біжять. Змішалось усе мов під Крановим: вози перевертаються, корови повиривалися... Дивися біжить відтіля Самійло Нечипоренків до воза: кричить, махає шапкою та — „держи Панасе кобилу бо поб'є воза... Загнуздай хоть через сідельником". А там — „надінь Микито лошиці на голову мішок... Держи бички!.. Переймай ягнят!.. Сиди Катерино на возі й не рипайся, трахтори йдуть.
А там уже під'єгорили — чується — „Ой рятуйте, корову з. бумажником витягло з кишені. Держіть, держіть кобеняк украв, оно-но-но-нооо... Аж он побіг отой товариш по за , трактором" .. Дід Костиль прибігши до воза, був на точку та: „І трясця, нечиста сила, будь ти неладний з своїм трахтором, перелякав — думав, що німці базар обціпили-ху"... А баба Горпина збіра цибулю в калюжі: „Аа, трясця вам у печінки з вашим „трахталом"; повидумують „чорт-батька зна, що"... ич.. піддало роботи"... Припинився торг. Нема кому продавати, нема кому й купувати: побігли за трактором на виставку. Кажуть зараз оратимуть.; Та невже машиною можна орать?... Кажуть... Поїхали. Загородив. Пішов, а за ним, мов „обхожденіє" Кропив'янських автокефальців навколо церкви... Справді оре... Невіриться. Зміряв Клим Потапович пужалном: „Міленько"... ушир — „вузенько, а проте нічого"... Взяв у жменю землі. Потер. Вона... Значить видно оре. Став. Обступили. Мацають, шкрябають аж не повтопляються. Бідний тракторист у кожанім картузі аж употів одмахуючись. Поросходились... Шукають своїх возів та згукуються. Той шукає коняки, той жінки — всі потерпіли „пораженіє"; Тому, дивись, з колгоспу жеребець дав „трактора" по „определьоному мєсту", що й на воза не злізе. Всі не без лиха. А все таки, каже Карпо Мусійович, хоть кобеняк і потягло, а „їдять його мухи"... не ми будемо, коли такого Форзонами собі не притягнемо. Залопотить він у нас не так... Ну а поки що, запрягай сину та поїдемо до дому, та поорем трохи ще „Саком"... 