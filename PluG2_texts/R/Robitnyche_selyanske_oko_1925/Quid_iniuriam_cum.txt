Що в нас не гаразд.
(13 й держтартан, Черкаси). Місяців зо три тому назад? був у нас інспектор охорони праці і обглядав завод. В машиному відділі були ями в долівці, дах в багатьох місцях мав і дірки, вікна були побиті, а як які то й зовсім забиті дошками. Він за це не раз казав адміністрації заводу: з рештою мусів лякати актом. Це допомогло та не зовсім. Дах як був з дірками так і є, а як пішли дощі, то в машиному стало повно води. Як треба що справить, то нема чим: у иншій кузні в селі більш струменту, ніж у нас. Доводиться за дрібницями бігати два дні, щоб десь позичити Коли механик каже до адміні-і стратора — нема чим робить, то той каже: «в нас було все», а що «в нас було все» то він і сам не зна. З пилоправним відділом теж і не гаразд; там треба долівку перекласти, бо вона все одно що на воді держиться. Чи то вдарять молотом, чи пустять наждачний камінь, то вона вся так і труситься, як холодець, а дошок начеб то не треба йти позичать, Спецодяг треба було б видать робітникам першого серпня але його й не було. Відбулось делегатське зібрання, де розбірали колдоговор.

Всі присутні робітники в обговоренні договора приймали активну участь, скінчили й зачепились за спецодежу, через віщо не видають? Делегатське зібрання вимагало щоб на 10 серпня спецодежа була. Адміністратор обіцяв, що 15-го буде. Вже не одне 15-те минуло, а за спецодяг і чутки не має. На яких волах його ото везуть. 