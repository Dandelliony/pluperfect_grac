Пять років смілянськоі кооп. школи
Серед великих і дрібних ювілеїв останнього часу слід відзначити факт пятирічного існування Счілянськоі Кооперативної Профшколи, яка формально виникла 18 серпня року 1920, коли розпорядженням Кре.ченчуцького Губпрофосу її занесено було в реєстр профшкіл Черкащини. Фактично підготовчу працю по відчиненню школи роспочато значно раніш, а перший прийом відбувся наприкінці вересня 1920 року. Пять років життя школи були роками боротьби за матеріяльну базу для забезпечення її існування та за її організаційне оформлення. Разом з тим провадилась уперта праця по увязці тереотичного навчання з кооперативною практикою. Особливо важко було працювати з огляду на кепське постачання школи коштами. Школа перебувала й на випадковому субсідіюванні ріжних кооператустанов, і на договірних підвалинах і на державній субсідії, і частково на самоокупаємости.

Нормальним порядком фінансування профшкіл, згідно з існуючими законоположеннями, є забезпечення їх у головній частині витрат з місцевого бюджету, але до останнього часу з місцевого бюджету С. К П. Ш. нічого не одержувала, що в великій мірі гальмувало унормування праці школи. С. К. П. Ш. має досить добрі звязки з кооперативною періферією; дала вже три випуски в загальній кількости 78 осіб, які працюють переважно в низовій кооперації; в цьому році 5 вересня зробила новий, шостий, набор у кількости 40 чоловіка, з яких 13 комсомольців. Склад учнів школи пролетарсько-незаможницький, при чому зверх ЗО відсотків члени й кандідати ЛКСМУ. Політичне керовцицтво школою забезпечено належними партійними силами. Пятирічний стаж і цілковита радянізація школи дають їй право на всебічну підтримку з боку радянських та кооперативних органів. К. П.