Слід повчитись у ново-осотян.
Цього року Цукро-трестом було відпущено для потреб селянства на досить вигідних умовах багато чистосортного посівного матеріялу, яке відпускалось селянству із місцевих цукроварень. Насіння це високої якости і вартости, і шкода буде коли наслідки від засіву ним селянських полів будуть не зовсім задовольняючі. Головним чином доводиться побоюватись за жито, яке безумовно через два роки неможна буде назвати Петкутським. бо воно висіяне на селянських полях, разом з иншими сортами жита. Причинами зменшення врожайности від цього насіння тут може бути не тільки вищезгадана перешкода, тут велику ролю відограють несвоєчасний засів, засів руками і. т. и. Ми маємо надію, що в майбутньому році таке насіння буде теж відпускатись селянству, і щоб уникнути небажаних явищ, що до зменшення врожайности і поргішсння якости цього насіння, слід иншим селам повчитись, з села Нової-Осоти Олександрійського району, де цього року шляхом постанови громади було переведено засів всього парового клину поліпшеним насінням «Українки», та жита «Петкутського». Одночасно тут було винесено постанову про колективний засів

всього парового клина сівалками. Роботу цю вже закінчено і постанову громади виконанано на 99°/о. Засів переведено своєчасно і сівалками. Але найшлись зо два таких громадян, які порушили громадську постанову і посіяли руками своє насіння. Селянство вимагає в РЗУ притягнення до суду цих громадян за порушення постанови громади. Справу передано до суду і процес, що матиме показовий характер буде улаштовано в селі. Тепер доля цих засівів залежить від стіхійних явищ, але коли таких не буде то селянство матиме багато користі, воно і зараз уже має економію в насінні до тисячі пудів, бо сіяли не руками, а сівалками, а коли взяти на увагу і ту робочу силу, яка могла бути нєпродукційно витрачена при сівбі, то в цілому вийде, що селянство має до 240 карб, прибутку. Зокрема для агрономії це явище над.звичайно приємне, бо вона баче, що тисячам селян агрономичні міроприємства уже зрозуміли. В переведенні роботи по Новій-Осоті почесне місце займає сельрада в особі голови т. Корсуня, який працював не тільки, як адміністратор і організатор, ба й технично у полі допомагав справі вкупі з агрономами. 