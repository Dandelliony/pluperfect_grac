Мишача перемога.
 Малий фейлетон.

(Казочка для дітей).
В стані Таганчеської міжкоморної організації мишей знявся переполох. Засмоктане мишеня чуло як щось таке неоковирне, перекидаючи вилами снопи, нахвалялось знищити увесь мишачий рід. Збіглись на нараду. Поважна попеляста миша, задрала вгору хвіст, повела вусом і прорекла: „Тікаймо в підпілля". Відціля і почалося: Оте саме неоковирне, що перекладало вилами полукіпки, везло селом віз снопів. Помахуючи час від часу батогом воно міркувало скільки то шкоди роблять анахтемські миші і порівнявшись з другим неоковирним сказало: „Тпру“. Другим неоковирним був не хто инший як голова Таганчеської районової організації незаможних селян Білоненко, а тому послухавши скаргу на проклятих мишей — воно почухало потилицю, насунуло на лоба шапку і рішуче промовило — „знищимо". Далі розмову чуло тільки засмоктане мишеня. „Шкідників тра нищити еропланом... А раз ерспланом — вступаймо в товариство повітрофлота". Перед мишачою радою встало питання або, або.
Або голова Білоненко збіраючи зі всього району внески на повітрофлоту, знищити мишаче кодло, або мишам треба щось заподіяти голові. 1 Остання мишача нарада відбувалася тоді, коли мало не весь Таганчеський район вніс Білоненкові внески на повітрофлоту. Руде мишеня держало промову: „Виїсти розум Білоненкові — мишача громада запищала в один голос. „Виїсти". А минуло де-кільки часу і в дядьковій коморі миші зняли такий галас, що люди проходячи мимо кивали головою. Розум Білоненкові було виїдено і гроші на повітрофлоту потрапили десь инде. Завзяте руде мишеня під загальне пишання внесло ще одну пропозицію: „Одгризти Білоненкові"... Але тут знову знявся такий гармидер, що останніх слів розбірати було не можна. Так. і невідомо: чи одгризли миші Білоненкові ще що, чи з голови РайКНС, він потрапив за голову Сельради у Степанцій головує благополучно по сей день і час. Селянські внески до повітро флоти так і не потрапили.