Конференція металистів Черкащини.
(1-й день).

26 вересня в помешканні Центрального Робітничого Клубу відбулось відкриття конференції металистів Черкащини. На конференцію прибуло понад 40 делегатів, До президії конференції обрано т.т. Правільського, Доценка, Руденка, Деракторенка та Шевченка. Після затвердження повістки денної та регламенту було заслухано доклад про діяльність Черкаського Подрайкому т. Ровінського. Робота Підрайкому. На початку своєї доповіді т. Ровінський зупинився на роботі Правління і на тих питаннях, що були розвязані. Всього було розвязано 416 питань. Організаційних питань 85, по культроботі — 22, тарифно-економичних питань 22 та питань про безробіття 32. Правління Підрайкому звязане з Окрпрофбюро, ОПК та громадськими організаціями округи. Обслуговування Завкомів провадилось шляхом розсилки товариських листів та членів правління на місця.
Тарифно-економична робота. Головна робота полягала в цій галузі в заключені колективних умов. Зараз заключено колумови на майже всіх підприємствах метальової промисловости округи. Пересічна заробітна плата на місяць в робітників чувуно-ливарному заводі в Черкасах 40 карб., в Корсуні — 4o, в Стебльов — ЗО карб., на цвях-заводі — 50 карб. Економична праця провадилась кволо, лише недавно на підприємствах приступлено до організації виробничих нарад та комісій. Оборона праці та боротьба з безробіттям. Охорона праці за відчитний час провадилась гаразд. Відпускну кампанію виконано на 100%. На курорт було послано кількох робітників. Безробітних в Черкасах 33, по окрузі 44 чоловіка. Але з них кільки чоловік кваліфікованих металистів. Останні чорноробочі. Безробітні отримують допомогу — 7 карб, на місяць. Крім того вони працюють на підроботках.
