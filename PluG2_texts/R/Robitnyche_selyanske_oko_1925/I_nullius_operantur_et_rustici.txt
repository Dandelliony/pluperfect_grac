Волею робітників та селян
Наш радянський апарат управління було створено з великою домішкою урядовців, котрі дістались радвладі) від царських часів. Через те апарат цей ще не вдосконалено. Багато ще є невпорядкованости в нашому житті, багато ще хиб та бюрократизму (тяганини) є по установах, багато зловживань серед службовців і навіть по кооперативних та професійних організаціях. Робітничі й селянські кореспонденти з місць своїми листами до газет показують радвладі та компартії на хиби в роботі радянських установ та організацій, а разом з тим відмічають і наші успіхи в радянському будівництві, в розвиткові народнього господарства, культури й мистецтва. Викриваючи наші хиби, тим самим дають змогу владі й партії боротися з ними, щоб виправити їх, або вжити попереджуючих заходів. Розсказуючи про якісь досягнення колективної праці нових шарів радянського суспільства, дають наявний приклад цих досягнень, знаходять охочих йти й собі за добрим прикладом, і собі будувати нове життя так, як те роблять сусіди в районі, в окрузі, в столиці, чи в иншій союзній Республиці. Починаючи видання нашої газети, Окрпарком опитав анкетою передовиків села, чи потрібно нам, окрузі, мати свою газету. Селяне й робітники дружно відповіли: Треба. Видавайте, будемо читати й дописувати.

 Таким чином „Роб. Сел. Око“ повстало волею робітників і селян. За допомогою робселькорів нехай-же не сховається від„Ока“ ані жадна болячка на тілі молодого радянського суспільства, заразом з тим ані жадний новий камінчик на будову нового життя, ані жадна нова стежка, що веде нас до дальших перемог для встановлення соціалістичного ладу. У день виходу перших чисел газети насамперед вітаємо наших читачів та робселькорів і кличемо їх до співробітництва до колективної творчости, до організації навкруги газети всього чесного, революційного, з палкою вірою в майбутні перемоги комунізму, радянського суспільства. На перших кроках нашої діяльности, можливо будуть і помилки, але той тільки не помиляється, хто нічого не робить. Будем працювати і коли помилятимемось, наші читачі й робселькори вкажуть нам і наші хиби в газеті, щоби їх виправити. З певною вірою у розквіт нашої газети, що має обслуговувати велику округу в 23 райони, звертазмось до радянського суспільства Черкащини: Всі на допомогу новій газеті: передплатою, дописами, росповсюдженням, добрим словом і здоровою критикою!