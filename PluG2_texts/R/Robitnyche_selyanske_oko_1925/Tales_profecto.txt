Такому хазяйнуванню треба покласти край.
Коло ст. Шпола, півд.-захід. залізниць є чавуно-ливарний завод, котрий навіть в часи військового комунізму кипів, бурлив життям і дихав своїми гарячими грудьми... Устаткував його щез 1909 р. гр. Сліпченко, — механик з Стеблівського чавурно-ливарного заводу, не аби який знавець механичної та чавуно - ливарної справи. Місце росташування заводу дуже добре. Поруч — залізниця. Кругом цукроварні, котрі постачають замовлення круглий рік. І завод працював. І робітники мали заробіток, а цукроварні близьке місце для всяких ремонтних замовлень. Орендував цей завод Сліпченко, спершу (в 1921 р.) від Київського Губнаргоспу. Хазяїнував Сліпченко у ньому, як повний хазяїн, бо належного інвентарного опису заводу не було. Хазяїнувати було йому добре й через те, що спеців та контролерів тямущих не було, а Сліпченко був хароший спецмеханик, і під розумним керовництвом міг би чимало користи принести... В грудні місяці завод було передано до відання Шєвчєнкібськопі Окрвідмісцьгоспу, і місцегословські „специ" почали отой завод до Корсуня перевозити,

робити концентрацію, мовляв. І при цій перевозці перевезено те майно, заводське державне, не до Корсуня, а кудись краї, невідомо куди. Чимало з того майна розбито та порозбирано. Дійшло до того, що місцевком залізничників станц. Шпола, дивлючись на таке „хазяйнування", склав протокола і послав його до прокуратури. Зостався зараз на заводі тільки корпус його, який світить вікнами як кістяк дохлої коняки та ще де-кілька будинків; будинок контори, напр. цілий тому, що в ньому живе брат Сліпченків. В самому заводі зостався ще підйомний кран без цепів, бо їх повідрубувано при перевозці, вагранка, з якої злодії систематично щоденно розкрадають вогнетривалу цеглу, коло 70 штук вагонеток то-що. Приїхав оце якось інспектор промисловий з Черкас, позачиняв двері, понакладав печаті. Наказав Сліпченка виселити, та щоб поселили якогось залізничника, який би за кватиру оберігав те майно державне. Треба Робітниче - Селянській Інспекції та прокуророві запитать усих хазяїнів і теперешніх і бувших про те, як ото вони довели отой завод до такого стану. 