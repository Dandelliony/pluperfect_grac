Більше уваги безробітним!
(Чаркаська рафінарня). У нас незабаром почнеться виробництво. До рафінарні весь час прибувають безробітні з далеких сел і міст. Прибуваючи, ходять з клунками за плечима та не мають місця, де б голову прихилити. В день вони, склавши своє барахло під тином сидять та лузають насіння, а вночі тиснуться в корідорах гуртожитла, бо на дворі вже холодно. А між тим у нас є вільні касарні, де можна було-б помістити прибуваючих товаришів, з котрих значна більшість селяни. Ліпшою змичкою буде те, коли наші робітники відчинять для них двері касарні та поставлять їх у такі умови, де-б селяни побачили, що вони прийшли до тих, за ким вони йдуть у класовій боротьбі проти капіталізму. На обов'язку завкома порузумітись з адміністрацією рафінарні в цій справі. 