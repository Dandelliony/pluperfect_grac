Комітети взаємодопомоги непрацюють.
Ржадківський - спекулянтам допомагає. 
Комітет взаємодопомоги в селі Ржадківці, Звягельського району, кілька разів переобирали. Нарешті, підібрали, здається гарних робітників, й заспокоїлись: тепер то праця піде! Але ж півроку минуло, проте й цього комітету не помітно. Є якийсь фонд у комітеті, але замісць того, щоб його збільшувати та допомагати слабким господарствам — комітет допомагає спекулянтам. Голова та секретар ніколи не заглядають до свойого комітету. Кому слід, допоможіть нам утворити нарешті, здатний до праці комітет. Ржадківський. 
Де ти, комітете? 
У Хочині, Олевського району, не має куркулів, але все ж заможніше трохи селянство, є комітет взаємодопомоги. Головує в ньому селянин с. Хочина, Мельник. Нічого не робить Мельник за весь час. Уторік серед селян розкладено було вісімдесят пудів. А скільки ж зібрав за цілий рік голова Мельник? Ані одного пуда немає у комітеті. Райкомітете, чи знаєш ти, як створюють у нас, в селі Хочині, фонд? Комітет взаємодопомоги бідноту забезпечив. Є чимало в Явному, Баранівського району, бідняцьких господарств. Перед сівбою— у багатьох не стало на- сіння, й дістати не було де. От тут би й допоміг комітет взаємодопомоги, коли б у селі він міцний був. Але ж комітету —не шукайте. Немає й того, щоб хто взявся цю справу налагодять. А. Р.