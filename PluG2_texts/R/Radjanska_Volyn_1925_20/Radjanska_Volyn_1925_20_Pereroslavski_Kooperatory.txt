Перерославські “кооператори”( Спогади --- кооператора). До революції мені 12 років довелося працювати в позичкових т-вах.
Ці роки виховали в мені думку, що позичкові т-ва є кооперативні не по змісту, а лише по назві.
Я був тоді на посаді інспектора дрібного кредиту і мені довелося багато роз’їзджати по селах одвідувати ці кооперативні установи.
Царський уряд з охотою насаджував ці крамнички по селах, починаючи з 1905 р. Але т-ва об’єднували куркулівство села, яке байдуже ставилося до кооперативних справ і тому моя праця невдачна була.
Недавно мене запросили зайняти посаду бухгалтера в Перерославському с.-г т-ві. Не з дуже великою охотою їхав я туди, бо попередні роки моєї діяльности в кооперації виховали в мені критичне ставлення до цих усіх “кооперативних” т в.         На нове місце.
Але.. мені надавалася можливість зобачити, перевірити працю нової радянської кооперації, яка старається не на куркулівство, а на бідноту села… І я зобачив це в великому селі, що недавно було волосним осередком.
На краю села, де колись була коршма, в якій процвітала торгівля горілкою, оселедцями, тютюном, де в глухі ночі конокради приводили крадені коні з далеких сел і зараз же їх десь сплавлял,- після революції тут заклалася місцева кооперація…Коли зайшов до помешкання кооперативу – там, крім сторожа, була ще одна людина.  При неприємному світлі маленької лямпи я зобачив дідуся в кожусі й шапці, що насунута була на очі.
Поки сторож ходив збірати членів правління я розбалакався з дідусьом.
Виявилось, що він був членом правління старого дореволюційного “кредитового т-ва ” і пам’ятав багатьох службовців-співробітників державного банку.
Непомітно балачка перейшла на вічну селянську тему “про старе й нове”. – “Скільки я горілки перепив”- сказав одверто мій співрозмовець, згадаючи про свою колишню діяльність у позичковому “кооперативі”. Я запитав йог очи й тепер могоричи грають рішаючу ролю у правці т-ва, як це було колись.
Дідусь трошки знехотя відповів:“Ні.- Тепер кожну позику по-декілька раз обмірковують перше ніж дати її”- додав він.
Взагалі його ставлення до ново-відродженого т-ва можна визначити як вичикуюче.
Зараз він не знає, що закинути проти с.-г. т-ва, але чекає, що такий випадок виявиться.
За цим він і приходить сюди… Прибули члени правліннн й наша розмова припинилася.    Д.