Як живе Бабичівська сілько-господарська трудартіль. Організовувалась ця артіль в 1919 р. в господарстві одного багатого німця. Спочатку робота йшла кепсько, не було згоди між членами артілі. В останні часи справа стоїть краще. Живе зараз в цій артілі 11 семейств в 42 душі, землі є 84 десятини, з якої 54 дес. риллі, а решта під городом та садком. Садок овочовий, дуже гарний, використовується більш-менш культурними засобами. Живуть у цій артілі переважно семейства КНО.Що до засобу обробки землі, то артіль вживає 4-5- пільну сівозміну. Врожай в цьому році був гарний, скрути ніякої матер’яльної артіль не терпить. Придбала ця артіль 4 коней, 3 корів, є вівці, свині, 1 жниварка, 3 плуги, 1 молотарка, січкарня. Закладено 11\4 десят. хмелю. Роботою керує правління артілі. Ніяких суперечок між членами нема; всі рівні працюють у згоді, гуртом.      В. Пунинський.