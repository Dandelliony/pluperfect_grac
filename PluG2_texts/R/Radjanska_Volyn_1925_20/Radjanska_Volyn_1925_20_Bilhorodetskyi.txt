Добре, що розборонили.то б плакали Білгородецькі винокури за таким гарним робітничком.У м. Білгородці, на Заславщині, винокурам рай. Винокур на винокурові їде, ще й винокуром поганяє. Міліція районна та сільська в цьому напрямку жадних тобі заходів. Ото на минулий ярмарок до Білгородки приїхав з району надзиратель міліції т. Алексіїв. Тут то він зацікавився, й білгородці подумали, що їхнім самогонщикам жарко буде. Але ж пішов Алексіїв по ярмарку свої службові справи споряджати, й за самогонщиків забув. Згадав вже коли ярмарок закінчився. Кличе селянина, що Андрущенком звався й каже йому, що приніс до його в хату пляшку. Коли Андрущенко повернувся, Алексіїв вже був готовий, й більш не міг, а свою пляшку віддав Андрущінкові, а потім, ще почав його бити. Невідомо що б далі було, може б загинув Алексіїв у нерівній борні з самогоном й з Андрущенком та десь на щастя взялись голова сільської ради й секретар ком’осередку, розборонили. А то б плакали винокури білгородецькі за ним.  Білгородецький.