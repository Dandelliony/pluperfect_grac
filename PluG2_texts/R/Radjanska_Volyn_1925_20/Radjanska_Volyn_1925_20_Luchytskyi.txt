Й лікнєп й комнезам в Лучицях не так-то працюють. Чом же не допомагає. Так би мовити, праця лікнепу в селі Лучицях Городницького району покращала. Не ходило раніш до лікпункту селянство. А як приклав голова комнезаму своєї праці, став тягнути хлопців до відповіді, тепер почали ходити, й ходить багато хлопців та дівчат. Чотирі рази на тиждень буває лікнеп. Тільки-ж знову безладдя. Коли не зайдеш, гармидер, галас, той курить, той кричить, той балачки веде. Учитель бігає навколо дошки, й ладу не може дійти. Хто цьому винен, чи не вчитель з сільрадою та комнезамом, що присилуваних хлопців та дівчат не зацікавили вченням? А комнезам й досі слабенький. Ніякі мотузки не допомагають голові затягнути членів до зборів. Скликає в неділю – не з’являються, скликає в будень – теж не краще. Хто тут винен, чи сельКНС, чи райКНС що незаможанки своєї організаії не знають? Лучицький.