По Росіі.
     - Реформа поліц ї. Новий міністр внутрішніх справ Н. А. Маклаков наказав подати йому законопроект про реформу поліції, якого вже розглянула рада міністрів. Переглянувши його, міністр категорично заявив, що він не згожується з прінціпом залежности поліції од жандармського корпуса. В законопроекті така залежність заводиться через заснування нової посади помішника губернатора. Цей помішник має право, минувши губернатора безпосередньо зноситись із департаментом поліції. Губернатори, що брали участь у нараді, яка вироблювала цей законопроект, рішуче повставали проти наддання таких правів помішникам і заявляли, що таким чином хазяями будуть завжди помішники губернаторів, а губернатори фактично будуть безсилі й залежні од своїх помішників. 
     Де хто з губернаторів зазначав тоді, що справедливіше було-б помішників назвати губернаторами й навпаки. Проти такого принціпа повставав і Коковцев, але Макаров домігся того, що проект пройшов у раді міністрів. Тепер Маклаков наказав цю частину проекта переробити і після того знову передати його, вже втрете, в раду міністрів. 
                                                                                                                    (Рѣчь)
     - В Фінляндії. Із Гельсінфорса повідомляють, що головне управління шкільного відомства видало начальникам шкіл такий циркуляр: маючи на меті - спокійне вчення в школах, якого можна досягти тілько при такій умові, коли і вчителі й учні будуть втримуватися од політичних демонстрацій та політичних агитацій, - головне управління з де-яких особливих приводів наказує вам і иншнму учительському персоналові пильно слідкувати в зазначеному напрямі за поводженням учнів, а тако-ж самим стояти осторонь од усього, що дало-б привод до нарікання. 
                                                                                                                     (Р. М.)
     - Боротьба з гласністю. Недавно Державний секретарь Крижановський видав ціркуляр, котрим заборонив подавати всякі відомости співробітникам газет про діяльність департаментів і комісій Державної Ради. Кажуть, що приводом до цього ціркуляра було надруковання секретного ціркуляра про пресу предсідателя ради миністрів Коковцева в "Русской Молвѣ" на другий день після його видання і надруковання в газетах резолюцій по справі Курлова, Кулябко і инших.
                                           (Р. М.)
      - Нові залізниці. Міністерство доріг вирішило прохати в законодавчому порядкові кредіту на нові залізниці. Мають на думці одкрити нових залізниць на 2500 верст, а саме: Інза-Пенза-Харьків -850 верст, Саратів-Новочеркаськ - 620, Ровно-Кєльци - 410 верст й Могилів-Поневіж -590 верст. 
     (Р. Сл.)
     - Вищі початкові школи. Міністерство народньої освіти має на думці в новому році реформувати городські двохкласові народні школи у вищі початкові школи по таких шкільних округах: казанській, одеській, київській і рижській. 
     (Р. Сл.)
     - Панахида по Л. М. Толстому. Такий факт, що якийсь священик правив на могилі Л. М. Толстого панахиду, дуже хвилює синодські кола. Думки поділилися: одні визнають, що хоч панахиду одправили по заведеному церковному одбрядові, але не можна вважати її за дійсну, бо правили її тільки через рік після смерти Толстого. Инші ж, посилаючись на церковну практику, визнають, що панахида була дійсна, і Толстого після цього не можна рахувать за єретика. В Сібірі трапляється, коли ховають помершого без панахиди, і тільки через рік, а то й більше приїздить священик робити одправу.
      ("Рѣчь"). 
     - Найсв. синод, після того, як прийшли звістки про одправу православноного священика на могилі Толстого, негайно наказав зробити з цього приводу розслідування тульському архиєпископові Парфенію, в єпархії котрого стоїть "Яясная Поляна". Недавно преосвящ. Парфевій надіслав відповідь у синод; він повідомляє, що всі заходи місцевої духовної консісторії й отців благочинних до того, щоб виявити особу згаданого священика, були марні. Розшукують його ще й тепер, але преосвященний гадає, що вся ця справа-одна містіфікація, й графиню Софію Андрієвну Толстую обдурив якийсь шахрай, признавшись за священика й показавши підроблені документи. 
     ("Р. В.").
