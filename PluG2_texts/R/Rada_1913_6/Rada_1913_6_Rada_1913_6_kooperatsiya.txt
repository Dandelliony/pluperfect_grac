Кооперація.
          Позичкова кооперація на Волині. На початок 1912 р. на Волині було 48 позичково-ощадних і 197 позичкових товариств з 103.177 членами. Позичково-ощадні т-ва мали баланс у 2 702.505 карб., а позичкові-2.152.244 карб., усі ж разом-4.854.749 карб 
          Нові товариства. На Поділлі відкрились споживчі товариства в селах Садківцях, Винкловцях, Кудівцях, Вихилівці й Слободі Яришевській, а сельсько-господарські товариства - в с. Чукові та в м. Винниці.
          На Харьківщині відкрилось нове позичкове товариство в селі Велико- Чернеччині, сумського повіту. 
Всякі звістки.
          Новий окружний суд. Позавчора, 6 января, урочисто відкрито новий окружний суд у м. Черкасах, на Київщині. 
          Помилування. Засуженних за участь у погромах по селах новомосковського повіту, на Катеринославщині, й позбавлених усіх прав Курочку, Гетьмана, Драгу, Потягайла й Одпорала-тепер помилувано й випущено з тюрьми. 
          Жертва на кооперацію. Поміщиця Бобровникова подарувала переяславському повітовому земству, на Полтавщині, 10 тисяч карб., щоб на ці гроші було відкрито позичкове товариство в селі Остролуччі, переяславського повіту, й щоб найбідніщі селяне могли з нього позичати гроші не дорожче як з 6 процентів річних. 
          Товариська школа. У м. Миколаїві в робітничих артілях, як відомо, обьєднано коло 1.200 душ грузчиків. Ці артілі мають власну школу, в якій учиться 150 дітей. У школі хлопців навчають усякого ремества, а дівчат - шитва. Майстерня при школі з елєктричним двигуном коштує 7 тис. карб. Майстерню оборудовали сами робітники. 
          Закриття бібліотеки. З наказу адміністрації закрито громадську бібліотеку в м. Старокостянтинові, на Волині. Бібліотека істнувала всього три місяці.
          Справа Неровні. Департамент поліції звелів катеринославському губернаторові перевести в другий повіт відомого бахмутського справника Неровню, але не накладати на нього більшої кари, бо він має великі заслуги за втихомирення розрухів у 1905 році.
