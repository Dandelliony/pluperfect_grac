За кордоном.
Колишні президенти Франції.
          Уперше титул президента французької республіки дістався, як відомо, 19 августа 1871 року, тодішньому премьєр-міністрові Пьєрові і він два роки сполучав в своїй особі посаду президента республіки і першого міністра. В маї 1873 року палата висловила йому недовірря, як голові міністерства за його дуже консервативну політику. І Пьєрові прийшлось подати в одставку з обох посад. На його місце вибрано було тілько на посаду президента республіки-маршала Мак-Магона, завзятого клерикала і монархиста. Мак-Магон хотів з своїми ставлениками міністрами завести знов у Франції монархію, але це йому не вдалось і Мак-Магон по добрій волі виїхав з Єлисейського палацу. Його місце заступив республіканець Жюль Греві, але й він не добув семилітнього строку на посаді президента. На місце Греві обрано було Саді-Карно, але його убив в Ліоні анархист.
           Заступник Карно-Казімір Перьє пробув всього на посаді президента 6 місяців і подався в одставку, бо вважав, що при тодішніх умовах президент республіки грає тілько ролю манекена в руках палати і уряду. 
          В початку 1895 року на місце Перьє було обрано Фелікса Фора, який з великою охотою грав ролю "урядового манекена",  що так незадовольняла Перьє. 
     Фелікс Фор був на посаді президента всього чотирі роки і помер при дуже загадкових обставинах наглою смертю. Шостим президентом республіки був Еміль Лубе, що вислужив республіці на цій посаді всі сім років, положених по закону. В 1906 році місце Лубе заступив Фальєр, що теж вислужив всі сім років. Тепер його заступив, як вже відомо, Пуанкаре.

