Нещастя на морі.
          ЛОНДОН, 7. "Daily Telegraph"  повідомляють з Адена, що в четверг на Червоному морі раптово зайнявся русский пароход "Естонія". Полумья розійшлося так швидко, що не можна було зійти на мостик і дати знати в машинний одділ. На судні згорів механик. Капитан корабля і ще 10 душ загинули в огні або вискочили за борт. Через півгодини все судно охопило полумья. Всі загинули б напевне, але на цей час підійшло англійське судно "Пріам" і врятувало екіпаж. "Естонія" ще плаває, що дуже небезпешно для инших суден. 
          ОПОРТО, 6. З 234 пасажирів, що були на "Веронезі", врятовано 191, утонуло 5. Що сталось з иншими, невідомо.

