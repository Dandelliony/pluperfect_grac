На збірному пункті.
Збірний пункт коло бувш. помешкання Жит. повітового військового комісаріяту. Великий двір посеред касарні, кооперативна крамничка. Призовників повнісінько, не перерахуєш. Збоку росташувався оркестр і пече марш за маршем. Хлопці оточили оркестр стіною. А тільки оркестр заграє гопака—хлопці починають танцювати. 
У касарні—читальня. Столи, ослони. Комсомольці — перші читачі а за ними плентається й решта. Газети: "Червона Армія", "Селянська Біднота", "РадянськаВолинь", "Безбожник" та ин. дуже гарно читаються призовниками. Тут і інформаційне бюро: дав звідки про сільсько-господарський податок, кооперацію, пільги призовникам, юридичні відповіді... 
Чекають черги на прийом. Прийом провадиться по районово. Спочатку дальні райони, потім — ближчі. 
Кожний голова сельради веде своїх призовників. На збірний пункт з'явились всі. Рідко який голова сельради десь розгубив 2—3 призовників, та й ті не дезертири: або захворіли, або десь відстали. Прийдуть... 
Призовники скупчуються у дворі, розмовляють: 
— Ну, що хлопці? В армію, мабуть, не охоче йдете? 
— Чому? Служить, так служить... 
— А дома все ж краще?
 — Як у кого! 
Инший: 
— В армії, хоч письменности та політиці навчимося. Раніш поміщики й фабриканти не хотіли давати нам освіти. 
— Ось у нас на селі один хлопець що допіру з армії повернувся, вже головою сельради. А на зборах які промови каже —не переслухаєш!.. 
Це стверджують всі призовники: ті, що повернулися з армії, стали першими на селі: 
— Инший і дурний був —росповідає один хлопець, а тепер зовсім змінився. Голова тепер, ого, ого!.. 
— Тільки, коли-б нас далі від дому служити відправил — незадоволеним голосом кажуть другі. 
Так міркує багато. Не хотять служити коло дому, щоб хатні справи не заважали вчитись...
На прийомі довга черга. Представники райвиконкомів порядкують, ладнають своїх хлопців, даючи пояснення. Пільги свої призовники вже знають з дому і, здебілішого, погоджуються з головою комісії. Але, трапляється й так що за останній час родинне становище змінилася. Тоді призовник не погоджується з головою - В мене повинна бути пільга першого розряду!
— Через що? 
—В мене жінка й син! 
—В книжці записана тільки жінка! 
Син недавно народився. 
— Ага, це инша справа. Тоді ви маєте пільгу першого розряду. Трапляється й так, що дружина призовника вагітна сьомий місяць, але пільга не надається. 
Голова комісії розмовляє з кожним призовником, роспитує його, пояснює. А то раптом звертається до всієї черги празовників: 
— Товариші, як ви гадаєте, чи правильно записано, що цей товариш не має пільги? 
Хлопці після міркувань роблять висновок, що так і повинно бути. 
Прийом провадиться жваво. Призовники разом з головою комісії жартують, сміються. Почувають себе в товариському оточенні. 
Ось підходить до столу один товариш, він служив наймитом у куркуля. 
Голова комісії каже йому: 
— Ви пільги не маєте! 
—Я й не хочу тієї пільги, а хочу в армії служити. 
Його товариш теж не має пільг. 
— І не треба!.. 
А то трапляється, що приходить допризивник 1904 року. — Прийміть і мене! Я теж хочу служити!.. 
— Ні, брате, почекай ще своєї черги!.. 
Хлопець соромливо відходить. 
Обід... Призовники підходять до кухні. Кашовар роздає суп да кашу. 
До кухні підходять за чаєм євангеліст. 
— То ти Петре, не будеш стріляти?— запитує один другого призовника. 
—А вже ж ні. 
— Чому? 
— Бо гріх. Бог не ввелів убивати не тільки чоловіка, а навіть всяку живу тварину. 
—А чого ж їдеш до лав Червоної армії? 
— Бо покликали. А в писанії сказано повинуйтесь властям.
—А що коли тебе пошлють стріляти? 
— Не піду. 
— Виходить, що ти не повинуєшься... 
— Треба голові сказати, аби його зовсім не брали до армії, бо він непотрібний ій і хліб даром буде переводить... 
Так провадиться призов. Незабаром армія матиме нові поповнення. Робітниче-селянська молодь буде вчитись військовій справі змінивши молота й плуга на винтовку й кулемет. 
В. Русовський.