Поворотний пункт.
Як би не скінчились вибори в парламент, що почались сьогодня в Англії, але день 29 жовтня ввійде в політичну історію Британської Імперії, яко поворотний пункт. 
Не претендуючи на звання пророка ми на підставі політичного розвитку Англіії за останні два з половиною десятки років (починаючі з Англо-Бурської війни) можемо пророкувати дальнішій роспад ліберальної партії, значну частину мандатів (місяців в парламенті) котра відійде частково на користь робітничої партії. 
Иншими словами: Англія зробить і другий крок до повернення до системи "двох партій" остільки типової для неї до 1906 року, коли робітнича партія уперше з'явилась на парламентській
арені яко третя сила в системі англійського політичного життя "зразкової демократії". 
З тою тільки ріжницею, що до англо-бурської війни система двох партій консерваторів та лібералів визначало просто подвійне ошукання робітничої класи з боку буржуазії бо перехід до влади тої або иншої партії не змінював по суті для робітничої класи діла і відмінювались лише засоби ошукання. Теперішня правильніш майбутня система двох партій — консервативної та робітничої партії, хотіли б цього пани Малдональди, Томаси й Гендерсони чи ні, є протиставлення пролетаріята буржуазії, постійне загострення протилежности між ними, початок громадянської війни, спочатку на парламентській арені а потім і позасцінами його і звичайно, иншими більш гнобительними для пролетаріята методами.
І цю істину змушений визнати навіть один з найбільш правих вождів англійської робочої партії—Гендерсон. 
Необхідність для робітничої партії зробити договір з першою державою диктатури пролетаріята бойовим питанням виборчої кампанії з одного боку і спорожнення лібералами політичної арени для консерваторів (инакше не можна назвати факта зняття лібералами на користь консерваторів 107 кандидатур в той час як консерватори зняли на користь лібералів тільки 20) колосально прискорюють цей процес класової кристалізації (виявлення). 
І, як би ке закінчились вибори, цей процес буде тільки прискорюватись. 
Переможуть консерватори — затримання англо-радянського договору з всіма наслідками, що виточуються з цього для англійської робітничої класи: дальшим зростом безробіття, дорожнечею продуктів першої потреби то-що. 
Заведення мита на сировину, що завозиться до Англії, хліб та фабрикати, що звичайно підвищить коштовність продуктів робітничого споживання й зробивши дорожчим крам англійського виробництва, викличе безробіття в галузях промисловости, що працює на вивіз (експорт). Перемога робочої партії приведе по перш, до майже повного сполучення обох буржуазних партій, до розвитку фашизма й до спроб росправлятись з робітничим урядом й більшістю зовсім не конституційними шляхами; це в тому випадку, коли Макдональд і К-о спробує, спершись на тверду більшість, здійснити хоч би частину своїх обіцянок, щоб не розгубити зовсім кредиту в очах робітничої класи. 
Якщо ж він цього не зробить, то ліве крило робітничої партії й провідниця його — комуністична партія дістане ту зброю для класового розслоювання й просвіти англійської робочої партії, котру сліпа віра англійського середняка робітника в силу конституції й парламентських звичаїв вибивала з їх рук, підтримуючи з другого боку ілюзії класового співробітництва й колективного соціялізма. 
В цьому розумінні, в розумінні повного виявлення для англійського пролетаріята класових противенств й можливости розвивати їх тільки шляхом робочої диктатури, день 29 жовтня й стане за віху в політичній історії Англії. 
Ф.