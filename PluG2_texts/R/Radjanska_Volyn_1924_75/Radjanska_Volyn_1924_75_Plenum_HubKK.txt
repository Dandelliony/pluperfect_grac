Пленум ГубКК.
21 жовтня закінчився пленум Губ. К. К. Пленум продовжувався три дні і розглянув низку важливих питань. 
Зміцнення апарату.
Пленумом були перш за все розглянуті доповіді про роботу президії губ. КК і співдоповіді про роботу партколегії і РСІ. З'ясовалось замале укомплектовання апарату РСІ. Пленум висловився за необхідність перегляду апарату і поповнення його партійними. Крім цього пленум ухвалив поповнити апарат РСІ членами губКК. Визнано за необхідне доручити керування досліджуючої і контрольної роботи підпорядкованих комісій на апарат РСІ. Плани досліджуючої роботи цих комісій повинні погоджуватись з губ. РСІ. 
Зміцнення звязку з селом.
Для зміцнення звязку з селом пленум визнав необхідним закріплення членів губКК до певних районів і фабзавкомів. Керування цею роботою пленум доручив президії губКК. При цьому ухвалено вести пильний облік роботі виділеним. 
В межах роботи РСІ.
Пленумом зауважені значні досягнення діяльности губбюро скарг. Ухвалено популярізувати бюро скарг і приспішити їх організацію в округах. Пленум крім того доручив президії вивчити питання про організацію бюро скарг в районах. Пленум далі ухвалив зміцнити роботу по перевірці радапарату.
Скупчення справ. 
В межах роботи губ КК зауважено велике скупчення справ у районових уповноважених про порушення парт. дісціпліни і т. инш. Пленум запропонував уповноваженим провірити ці справи. При чім відносно справ, позбавлених громадсько-партійного значіння, обмежитись товариським застереженням. Справи ж громадсьвої ваги — ставити до обміркування. З метою більшої популярізації праці губКК пленумом визнано за потрібне побільшити розв'язання справ на відкритих зібраннях. Пленумом зазначено, між иншим, в праці уповноважених слідчий ухіл. Ім же запропоновано скасувати це явище. З метою швидкого розвантаження справ уповноваженим загадано звязатись з членами губКК, що працюють по місцях та притягнути до слідчої праці авторитетних партійців. Взагалі пленумом констатовано чималу працю, що пророблено уповноваженими в царині вивчення парторганізацій на місцях. 
По доповідях дослідчих комісій про роботу ячейок на селі. 
Пленум констатував значне зміцнення і оздоровлення парторганізацій на селі, велике стремліняя сільської молоді в організації КСМ і швидке їх розвинення. Поруч з тим підкреслено замкнутість праці багатьох сільських ячейок, кволе інструктування їх інструкторським апаратом окружкомів і незадоволена жінробота на селі. Пленумом зроблені відповідін вказівки про усунення виявлених дефектів.