Чи потрібний кореспондентський квиток? Де-які підсумки, де-які практичні висновки.
(В порядку обговорення).
Тепер вже мабуть можна зробити де-які висновки з нашої дискусії в справі з кореспондентським квитком. Коли вчинити звичайний підрахунок, — скільки висловилось "за" та скільки "проти" перевага (правда не значна) з боку заперечників потребу в квитках. Але не в цьому справа. Важливішими є докази, які виставлялись супротивниками та захистниками квитка, цікаво —чиї докази слушніш, чиї гадки доцільніш і тут, я сказав би, знов таки перевага з боку тих, хто тримається точки погляду непотрібности "патентів". 
А справді, чим, головним чином, "доводять" прибічники квитка його потребу? Поперше, тим і головним чином, що квиток допомагає одержати "справку". Але це, мені здається, досить вже перевірили т. т. В. Ю—к та Ясенчак. Кореспондент поперше, не є хроникером, якому без справки так само, як рибі без води, кореспондент, подруге, має ту величезну перевагу, що весь час він пробував в оточенні, коли можна так мовити, "живих справок". Звідки він може та мусить добувати свої матеріяли? Тов. Ю—к на це дає відповідь цілком конкретну: "з поміж свого оточення". Через те, що "праця комнезаму, сільради, кооперації, хати-читальні, хиби, поспіхи виробництва — не заховано ні від кого, все це відбувається на очах всіх селян та робітників. Все це зараз і впаде у вічі (якщо, звичайно, зацікавитись та пильно придивитись! П—ст) і без посвідчення. 
Докази—Ч. 2. "Квиток допомагає збільшенню авторитету кореспондента, в певній мірі, оберегає його від переслідувань". Багато тверджень супроти цього "доказу" приводити мабуть неварто, бо про це балакали мало не всі листи з місць. Якщо кореспондент виступає одверто — значить авторитет має, з їм рахуються, навколо його утворюється певне оточеная сімпатії та допомоги (квиток, значить, є п'ятим колесом коло возу); якщо кореспондент пише під псевдонімом (за видуманим призвищем, фамілією) то тут квиток членський жадної послуги йому не заподіє. І це тому, що оточення не таке, деб кореспондент наважився одверто виступати та "демонструвати" своїм квитком. 
Т. Дубовіс пише: "кореспондент взяв на себе обов'язок, видайте ж йому квиток, щоб він цей обов'язок пам'ятав краще". Т. Дубовіс просто причипився до недуже влучного слова "обов'язок". Правильно розуміти треба так — кореспондент нормально себе обов'язав (але нікому це давав жадних ні усних, ні писаних зобов'язань писати). Квиток не примушує його краще пам'ятати про свої обов'язки, бо обов'язок цей він сам поклав на себе в порядкові доброхитности. 
Ось, здається, всі головніші "докази" за квиток і ось як слід на них одповісти. 
Але робсількоровські організації існують, розвиваються, робсількоровську роботу поширювати й поліпшувати треба. Як же це зробити? 
На це відповідають досить конкретно супротивники квитків і мандатів. 
Необхідно: 
1) Встановити більш тісний звязок між кореспондентом і редакцією. 
2) Добитись постійного живого письмового інструктування, скерованого на керування роботою робсількора. 
3) Організувати учебу, що прямує до піднесення культурно-політичного рівня кореспондента. 
Учеба, самокритика, звязок —ось що повинно лежати в основі розвитку кореспондентської справи. Квитком кореспондентської роботи не пошириш, но розвинеш. Цілком правильну пропозицію зробив тов. Зиндер —"треба було б подумати про "памятку" нашому робсількору". 
Ще краще, мабуть, було б завести спеціяльну сторінку робсількора в газеті — сторінку звязку, обміну досвідом, обговорення наболілих питань робсількоровської роботи. Але про це як-небудь другим разом. 
П—ст.