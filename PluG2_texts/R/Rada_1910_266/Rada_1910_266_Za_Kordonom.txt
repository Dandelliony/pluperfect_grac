За кордоном.
Нова „Священна спілка"
Підчас потсдамської зустрічі імператорів де-які чужоземні газети багато трубили, що Росія, Германія і Австро-Угорщина збіраються увійти між собою в згоду на зразок „Священної спілки" 1815 року, щоб спільними силами виступити на боротьбу з революційними ідеями і рухом в Європі. Тепер віденська „N. F. Presse" запевняє, що чутка про „Священну спілку" — неправдива

Англійці мусульмане.
Костянтинопольська газета "Turquee", що видається там на французькій мові, пише, що від лондонських та ліверпульських мусульманів прибуде незабаром до Костянтинополя особлива депутація до султана. Ця депутація має просити „батька правовірних" прийняти під свою високу руку англійців, що перейшли в мусульманську віру. З Костянтинополя депутація поїде в Бруссу поклонитись прахові колишніх султанів, а звідтіль поїде до Єгипту. Цікаво, шо в ц ому році багато мусульманів англійців поїхало в Мекку поклонитись могилі Магомета.