ПО УКРАІНІ.
У КИІВІ.

В Українському Клубі в середу, 24 ноября, одбудеться баль-маскарад з прізами, оркестром музики; а чергова літературна вечірка, присвячена пам'яти Б. Д. Грінченка, одбудеться в середу, 1 декабря. 
Залізнодорожній з'їзд в Петербурзі. Сьогодня в Петербурзі одбувається з'їзд представників по реформі техники залізнодорожнього руху. З Київа на з'їзд поїхали Шмідт і Померанцев.

Вибори по плоському участку. Вчора в залі городської думи одбулися вибори по плоському участку.
Вибрано тільки 4 гласних (усі но водумці): А. В. Кобец (одержав +166 і -57 голосів), В В. Кобец (+166 і -57), С. Г. Слюсаревський (+ 143 і -79) і Г. Г. Зівал (+150 і -73).
Гласних мали вибрати 8, через це одбудуться додаткові вибори. 

Вибори в городську думу по подільському участку одбудуться сьогодня, 25 ноября, (вівторок) в залі городської думи. Від цього участку мають вибрати 8 гласних і 2 кандідатів. Усіх виборців від подільського участку 386.

В справі дорожньої повинности. Таращанська повітова земська управа переслала у київську губ. земську управу журнал засідання в справі дорожньої повинности. Інженер таращанської пов. управи докладував, що він будує 15 мостів і що селянські громади, приписані до цих дорожних участків, зовсім не хотять помагати в роботі. Інженер просить вжити відповідних заходів. На це таращанська повітова управа постановила: доручить інженерові будувати мости далі на рахунок авансу, виданого з сум натуральної дорожної повинности, а з селянських громад, які не постачали робітників натурою, витрачену суму стребувать судом. Окрім того управа постановила прохать мирових посередників і повітових ісправників допомагати в справі постачання робітників.

Засідання київського агрономичного т-ва. В четверг, 26 ноября, в 7 1/2, год. вечора, в авдіторії агрономичної лабораторії у-та одбудеться загальне засідання т-ва, на якому прочитають доклади: П. О. Широких —„Къ вопросу объ организаціи массоваго изследованія животноводства". В. Н. Хітрово — „Внешніе признаки раннихъ и позднихъ расъ культурныхъ и дикихъ клеверовъ". Біжучі справи.

Харчова анкета. Статистичний гурток при київському комерційному інституті під приводом проф. О. О. Русова робить тепер анкету серед студенток і студентів вищих шкіл г. Київа з метою вияснити, як харчуються учні вищих шкіл.

Труси. Вночі проти неділі, з наказу київського охранного одділу, в Либедському участку де-кілька душ потрушено. 

Затверження уставу бобрицької садівничої школи. В київську губ. земську управу департамент хліборобства прислав устав бобрицької школи садівництва і огородництва першого розряду. Цей устав недавно затвердив головноуправляющий хліборобства і землеустройства. 

Київський клуб служащих в торгових підприємствах. В неділю в „Кіевскомъ клубе служащихъ в торгов. и промышленныхъ заведеніяхъ" одбулися загальні збори. На зборах було 109 членів. Розглянуто було рахунки, а також вибрано членів правління. В члени правління вибрано: У. А. Зінькова (на голову) К. А. Алексеєва, В. Л. Богатирева, Ш. М. Ваховського, К. А. Дрючина, К. І. Закостельського, І. П. Зарубина, З. М. Карасіка, І. Д. Прицкера, І. М. Цукермана, І. Б. Рахмана, В. А. Смірнова і О. С. Трофімова. В члени ревизійної комісії: А. І. Бернштейна, П. Н. Куна, Я. С. Клецель, Д. Д. Волков і Ціхрон.

Баль політехників. Завтра в залях Купецького зібрання одбудеться баль політехніків. Упорядчики дуже подбали про те, щоб цей вечір був цікавим. З п'яти годин білети продаватимуться в Купецькому зібранні. 

На маскараді. Позавчора на маскарад в київському Купецькому зібранні прийшов якийсь чоловік в масці Л. Н. Толстого. Поліція випровадила його з маскараду. 

Нова газета. В Київі вийшла нова що-денна газета — копійка „Лучъ".

Нова копійчана газета в Київі. Дано дозвіл видавати в Київі нову копійчану газету „Южная Копейка". Редактор-видавец — Наум Доскач.

Труп в чемодані. На ст. Жмеринка, південно-західної залізниці, в вагон 3-го класа одеського поїзда увійшов якийсь чоловік і кинув під лавку чемодан. Коли пасажири сказали йому, що вільного місця в вагоні нема, він одповів, що піде шукати місце у другому вагоні, а чемодан нехай полежить. На ст. Одеса чемодан одчинено, бо не було хазяїна. В чемодані лежав труп 3-х літньої дитини.

З Київщини. Телефон. Радомисльська городська дума дозволила В. Віленському провести в Радомислі телефон. Концесія оддається на 20 років з умовою, що після цього часу телефон буде власністю города. 
Холера. В Умані за останній час —з 13 по 20 ноября — занедужало на холеру 4 душі, померло 4.

3 Волині. Нова школа. Недавно одбулось засідання житомірської шкільної комісії, на якому ухвалено одкрить в будучому році нову 4-х класову школу.

У фершальській школі. В житомірській фершальській школі чимало бідних учнів, які хотіли кидати школу через те, що ні на що жить. Тоді багатші товариші скликали на збори всіх учнів школи, ухвалили підтримувати бідних товаришів грошовою допомогою і зараз же склали скільки карбованців. 

Душогубство. 15 ноября на ярмарку в м. Олександрії, ровенського повіту, два великороси, щоб пограбувати гроші, зарізали чоловіка, що продав вола за 31 карб. Злочинців затримали. 

3 Поділля. Холєра. В с. Плоті, балтського повіту, недавно заслабло на холєру дві душі. Один з хворих помер. 

Пироговські свята. На святах Пирогова у с. Вишні було чимало людей, але не було нікого з родичів покійного Пирогова. Дім, де жив і вмер Пирогов, пустує. Гостям показували труну Пирогова. Віко шклянне і видно було його лице; воно зовсім не попсоване, бо все тіло набальзаміроване.

Потайний манастирь. В Каменець-Подільську на Петербурзькій вулиці поліція викрила потайний католицький манастирь. 

Жертва. Член подільської губернської землеустроїтельної комісії І. І. Овчннников подарував церковно-парафяльній школі с. Саражинки, балтського повіту, дім з городом. 

3 Полтавщини. Справа священика Прокоповича. На кінець ноября харьківська судова палата у Полтаві призначила до розгляду справу священика Прокоповича, якого обвинувачують за політичну провину (ст. 101). Справа ця виникла по весні цього року, коли Прокоповича й заарештовано. Він сидів скільки місяців, а тоді дав грошову заставу і вийшов з тюрми. Через недовгий час по протесту прокурора о. Прокоповича знову заарештували і посадили у тюрму, де він знаходиться і зараз. Слідство в цій справі вже зовсім скінчилось, і Прокоповичеві дали акт обвинувачення.

3 Харківщини, Українська вечірка. У Харькові 21-го ноября в залі громадської бібліотеки — на користь її українського одділу — одбулась семейна танцювальна вечірка. На вечірці співав хор, кобзарь та артист Н. Г. Шараєв. 

Шкільна допомога. Міністерство народньої освіти асігнувало богодухінському повітовому земству на содержування 7 нових шкільних комплектів 2.730 карб, на рік і на шкільні будинки 20.000 карб. 

3 Каторинославщмні. Наказ поліції. „Ю. 3.“ пише, що катеринославський поліцмейстер видав такого наказа поліції: „Его превосходительство господинъ начальннкъ губерній сбъявляетъ строгій выговоръ помощнику полиціймейстера Веришку за то, что онъ, по своему усмотренію, разрешилъ къ печататію въ афише прибавку „къ чествованію памяти Толстого". Після цього наказу, — пишуть "О. H.", — городові ходили по городу і шаблями вирізували на афішах слова „къ чествованію памяти Толстого". Власника друкарні, де друкувались афіші, тягнуть до відповідальности.

Арешт пройдисвітки. На станції „П'ятихатка" заарештована якась Поднозова, що видавала себе за вхожу до адміністрації. Вона брала гроші буцім-то для передачи начальству. У де-яких особ Поднозова брала по 250 карб., а всього назбірала грошей 1.000 карб. 

Холєра. В Горлівці, в шахті №1, на глибині 220 сажнів заслабло 10 душ робітників холєрою. 4 померло. Причина неї пошести та, що у воді, яку п'ють шнхтьори, є холерні вібріони. Спричинились до цього ще й антисанітарні обставини життя гірничих робітників. 

Заборона. В Катеринославі поліція заборонила виставляти на вікнах крамниць портрети Л. Толстого. 

3 Херсонщини. Снігові бурі. З Єлисаветграду пишуть, що там цими днями були сніжні бурі, які попсували телеграф. 

Квартирна кооперація. Одеська адміністрація дозволила одкрити кватиро-кооперативну організацію самодопомоги. Тепер організація вмовляється з англійськими капіталістами про двохмилійонну позичку грошей на будівлю домів. Сподіваються, що англійці грошей позичать.

3 Кубанщнни. Миші. По де-яких селах Кубанщини завелось багато мишей, і псують вони озимину. Багато нив, які перше було врунились і зеленіла, а тепер зовсім спустошені і чорніють. Сподіваються, що на весні миші нападуться на ярину.
