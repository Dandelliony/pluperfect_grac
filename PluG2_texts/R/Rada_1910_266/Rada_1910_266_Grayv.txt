
Російський Грайв. (Лист до редакції).

Нам російським українцям, не треба ходити далеко, аж за кордон, хоч би і в рідну нам Галичину, щоб бачити живі приклади дикого знущання і шовіністичного глузовання з рідної мови нашого українського народу та його віри і звичаїв... Кажу: не треба шукати цього „добра" по чужих краях, коли ці ганебні приклади знущання з „инородців" легко можна бачити й у нашій Російській державі... Щоб не бути голословним та не водити читачів „Ряди" далеко, я розповідаю краще, що діялось оце цими днями в моїй парахвії, в селі П., вінницького повіту, на Поділлі, У нашім селі е однокласова міністерська школа. Я, що пишу ці рядки, викладаю у цій школі, яко законоучитель, лекції по Закону Божому. Звичайно, свої лекції я примушений був викладати рідною мовою учнів- —цеб то мовою українською. Бо скажу з свого власного педагогічного досвіду, що діти наші, яко українці, цілком не розуміють російської мови. Нащо ж би я, у такому випадкові, дурнісенько втрачав сили, енергію та час на те, щоб з'ясовувати учням — дітям лекцію по Закону Божому на російській мові, з якої діти ледве ледве второпають та розберуть яке лиш двадцяте слово, а девятнадцять зовсім не зрозуміють, коли ж, як викладати лекції рідною дітям українською мовою, то вони зараз же запам'ятають лекцію, і це хутко, легко і з багатим успіхом?!?!.. Та й, як казати правду, не діло законоучителя ганятися за якими б то ни було „политическими целями", це не діло законоучитеяя! А як може, з погляду державного, треба „ввести учениковъ в» знаніе государственнаго, русскаго языка", то на тож є учитель „предметовъ": —це його, учителя, діло... А законоучителя— священика ці державні інтереси цілком не торкаються. Діло законоучителя (особливо священика) є навчання істинам хрістиянської віри і євангельської моралі, —от його мета!..
З цим висновком згодився і сам св. синод, видавши для нашого народу „євангеліє" на українській мові. А преосвящений єпископ подільський Парфеній, ревізуючи єпархію, навіть казання до сельського народу говорив рідною, — українською мовою. Подільське єпархіальне начальство розіслало було по церквах українське „євангеліє" за-для роздачі народу. І от я, яко священик і законоучитель, так і зробив: — роздав ті „євангелія" на українській мові учням старшої („третьої") группи нашої міністерської школи. Ці „євангелія" служили мені, яко пособія до незрозумілого дітям російського „ учебника но Закону Божому". Цілих два роки я навчав успішно, і діти, мої учні, лучче від других шкіл „отвечали на зкзамене", — можу сказати сміливо: — далеко лучче других. Але цього року мені трапилося „не угодить" учителеві „предметовъ" нашої школи: одного свята я сказав учням піти до церкви і тим... навів на себе гнів учителя. І от тут -то й почався поход проти українського. Ще раніше цього, учитель Л. насмішкувато і з презирством відносився до усього українського. Перед учнями називав мову українську не инакше, як „мужичою". Не раз він глузовав з де-чого українського. Але тепер —розлютовавшись, що називається —ні за що, на мене, — рішив повести війну проти усього українського. Почав він боротьбу зо всім „мужичим" з того, що заборонив учням говорити між собою по українському. А далі дійшов до гіршого. Прийшовши одного разу на свій „урокъ", він став вимагати від учнів 3 группи, щоб ті повіддавали йому „мужичі євангелія" —(цеб-то українські, які я роздав дітям*). — Але діти рішуче відмовилися віддати йому ці євангелія. На це у відповідь учитель Л. став кричати, що не можна тримати в класі „мужичих" книжок, що то є сама погань, що не можна читати мужичі „євангелія", і що, мовляв, батюшка не мав права учити по-українському. Тоді діти — учні сказали до учителя — „як-що так, то ми підемо до дому". Але учитель став відбирати „євангелія" у дітей силою, б'ючись з кожним учнем, бо ніхто не хотів з доброї волі віддати „євангелія". Як дужчий за кожну дитину, учитель хутко повідбирав усі українські „євангелія" від учнів. Але цього йому здалося занадто мало... І от він почав становити всіх дітей, що не хотіли віддати йому свої „євангелія", „подарунок батюшків", на коліна і бити їх тими-ж самими евангеліями в лице та по голові, примовляючи, що ці євангелія є „мужичі", що по них стидно учитися, і т. под... Але єден з учнів ніяк не хотів віддати учителеві свого українського євангелія, а стиснув його в своїх рученятах, пригорнув до грудей: —„я нізащо не віддам, бо це-солово „Боже на нашій мові!"—сказав він до учителя... Та останнього це лиш гірше розлютувало, і він, намагаючись видерти таки в школяра євангеліє, схопив його за руку і волочив по всьому класі, перед-очима всіх учнів, аж доти, поки побитий добре „лінейкою" учень знесилився і випустив з рук „євангеліє"... Тоді учитель торжествуючи перемогу над українством і над своїми учнями, побідоносно „удалился" з класу...
Це все було 10 ноября цього року... Чи-ж треба ще до цього щось додавати? Думаю, що коментарії тут зайві,.. Ясно, що не треба зовсім шукати нам ніяких Броніславів Грайсів десь там далеко, аж у Жулині, коди цих Грайсів і у нас кишить багато, і вони знущаються і з „євангелія" і з українського слова і з душ невинних дітей?..
Священик з Поділля.
