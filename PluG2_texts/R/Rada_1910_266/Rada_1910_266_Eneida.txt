
Генеральна репетиція "Енеіди".
Вражіння профана.

Вечір... В повітрі літають дрібні сніжинки... Холодно.
Коло театру „Грамотности" ясно палають ліхтарі і освічують колосальні афіші — плакати „Еаеїда". На афіші фарбами одбита постать нашого славного Енея-Запорожця, в його характерному вбранні. Коло афіш і коло дверей театру купчиться публіка, підходять до дверей, торгають, сіпають... двері замкнені... Коли ж можна білети купити?., чутно скрізь. „Завтра, завтра... сьогодня вже зачинено".
Знов нові группи... Знов торгають двері.
Холодно... В повітрі літав дрібний сніжок.
В театрі напружена атмосфера... З сцени перекинуто у театральний зал дерев'яний мосток, по якому що хвилини перелітають постаті з зшитками, з паперами в руках... В залі темно, але скрізь чутно зтріманий шепіт... рецензенти, представники літератури, артисти... партер занятий. Немов електрична искра перелітав з сцени до глядачів... увага напружена. Оркестр значно побільшений; музиканти сидять так тісно, що смичок скрипки ввесь час штурхає в око контрабаса. Затихають останні згука інтродукції і завіса легко звивається. Чудова картина... Широке синє море... Поволі гойдаються сині хвилі... Ілюзія повна, наче чуєш той солоний подих могутнього вільного моря, а оркестр несе нам музику його ритмичніх валів... Праворуч і ліворуч обступили сцену скелі й бескети. Починається дія... Еол згадує про бенькет на Олимпі і музика в надзвичайно яскравих формах малює нам характер того олимпійського бенкету... З гори на гринджолках спускається пишна Юнона. Сцена між Юноною і Еолом... Юноца од'їздить, Еол збіраеться
в дорогу і кличе свого машталіра Махтея. За сценою чутно характерне... „Но-но! вьо! вьо!.. Дзвенить дзвоник під дугою; чутно, як ляскав хтось пугою і нарешті між хвиль випливав чудовий екипаж Еола: човен, запряжений тройкою карась і два бички; над карасем дуга з дзвоночком. На козлах машталір Махтей. Що за типична постать! Мурло в свиті з відлогою, похмуре, байдуже, чвиркає на бік, сіпає що хвилі віж нами й підганя рибок батіжком. Рибки протестують і брикають хвостиками... Але похмурий Махтей людина запаслива; дознавшись од Еола, що дорога далека; він питає: „чи хліба з дому будем брати?" "Та наїсишся добре й там!" Заспокоює його Еол, і сідає в човна. „Вьо! вьо“... і човен виїздить. Дія розвивається далі. 
Але ось далеко з-за синіх хвиль загула пісня. Чого так стиснулось серце? Боже мій! Та то ж рідна пісня, така рідна, така болюча... Чи тож в тій гордій триремі пливуть Віргі лівєі троянці... Ей, ні! То наші запорожці, розпужені з рідного гнізда, шукають долі в чужій землі. Тим то так болюче стискається серце, тим то так за душу і хапає цей веселий „перелицьований" жарт. 
Троянці прибиваються до берегу... пристали... Втихомирилося море і тихо зітхає в оркестрі... Врятовані троянці співають гімн Зевсу. І одразу музика міняється... Це вже не слав'янська музика, нема лірізму, нема тої ласкавости, того простору розлогих українських нив. Величні, важкі звуки переносять нас в иншу епоху, в иншу сторону. Троянці росташовуються на березі, запалюють вогнища, навішують казанки і облягають на ніч. Починається фінальний хор першої дії, — один з choeuf d'oeuvr'ів опери: „нічки темненькії нас покривають, зорі далекії нас доглядають" .. Ця мелодія суто — українська, надзвичайно лірична, ніжна, ласкава й сумовита, мов заколисує серце тихою, рідною ласкою... Тихо засипають знеможені троянці... На небі блимнула одна зірка, друга... Хвиля морська набіжить на золотий пісок, розільється по камінчиках тоненькими струмками, і тихо зітхне заколисане море... Заміряють згуки пісні... Замірає море... Спускається тихо завіса і навіть легкий шелест її додає повноти вряжінню... Хвилину заля мовчать, мов заколисана морем, і тоді вже зриваються буйні оплески... 
Друга дія — море комізму. Комізму в сюжеті і в музиці. Олимп. Скрізь хмари. Трохим замітав помелом Олимпа і нарікає на вічне бенькетувнаня богів. Ця дія це зерно комізму Котляревського, зкояцентроване умілою рукою Садовського. Музика надзвичайно гарна. Комічне чередується з граціозним. Починається музична частина арією Бахуса—широкою, величиною, яку дуже гарно виконує д. Мироненко. На арію Вахуса одповідае Зевс арією, в якій характеризує свою особу. Цю арію співає д. Чорноморець вповні майстерно; тембр, сила голосу, музичне розуміння партії, а також драматична умілість дають можливість артистові просто втілити в своїй особі образ Зевеса. Не опиняючись в подробицях на окремих номерах і сценах цієї Дії, скажемо коротко, що вона просто захоплює глядача. Комічна поява Аноллона з обсмиканими граціями, якого тягнуть „цербери" заміняється танцем грацій. Музика цього танцю надзвичайно гарна і чисто клясічна. Грацій виконує спеціально запрошений балет і треба сказати виконує дуже гарно й плястично. Закінчується друга дія великим фіналом: квінтет на фоні спільного хора. Цей квінтет одно з найефектніщих місць опери. Взагалі вся друга дія збудована зовсім в опернім характері. Оркестровка надзвичайно інтересна. Так напр, сцена коли Зевс пише приказа, щоб привели Аполона, ілюстрована дуже штучно в оркестрі і ви чуєте, як рипить паро по папері. Тако-ж штучно акомпанує оркестр Меркурієві, передаюча до комізму точно згук лірницької ліри. Треба сказати, що всі артисти виконують свої партії надзвичайно гарно; слухаючи "Енеїду", просто не тямишся, де ти сидиш, чи в оперному театрі, чи в українській труппі. Ні, видно кому Господь дав „два таланта", тому й „еклектизм" не страшний. 
Третя дія переважно драматична. Чудова декорація у строго витріманому стілі: Перестіль в покоях Дідони, а на задньому фоні знов море, тільки лагідне, тихе, блакитне. Починається дія чудовою арією Енея, на яку виходить Дідона. Треба завважити, що кращої Дідони, як д-ка Петляш, не можна собі й уявити. Голос, манєра співу і надзвичайно приваблива жіноча постать чарують глядача. Серед ліричного й драматичного елементу гарно вмішані комічні сцени, класична промова „рацея" Трохима, танці козаків і Енея і поява Меркурія у вигляді лірника. Але а цього моменту починає наростати драматичний елемент і нарешті розрішається величнім фіналом. Прелюдію до цього фінала починає оркестр сімфоничною картиною моря. Хвилі гойдаються, наганяють одна другу, падають і знову наростають. І раптом в цей гомін моря вривається пісня троянців, що лагодять свої човни, щоб одплити од Карфагену. Яка це пісня? Вся широта бурлацького, зайдиголівського настрою влилась в неї! Трудно уявити собі щось більш народне, більш характерне. "Хай без нас жінота гине, нам троянцям все дарма". Розливається широка, завзята пісня і вплітається в гомін моря. Починається вищий пункт драми. Арія Дідони, Енея і все це змішується з хорами карфагенянок і троянців. Мелодія росте, шириться, росте і гомін моря і все розрішається знов завзятим хором троянців: "По безодні цій прозорій серед пінистих валів нам шляхи покажуть зорі до незнаннях берегів". Завзятий, широкий козацький настрій опановує душею. 
Вся опера справляє надзвичайно гарне вражіння, і ми певні в тому, що всі кияне "всякого стану і преложенства перебувають на Енеїді". Залежить це і од музика і од самого лібрето. Музика надзаичайно багата і колорітна. Як в лібрето змішано два елементи: щиро український і класічний, так змішані різні стілі музичні і в самій музиці. (Хай дарують мені спеціаліста, може я вживаю не відповідні вирази). Величній гімн Зевсові написаний в еллийському дусі і чудові щиро українські хори троянців. В музиці танців грацій ці два стілі сплелись так тісно, що чуєш разом і українську пісню, і чисто класичну структуру твору. 
В прославному хорі карфагенянок несподівано гучать якісь глибокі язичеські тони, і ця орігінальна будова надає великої краси сцені. Про красу оркестровки не зважуємось казати, але не можемо не згадати чудової сімфонічної картини моря, ліри в оркестрі, музикальної характеристики приказу Зевсового, бенькету на Олимпі, бурі на морі і т. и. В музиці „Енеїди“ наш славний композитор М. В. Лисенко показав всю ріжнобарвність і силу свого таланту. 
Що до лібрето опери, то воно скомпоноване умілою рукою М. К. Садовського, причинилось в значній мірі і до музичної краси, бо дало їй силу ріжнороднього матеріалу. Це лібрето, як відомо, переробка „Енеїди“ Котляревського. Про "переробки" говорять часто, що вони, користуючись з епічного твору, механично звязують частини його, не надають їм того, що повинно бути неодмінною властивістю кожного драматичного твору, а власне, акції, руху, рельєфности. Про лібретто д. Садовського треба сказати, що йому закинути такої догани ніяк неможна: він вложив в нього багато орігінальної творчости. З великого матеріалу Котляревського він вибрав найбільш яскравий епізод, зконцентрував його в трьох діях і надав йому силу драматичної акції. 
Все, що було найкомічнішого в „Енеїді“, вплетене сюди майстерньою рукою, і твір вийшов стислий, живий і рельєфний. 
Інтрига починається з першої дії, і доводить до трагічного кінця, звязуючи всю оперу в одно стисле ціле. Притримуючись близько первотвору, д. Садовський багато додав і од себе в тих місцях, де в Котляревського бракувало матеріалу. І боги і смертні все це типичі характерні постаті і скрізь в них 6‘є живим джерелом рідний український елемент. 
Єдине можна закинути шановним композіторові і лібретистові: в місцях комічних і ліричних проза не ламає естетичного вражіння, але в останніх сценах 3-ої дії, коли дія доходить до найвищого ступня трагізму, — проза страшенно псує гармонію естетичного вражіння, фінал 3-ої дії повинен бути чисто музичним. 
Минуло сто років і ожила Віргілієва Енеїда, перелицьована Котляревським, ожила на сцені в яскравій, новій красі. Чого ж вона й досі чарує нас? що в ній, в тій комічній триверстії такого живучого, рідного, що не втеряло своєї сили і досі? В цій,- Енеїді, і Енеїді Котляревського і Енеїді, яку подарували нам Садовський Лисенко сполучено два елементи: грецький і український, і обидва вони близькі нашій душі. Минуло сто років, а життя на Олимпі не одмінилось... Так само п'ють і гуляють олімпійці і працюють на своїй хмарній верховині... І так само, як сто років тому, під подертою одежою Енея б'ється запорожське серце і доля його троянців така близька й рідна нам. Не втеряла "Енеїда" і довго не втеряє своєї краси, і ми щиро дякуємо нашому шановному, маститому композіторові М. В. Лисенкові, нашому шановному артистові і письменникові М. К. Садовському за те, що вони подарували нам цей цінний і прекрасний твір. Дякуємо і всій нашій дорогій артистичній семъї, всім членам її, починаючи з тих, що стоять на чолі справи, і до тих непомітних працьовників, які з папірцями в руках стежуть ва тим, щоб рівно гойдалися хвилі на морі, — дякуємо всім їм за їх тяжку, але щиру працю. Постановка „Енеїди" — історичний момент в житті українського театру. На афішах сумірно зазначено "оперета". Термін невірний: "Енеїда" не оперета, а комічая опера; заснована на народніх мотивах, музика її виявляється в високо складній серйозній формі. Це не "блаженної пам'яти" Галька Монюшки, де творчість нових часів. Люде, що більш менш знайомі з технікою театрального діла, зрозуміють, яку незважну вагу підняла на плечі труппа Садовського, виставляючи на своїй сцені цю оперу. 
Вікно в Європу прорубане. 
Пізно вийшли ми з театру. На дворі було холодно. В повітрі літали дрібні сніжинки, а в серці було тепло і ясно зростало в ньому широке, бадьоре почуття і лунав завзятий троянський спів. 
Ей, чи-ж ми вже останні в світі, чи нема вже надії для нас? 
Впала за нами наша сплюндрована Троя, хитають наші латані човни люті хвилі життя... 
	Та дарма! 
		По безодні цій прозорій 
		Серед пінистих валів, 
		Нам шляхи покажуть зорі 
		До незнаних берегів! 
Л. С-Ч.