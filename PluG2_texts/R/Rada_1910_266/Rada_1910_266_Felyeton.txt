Маленький фельєтон. НЕ ПРО ДАМ.
„Созонович заборонив стенографісткам гуляти в кулуарах думи, попередивши, що за кожний вихід туди каратиме карбованцем штрафу". (З газет).

- Вовочка, не можна ж так... 
- Що ви мені — "не можна"! Хто мені заборонить? Та я для отчизни... не знаю, що зроблю... Хочете—зараз роздягнусь голісіньким і пройдусь на голові по всіх кулуарах. .
-А ну-ну... Це буде надзвичайно ефектно... 
- Новий спосіб обрятувати Росію... 
- Мовчи, вонючка. 
- Ха-ха-ха! 
- Вовочка, ну, це ж неможливо. Надінь піджака, що ти робиш? 
- Не надіну! нехай знають... 
- Вовочка, сором же, перед людьми сором! надінь...
- Перед людьми? де тут люди? Сво....чі, а не люди. 
- Та не заважайте йому: нехай спасає отчизну.
-І спасу, думаєш посоромлюсь. Дак на ж тобі, на ж тобі, малпа кавказька!
- Ха-ха-ха! Здорово!.. 
- Оце, Боже мій! Покличте приставів! приставів покличте. 
- Хоч і Остен-Сакена, а я їм, виборзьким паскудам, покажу... 
- Вовочка, хоч сорочки не скидай. 
- Скину! 
- Не скидай, голубчику, он дами. 
- Які дами? де дами? чого вони тут ці..?
-Цссе... Вовочка, то стенографістки. 
- Нехай не ходять, на заважають робити діло. Ого, я їх швидко викурю. Половцов! Де Половцов? Нехай поможе. А, батюшка Бераскин?.. 
- Не треба, Вовочка: що ти не кажи, а все-ж дами. 
- Ну, то й цілуйтесь з ними! Скажіть, щоб не ходили сюди, коли ви такі кавалери: кулуари не про дам! Отчизні загрожує небезпека, а я буду з ними церемоній додержувати. Зась! Валяй, Пуришкевич!..
- Вовочка... Ото, Господи! роздягся таки!.. Ну, що ти з таким зробиш! Треба піти написати попередження, щоб не заходили сюди, бо тут Вовочка Росію спасає. Провінціал.
