У ФІНЛЯНДІІ.
Лист французьких сенаторів і депутатів про Фінляндію.
Французькі парламентарії ще протестують проти останнього закону про Фінляндію. Де-які члени Державної Ради знову одержали листа, підписаного 400-ми сенаторами і депутатами французького парламенту. Він уміщений в „Новомъ Времени". Наводимо уривки з нього: „Ниже підписані члени французького парламенту слідкували з трівогою за останнім розвитком законопроектів, ворожих автономії Фінляндії. Слідком за англійським, німецьким, італійським, бельгійським, голандським і иншими парламентами і в силу того близького звязку, що звязуе Росію і Францію, члени французького парламенту вважають, що мають право звернуть увагу членів Державної Ради і показать їм, що успіх такої політики не може не мати відгуку у Франції. Тепер Росія завоювала саме дороге з добр: їй даровано було політичну волю. Вона не може тепер, не зрадивши сама собі, відняти у других те, чого досягла сама ціою безконечної борьби і страждань. Стурбовані тою скорістю, з якою доля цілої нації рішається, бо не дано було досить часу, щоб взято було на увагу думку сейму, члени французького парламенту просять своїх товаришів з Державної Думи розглянути це важне питання з більшою увагою.
На цього листа три члени Державної Ряди—Стішінський, гр. Толь і Дейтріх послали на ім'я сенатора Єгільона відповідь.
