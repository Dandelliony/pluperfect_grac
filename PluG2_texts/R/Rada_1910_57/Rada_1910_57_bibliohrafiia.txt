Бібліографія.
М. Сьогобочній. Куплена слява. Комедія въ 5-ти діяхъ. Тифлисъ, 1909. 2-е изданіе. 80 спір. Ц. ЗО коп.
Скільки претензій на глибину і скільки фальшу в цій „Купленій славі". Діло таке. Талановитий і знаменитий молодий письменник Старковський продає за великі гроші „антрепреньорові українського театру" Кропиві свою письменницьку славу, своє літературне ім'я. Під кожним новим твором, драмою, чи оповіданням малограмотний Кропива підписує своє призвіще, і слава Старковського стає його славою. Старковського забули, в редакції газети кажуть, коли він не видержав і прислав своїм ім'ям підписане оповідання, що воно позичене в „знаменитого" Кропиви, і друкувати не хотять. А тимчасом Старковському вже не сила дихати в атмосфері їм самим утвореної брехні, і він на чисту воду береться виводити Кропиву. Він заявляє в редакції, що Кропива купив у його славу, кричить там і самому Кропиві в вічі: „Годи, бильшъ я не можу мучытысь... Ты, якъ діяволъ, зализь въ мою душу; якъ гадына"... і так далі, як і належаться кричати „героям". Та видко мало що пособив цей монолог, бо Старковський, скінчивши свою гарячу промову, „мовъ звиръ хвата на столи велики ножьщи, и ншмн ударяє Кропиву въ груди і „дико хохоче": „Куплена слава... Куплена слава! Ха-ха-хаї!.. Огь вона",.. (79 —80 ст.). Скінчивши цю операцію з ножицями, Старковський вживає останнього способу „благородних героїв" бити по серцях глядачів: божеволіє. Тут над ним божевільним, „скривдженим" припадає, звичайно, „благородний" персонаж, старий батько й промовляв „під завісу" такі зо всіх українських „драм" відомі слова: „О, сину мій! гордощи моиі... Боже!" і т. д. (ст. 80). А чине краще було б благородному героєві Старковському не продаватися, так безсоромно не міняти своєї слави літературної на „презрінний металль 44 ? Може б тоді не довелося ставати на ходулі, виголошувати палкі промови, і „вдаряти" ножицями „злого духа" — Кропиву. З однаковим правом міг би й Кропива прочитати доброї нотації й джентльменові Сгарковському за вчинене ним моральне злочинство, бо з пьеси ясно видко, що „обоє рябов". Така „глибока псіхологія" героїв „Купленої слави". А про дрібних персонажів, яких там нанизано чимало бо-зна для чого, й згадувати не варт: то вже звичайнісінька „малоросійська" писанина. Л. Чулий.