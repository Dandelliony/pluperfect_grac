Д0ПИСИ.
(Од власних кореспондентів ).

0. ШУШКіВКА, таращанського повіту (на Київщині). Душогубство. На масниці вночі тут трапилась страшна подія: п'яні парубки безневинно вбили старого чоловіка Андрія Панасюка. Ті парубки хотіли побить парубка Явтуха Демчука. Стали вони виманювать його з хати, але той не вийшов. Роздратовані парубки почали шукать, на кому б зігнать свою п'яну лютість, і стали заглядать в ті вікна, де світилось. В одній хаті гуляли поважні господарі шушківські з своїм сельським старостою. Парубка і в цю хату почали дивиться. В цей час вийшов на двір сам хазяїн хати Андрій Панасюк. Він побачив парубків під вікнами і почав гримати на них, що вони лазять вночі по-під хатами. Тут один парубок вдарив його кілька раз кулаком по голові, а другий підбіг і ще два рази вдарив чоловіка по голові сокирою-тупицею. Чоловік одразу впав непритомний, а парубки втекли. Сусідка побачила, що під тином лежить чоловік і харчить, та наробила галасу. Збіглись люде, принесли ліхтаря і побачили чоловіка з пробитою головою. Він щось белькотав в передсмертній агонії. Нагодився і той парубок, якого збірались бить; побачив він скривавленого чоловіка, уявив собі, що це саме малось статься з ним, одразу зблід, захитався і побіг від страшного місця. На другий день він почав замислюватися, хитать головою, неначе одганяючи якусь настирливу думку або докоряючи комусь невідомому і врешті збожеволів... Вбивців виявлено і заарештовано.
ДАНИЧЕВ, ровенського пов. (на Волині). я Патісти “. По тутешніх селах багато людей переходить в штунду, в баптісти, —чи в „патістие" як кажуть прості селяне. В одному присілку — залізниці мало не половина парафіян стала тями „патістими“. На цьому ґрунті виникає багато непорозуміннів, сварок, лиха, навіть крівавих драм. Часто трапляється так, —що жінка остається в православії, а чоловік робиться „патістим". Жінка викрадає книжки та кідає в піч, а чоловік б'є її. Сельські батюшки енергійно борються з сектанетвом. По-між темними людьми ходять поголоски, —що всі „патісти* знаються з нечистою силою, замість свічок — світять осикові кійки, а замість ладану — кадять смолою. Кажуть, щоб „патіст“ відрікся своєї віри, то треба його сонного підперезати свяченим поясом і як він Так піде в своє зібрання, то зараз же втіче звідтіль. Одно тільки добре, — кажуть селяне —що не п'ють, не б'ються і не крадуть.
ВЕЙДЕЛЕВНА (на Вороніжчині). В нашому селі часто відбуваються вистави
та читання, але переважно російською мовою. Тілько у маєткові Паніної не перестає лунати українське слово. На початку цього року в маєткові було виставлено „ Суєту “ Карпенка Карого на користь валуйських погорільців. Людей було на спектаклі дуже багато, навіть білетів не хватило. 27 февраля виставляли в маєткові робітники українці п‘есу Карп. Карого „Чумаки". За вхід на виставу плати зовсім не брали. Людей наїхало з усієї округи за 15 —20 верст. Робітники цілий місяць марили, що 26 февраля поставлять спектакль, присвячений пам'яти Шевченка, а прибуток повернуть на збудування пам'ятника Шевченкові у Київі, але тут їм не пощастило. Валуйський справник не дав дозволу на цю виставу і не підписав афиші. Тоді українці вдалися до місцевого пристава з проханням дати дозвіл збірати жертви на пам'ят. поетові на виставі 27 февраля. Пристав сказав: „добудьте право на збірання жертв, тоді дозволю". Один із робітників негайно вдався до полт. губ. земськ. управи і звідтіль прислали йому право збірати жертви., Показали його приставові, але він все-таки не дав дозволу збірати жертви на пам'ятник Шевченкові.