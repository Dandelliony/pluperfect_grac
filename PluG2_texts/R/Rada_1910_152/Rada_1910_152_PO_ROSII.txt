ПО РОСІЇ.
Закінчення Паленської ревизії. Недавно закінчилася офіціяльно ревизія сенатора Палена. Канцелярію її в Косому перевулку фактично закрили. Завідуючий нею чиновник Хейфіц переїхав на приватну кватирю і взявся за свої власні справи. Всі чини ревизії стали до тих обовязків, які лежали на їх до ревизії. Нарешті за працю по ревизії їм заплатили. Всі праці Паленської ревизії вже опечатано, крім доклада чиновника Міліцина про зловживання місцевої адміністрації. Цього докладу не будуть друкувать, а цей примірник переховуватимуть в архиві. Друкування всіх праць ревизії коштує ЗО тисяч карбованців. Повний комплект цих праць оддано буде тільки голові ради міністрів. Инші члени кабінету або зовсім не одержать, або одержать ті часті, які торкаються їх відомств. Инші примірники здадуть в архив сенатський. Гадають, що обмірковування наслідків цієї ревизії не скоро ще поставлено буде на чергу. Сенатор, очевидно, теж вважає, що її завдання скінчене.
(Р'Ьчь)
- Справа фон-Дервіза. В засіданні рязанського повітового суду розглядали
характерну справу молодого багатого поміщика фон-Дервіза та селянських хлопців і дівчат. Всіх їх обвинувачували за порушення тиші і спокою на вулиці села Дягілева. Дервіза обвинувачували ще за те, що він образив поліцію та підмовляв юрбу до неслухнянства. Справа була так. На масницю в селі Дягілеві молодь гуляла по селу з піснями. Врядник потребував, щоб вони перестали співать і розійшлись по хатах. Молодь розійшлась, а потім знов появилася вже з поміщиком Дервізом. Врядник з стражниками вийшли з шинка і знов стали розганяти молодь. У відповідь на це, як свідчить поліція, Дервіз крикнув: „співайте, дівки, на мою одповідальність*! А потім сказав врядникові „ви по шинках тілько шляєтеся*. Так стоїть в поліцейському протоколі. А селяне посвідчили, ніби Дервіз сказав тілько, що врядник не має права забороняти співать пісні на вулиці. Окрім того свідки казали, що з діда — прадіда на масниці співають на вулицях пісень, бо це есть давній звичай. Пісні ці не погані і нікому не заважають. У мирового судді Дервіза і молодь виправдали. Пристав переніс справу в з'їзд. Тут адвокат, що обороняв Дервіза, заявив між иншим, що раніш такі врядники сиділи на кухні таких дворян як Дервіз, а тепер всякий п'яний врядник намагаеться „тащить“ і не „пущать*. І з'їзд виправдав Дервіза і молодь селянську.
(Р. С.).


- Свині. В Смоленській духовній школі, каже „Совр. Сл.“, довго не знали, де подіти помиї і насамкінець догадалися: завели свиней. Свині ті розводилися гарно: Скоро вигодувалося ЗО величезних свиней. Оце недавно в Смоленську був з'їзд епархіяльного духовенства. Депутати почали ревизувать трати та прибутки школи і помітили дивне явище: на свиней трати записувалися, а прибутки од них ніде не записано. Кинулися до свиней, а їх немає. Де ж вони?— спитались депутати начальства. „Та, — кажуть ті, — пошесть була: всі виздихали*. Задовольнилися депутати, але один почав допитуватися. Чи не можна дізнатися, куди поділися ті свині, хто витрачався на їх закопування і т. и. Але ніякої відповіді не добився. Виходить, що свині так якось щезли, що навіть місця, де вони закопані, ніхто не знає.
- Дорога ціна. „Оьв. Кав." повідомляє, що в ставропольській губернії, біля Майкопу ціна на робочих стоїть нечувано дорога. Так, робочому платять в день од 3 до 4 карб.
- Російські гінназістки в Мукдені. Виявляється, пише „Р’ьчь*, що і китайська бюрократія може навчити ввічливости і уваги до шкільної молоді наших адміністраторів, які бачуть в ній тільки крамольність. В другій половині мая, оповідає харбинськай кореспондент „Г. М.“, город Мукден одвідала перша шкільна екскурсія харбинської дівочої гімназії д-ки Генералової. В екскурсії було 32 учениці старших класів з вчительками та членами батьківського комітету. Мукденський генерал-губернатор улаштував екскурсантам бучну зустріч. На вакзал вислали всіх російських візників для екскурсантів, всі роз'їзди екскурсанток взято на кошт китайської казни, частували їх обідом, на якому була депутація китайських школярок з своєю начальницею. Екскурсантки пробули в Мукдені 4 дні. Надто гарно відносилися до гімназісток китайські школярки.
-*Разр£женіе“ молдованів. З наказу міністра народньої освіти увільнено інспектора народніх шкіл кишинівського повіту Халіппа, який не подав ніякого прыводу для увільнення. Йому просто порадили перевестися в другу округу, але він не схотів і його увільнили. Взагалі за останні часи почали переводити на инші місця чиновників міністерства освіти, переважно молдованів. В цьому місцеві газети бачать бажання розрідити в Бесарабії молдованів, які служать на державній службі. (Рьчь).
- Заклик Шелепа Аша. Відомий еврейський письменник звернувся з закликом до єврейських письменників, що пишуть на російській і еврейській мовах — видати літературний збірник на користь погорільців межі осілости. З тим же закликом звернувся він і до друкарів, видавців, наборщиків і політурників. Названо буде збірник , Книга Огня“. 


(У, Р.).