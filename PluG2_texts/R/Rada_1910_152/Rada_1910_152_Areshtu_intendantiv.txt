ТЕЛЕГРАМИ
( та останні вісті з газет)
Арешти інтендантів.
ПЕТЕРБУРГ, 5. Арештовано смотрителя вещевого складу петербурзького інтенданта Глотова. Глотовголовний свідок в справі петербурзьких інтендантів. Тепер його самого тягнуть до суду за ті злочинства, що він зробив, коли був завідуючим тамбовським складом.
Арештовано інтенданта свеаборгської кріпости Сокальського — також за зроблені в Тамбові злочинства, де він тільки 28 днів був головою прийомочної комісії. Привезено в Петербург постійного члена головного інтендантського управління Мікіні, якого арештовано по дорозі на Кавказ. „Рьчь" пише, що почато вже редактувать справоздання про ревизію київського інтендантства. Виясняється, що крім всяких инших хабарів, інтенданти брали хабарі ще „живою натурою". Поставщикам треба було ще поклопотатись, щоб дістатить для інтендантства „гарну жінку". Часто й густо папери і асігновки інтенданти підписували в домах роспусти, держи на колінях напівроздягнуту „даму".