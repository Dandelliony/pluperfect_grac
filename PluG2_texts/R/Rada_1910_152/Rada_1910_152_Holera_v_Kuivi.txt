Холєра у Киіві.
За день прибуло слабих на холєру до олександрівської лікарні —9, до кирилівської —2.
Умерле за день в олександрівській—4.
3 Київщини. Нещастя. 26-го іюня в с. Осоті, чигиринського повіту трапилось таке. Син місцевого фершала почав показувати селянському хлопцеві, як то стріляються люде, коли виходять на герц. Для цього він взяв набиту рушницю, звів курок і потім якось несподівано для себе спустив його. Гримнув вистріл і хлопець упав закрівавлений. Льотки, яким була набита рушниця, попали бідолашному хлопцеві в голову і в руку. Його одправлено в смілянську лікарню, де йому зроблять операцію. Становище його здоровля дуже тяжке. Хлопцям по 11 років.


Черкаські вибори. Як відомо, з вчорашньої нашої звістки, стародумці на виборах в городську думу не пройшли. Тепер вони збірають підписи, щоб протестувати ці вибори.


Грім убив. Скілька днів тому селяне с. Стрітовки, київського повіту, Василь Вариненко, 55 літ, і Трохим Вариненко 17, літ, поїхали по сіно. Там їх захопив дощ з громом. Обидва вони сховались під віз, та не догадались скинути з нього коси і залізних вил. А вони притягли до себе блискавку. Блискавка вдарила в віз і вбила обох селян. Це нещастя дуже вразило тутешніх селян і вони тепер стали обережніші, коли трапляється буря з громом.


3 Волині. Союзники. Цими днями волинський депутат-союзник, Березовський, читав на зібранні союзників доклад про працю Державної Думи. Березовськай закликав союзників бути готовими до майбутніх виборів.


Скасування таможенної округи. Цими днями з наказу Департамента Таможенних зборів скасовано таможенну радзивилівську округу


З  Поділля. Біда за бідою. Не вспіли ще люде в с. Пахутинцях, проскурівоького повіту, опам'ятатись від одної біди — пожежі, що без малого знищила половину села, як ось друга підоспіла — пошесть на рогату худобу. З початку пошести до сеї пори згинуло більш півсотні голов. В село приїхав на боротьбу з хворобою ветеринарний лікарь. Заборонено згонити худобу в череду.


Селянська виставка в селі Чукові, брацлавського повіту, одбудеться 22 августа.


Теж „штукарі". В м. Мурафі, ямпольського повіту, якісь безглузді пустуни обілляли кицьку керосіном і підпалили її. Нещасне створіння, нявкаючи од біди, кинулось в січ карню, де було багато соломи. Солома вмить зайнялась. Полум'я перекинуло в сусідню олійню. Віяв сильний вітер і мало не згоріло все містечко. Мучителів  кицьки і досі не вдалось викрити.


3 Чернігівщини. Рубають ліса. Ог уже 5—6 років, як почали страшенно знищувати ліс в глухівському повіті; де раніш були непроходимі гаї, тепер орють землю. Рубають їх без всякого розбору —не додивляються, який —чи старий, чи молодай, —аби ліс. Старий дуб йде на клепку ріжуть і бруски, але брус більше ріжуть з соснини, молодой, рівний дуб йде на шахти. Лісопромисловців розплодилось гибель і вони нишпорять по всіх усюдах, аби де закупити ліс. Раніш такі села, як: Ямполь, Свіса, Словут, Береза, Горілі Хутора (там тепер лісопильний завод), Гетьміновка, Ляхівка, Москаленків Хутір і багато инших стояли в лісах, а тепер круг них широкі лани чорніють, У нас така сяка річка Есмань, а раніш води влітку було доволі і млинки мололи, а тепер як прийде весна, то греблі рве вода, а літом висихає
.
Не пускають. Вже подавались звістки, про те, що в глухівському повіті люде стали слабнути на холеру; через те в Глухів тепер не пускають женців селян, які що року приходять на час жнив сюди на заробітки. Хазяї, які мають ґрунт, мусять тепер платити глухівським женцям по 70 —- 75 коп., а ті роки платили по 50— 55 коп.


Курси. В Борзні після бухгалтерських курсів (з 1-го до 15 іюня) одкрились сельсько-господарські, що протягнуться до 1-го августа. Селян, яких найбільше бажано на цих курсах, помітно дуже мало. Всього на курсах єсть коло 40 д. —при чому велика більшість не з борз. п., а з ріжних повітів Чернігівщини. Лекції читаються по хліборобству, садівництву, бжільницгву і молочарсгву. Видатки на ці курси (біля 3000 к.) складаються з земських і загальних державних коштів.


3 Полтавщини. Жертва за жертву. На дачній місцевости Потоки, коло Кременчуга, гімназістка 6 класу, Куркчі, рятуючи свою товаришку, сама втопилась.


3 Катеринославщиня. Темнота народня. Нам пишуть з слободи Андрієвки, славяносербського повіту: 26 червня в слободу Андріївку прибув санітарний огряд і принявся до роботи. Та тілько, через самих же селян, через їхню темноту, йому не прийшлось працювати в сл. Андріївці. У неділю, 27 червня, старшина лозово павловської волости д. А. Юхименко і староста сл. Андріївкі д. Ів. Кулик зібрали (екстренну) селянську сходку, обміркували по своєму своє становище і положили таку резолюцію: ніяких санітарів не приймать —бо вони,, мовляли, не лічуть людей, а тілько трують їх, а краще звернутись до Бога Милосердного, щоб Він одвернув од нас цю напасть — холєру. Так і зробили. Санітарів, звичайно, які почали було працювати, прогнали, покликали з Ловової-Павлівки пан-отця Ігнатія і в понеділок, 28 іюня, почали одправляти коло кожного двора молебень. Об цій сходці і резолюції узнало вище начальство. 28 іюня  в Андріївку з невеликим нарядом поліції і де-яких других чинів, прибув земський і добре покричав і арештував організаторів „сходки" — старшину і старосту, покаравши їх восьми суточним арештом при лозово-павловській волости за те, що вони намовляли селян прогнати санітарів. І таким чином андріївці сами себе лишили санітарів
.
3 Кубані. 0. Ш. Теленний. (Некролог). 24 сього іюня умер в с. Успенському від холєри голова нашого позичкового т-ва Опанас Мнронович Теленний. Його всі любили в нашому темному селі і кожному успенцю він був дорогий. Він був ярий прихильник кооперації. Десять років назад > дійшовши повних літ О. М. взявся за працю на користь рідного села і люду і за таку добу по його ініціативі у нас відкрито позичкове товариство, потребительське о-во, починають строїти водопровода і т. и. Працюючи на користь людей, він зовсім кинув свое хазяйство і жив, получаючи 20 карб, у місяць. Ні одного з'їзда, де зачіпались інтереси села, же пропускав він, а приїхавши, сміло виступав на сходах, всі сили прикладаючи, щоб заложить нове сельське т-во. Частенько він умовляв сход дати грошей на сельську читальню, але гурток багачів ставав гальмом йому на шляху.
На одному зібранні позичкового товариства він сказав де-кілька слів про Т. Г. Шевченка і просив зібрання дати скільки-небудь грошей на памятник Шевченкові. Зібрання дало 24 карбованці. До кожного він відносився тепло і відгучно.
В 12 годин ночі 24 іюня він ще працював в позичковім товаристві, а 25 в 12 годин дня його ховали...