Література, наука, умілість і техніка.
= „Економіст". Вийшло число 6 галицько-українського місячника „Економіст”. Зміст його такий: 1) Кооперація продуцентів і консументів; 2) М. Гехтер — Діяльність кредитових товариств на Україні; 3) Івашко Іван— Повітові бюра посередництва праці в світлі цифр; 4) Всячина; 5) Бібліографія; 6) Обіжник Краевого Союза ревізийного до союзних стоваришень з дня ЗО червня 1910.
= Роскопна на місці Ольвії. Недалеко від села Парутина, на Херсонщині Імператорська археологична комісія почала цими днями роскопки на місці стародавньої грецької Ольвії. Роскопки ці провадить комісія вже років десять що-літа, під доглядом вченого археолога, проф. Б. Фармаковського. Наслідки роскопок до цього часу дали можливість вияснити, де саме стояло місто, його вулиці, з чого жили городяне, чим торгували, які в них були гроші і т. ин. Дослід Некрополя показує тодішній звичай ховати мерців, знайомить з вірою і побутом городян Ольвії. Кожного року викопують з нетрів землі все нові й нові дуже цікаві речі, що стосуються Ольвії, а з нею і—давньої Греції. І стає старовина, як жива, перед очима.