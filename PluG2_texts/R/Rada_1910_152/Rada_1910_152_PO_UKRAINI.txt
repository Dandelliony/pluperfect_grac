ПО УКРАІНІ
У КИІВІ.
Ревизія манастирів і соборів. Як у нас вже повідомлялося, було призначено дві ревизійних комісії, які мали обревизувати монастирі та собори київської єпархії. Тепер, щоб швидче обревизувати всю єпархію, опріч двох головних комісій (з архим. Прохором та протоієреєм Корольковим на чолі призначено ще додаткові комісії (з трьох членів кожна), які ревизуватимуть кожний манастирь та собор з окрема. Де-які з цих комісій вже роспочали свою працю і ревизують монастирі Братський, Фроловський та Михайловський. Через кілька день роспочнеться ревизія й инших манастирів.
Самогубство в поїзді. У Київ прийшла звістка, що 4-го іюля в купе другого класу, в поїзді № 4, між станціями Воронцовська-Цвітково повісилася молоденька панночка, дворянка — Маруся Юркевич. Д-ка Юркевич їхала в купе сама, і тому про нещастя довідалися дуже пізно, коли тіло її зовсім захололо і вже не можна було врятувати. Тіло д-ки Юркевич передано жандармській поліції на ст. Цвітково. Що примусило д. Юркевич накласти на себе руки, поки що невідомо.
Пьявки в артезіянській воді. В санітарний одділ городської управи було принесено пляшку з артезіанською водою, в якій плавали п'явки.
Воду цю було взято з водопроводного крана. Воду зараз же було одіслано в лабораторію др-а Любинського, щоб він встановив, яка це вода. Досліди в лабораторії д-ра Любинського встановили, що в банці була артезіанська вода. Того ж таки дня завідуючий санітарним одділом городської управи д-р Бурчак попрохав д-ра Любинського взяти в ріжних місцях води з водопровода і зробити аналіз її. Завідуючому санітарною станцією д-рві Поспехову доручено встановити, які саме пьявки були в артезіанській воді.
Всіх дуже дивує, як п'явки попали в артезіанську воду; де-хто гадає, що до артезіанської води примішували потроху й дніпрової, але поки що не встановлено.
В цій справі городська управа скликав спеціяльну комісію з професорів, яка б вияснила, чи можуть бути пьявки в артезіанській воді, коли до неї не додавати дніпрової.
Професор Д. Заболотний у Київі. Приїхав у Київ проф. Д. Заболотний, якого послав протичумний та холерний комітет ознайомитись, як борються з холерою в тих місцевостях, де ходить ця пошесть.
Проф. Заболотний вже побував у Ростові на Дону, Катеринославі та Одесі. Разом з д. Бурчаком проф. Заболотний оглядав київські водопроводи, рови на Глубочицькій та Юрківській вулицях, смітник на Межигірській вул. та київські „поля орошенія“.
На залізній дорозі. Управління південно-західної залізної дороги постановило побільшити плату 300 нижчим залізничим служащим — кожному на 60 карб, у рік. Гроші на це буде взято з сум, призначених на експлуатації доріг, які лишились після скасування багатьох посад на залізниці.
Вчительський інститут у Київі і цього року міститиметься на Гоголівській вул. № 7. Кватирю значно побільшили, бо цього року одкривається 2 клас; опріч того заведено вже й бібліотеку та кабінети фізичний і природничий. Канцелярія інститута одчинена що-дня з 9 1/2 год. до 11 год. ранку.
Авіаційний тиждень у Київі. Київське товариство літання постановило призначити й у Київі авіаційний тиждень так як це робиться за кордоном. Думають цей „тиждень" влаштувати в перших числах октября. На літання думають запросити опріч російських ще й закордонних авіаторів. В цій справі т-во послало свого секретаря д. Мержанова у Париж перебалакати з авіаторами про участь їх в авіаційному тижневі у Київі.
В робітничому клубі. (Безаківська, 12) 7 іюля в 8 год. ввечері відбудеться зуспів хора. В неділю, 11-го, клуб влаштовує для своїх членів екскурсію в Голосієвський ліс. Число участників екскурсії обмежено 60-ма, записуватись треба заздалегідь.
Імператорська археологична комісія зацікавившись роскопками в Білгородці, постановила прийняти участь в них і доручила д. В. Мілєєву поїхати на роскопки. Другому членові комісії—академікові П. Покришкину доручено зробити архітектурні досліди церкви Спаса на Берестові, в якій мають незабаром робити ремонт.
Поліпшення шляхів. Васильківський повітовий справник сповістив київського губернатора, що усі яри, що лежать побіч дороги в його повіті, одгорожено від шляху тином.
Чигиринська управа запросила київську губернську земську управу, чи можуть виконувати свої обовязки до затвердження нових земських гласних ті гласні, яким скінчився срок 1 іюля.
“♦* Про сельськ- госп. виставку в Катеринодарі. Організаційний комітет виставки звернувся до київської губернської земської управи з проханням взяти участь в Катеринодарській сельсько-господарській та промислово-етнографичній виставці, яка має одбутися з 1 сентября по 15 октября 1910 р. Виставочний комітет зазначає, що на виставці кубанські козаки мають купити на 38.000 карб, худоби сіментальської і швицької породи.