Холєра у Киіві.
За день прибуло слабих на холеру до олександрівської лікарні —15, до кирилівської —3, єврейської —7.
Умерло за день в олександрівській —1, в кирилівській —3.
Всього слабих на холеру є по лікарнях 113: в олександрівській —59, в кирилівській —28, єврейській 26.
3 Київщини. Розбиті надії. З кожним днем все більше і більше надходить до нас звісток про сьогоднішній врожай. Від більшости цих звісток повіває сумом, або тяжким одчаєм. Ось що пишуть нам з чигиринського повіту: „Час прибільшених сподіванок на сьогорішній врожай пройшов, — наспіли жнива, взялися до роботи й бачимо, що й справді —за ясними мріями забулися про мудру пересторогу, що курчат, мовляв, в осени рахують. Буйний зріст завдяки сприятливій і теплій та дощовій весні призвів до того, що жита й пшениці з значній мірі вилягли, а страшенна спека й посуха в останні дві — запалила колос так, що вже далеко не видасть того першорядного зерна, на яке по торішньому сподівалися; дощі ж. що почали лить останніми днями- чи не спричиняться до ще більш значних втрат на полі. Взагалі, хліба вийдуть у нас гірше торішніх. За те буряки — веселять хліборобів своїм гарним виглядом, що подав надію покрити й торішні „недобори” на цій „солодкій рослині*. По садках мало що є: з весни приморозки, потім гусінь, а вітер — завершив все, що було лишилося на дереві. На буряках цю весну платилося скрізь на 5-10  коп. на день дешевше проти торішнього. Сніп загадано: 10 й жита й 12 й пшениці.
Темна справа. Цими днями в полі, коло м. Цабулівки, липовецького повіту, лановий економії Цибулівської цукроварні Абрам Купчик убив з револьвера селянина Клима Кутинського. Купчик на дознанні доводить, що, об'їзжаючи поле, він побачив коло стіжка сіна підводу, коло якої сиділо троє селян. Коли Купчик спитав їх, що вони роблять коло стіжка, то селяне накинулись на нього і почали бати нагаями. Тоді він, Купчик, обороняючись, вистрелив з револьвера і ранив на смерть Кутинського; після цього других двоє селян, що були з Кутинським, втекли. Але поміраючи вже, Кутинськкй вспів ще розказати слідувателеві як було діло. 3 підводою коло сіна був тільки він один. Ідучи коло стіжка, він захотів спочити, випріг коні і сам ліг спати; був він випивши. На крик Купчика, що він, Кутинський, робить тут, Кутинський вдарив Купчика гарапником. Тоді Купчик вистрілив в нього і ранив тяжко. Росказавши це, Кутинський помер. Купчика арештовано. 3 Волині. Присуд за аграрні розрухи. 25 іюня в житомірському окружному суді закінчилась справа про аграрні розрухи в економії Терещенка в Кодні, коли було вбито прикащика Короткого. Судили 19 селян. Всіх їх засуджено. На каторгу засудили: Семена Олійника на чотирі роки, Степана Бойчука на 2 роки вісім місяців, трьох в арештанські роти на півтора роки, вісім в тюрму на 8 місяців; всіх цих селян позбавлено всіх прав. Крім того засуджено в тюрму на чотирі місяці трьох, до арешту трьох на три місяці і дві жінки до арешту на два місяці.
Блискавка. Між Ковелем та Стеблями київо-ковельськ. залізниці за скілька верст од останніх блискавиця вдарила в телеграф, розбила скілька стовпів і, перейшовши по дроту, поранила помішника завідуючого роз'їздом Стеблі М. І. Барановського. Блискавицею розірвало і спалило на йому одежу і поранило в руку і боки. Тепер Барановський нездужає встати і лежить в постелі.
3 Поділля. Страх перед начальством. Нам пишуть з гайсинського повіту: „25 іюня вище начальство оглядало хуторні участки коло села Гунчі. Наше сельське начальство, сподіваючись губернського, бідкалось страшенно цілий місяць. Від страху, чи від того, щоб показати, що пильнують всіх наказів вищого начальства, звеліло серед літа всім обсажувати деревом головну дорогу. Дозволяли садити гиляки — зелені й сухі. Селяне, дивуючись, робили таку невидану й нечувану посадку. І справді — садити в іюні місяці, і садити суху й зелену берестину, грабину то що, це щось невидане.
3 Чернігівщини. Телефоне не буде. На останній сесії чернігівського губернського земства постановлено було поставити громадський телефон на кошт страхового капиталу. Телефон мав обійтись до 100 тисяч карбованців. Цими днями надійшла звістка, що міністерство внутрішніх справ не дозволило брати страхові гроші на телефон.
Полтавщина. Губернатор і священики союзники. „Утро Росії" друкує такий допис з Полтави: „Де-які священики на Полтавщині почали були говорити по церквах проповіді на політичні теми, звичайно, на зразок промов Дубровина, Восторгова то що. Вище духовенство ставилось до цих політичних виступів священиків союзників досить прихильно. Але, трохи не так подивився на цю справу губернатор граф Муравйов. Об'їзжаючи губернію, він чув багато політичних промов від священників. Де-які з них старались виявити перед начальством свою благонадежність. Та наслідки цього вийшли сумні: по прозьбі губернатора місцева духовна консісторія видала наказ до духовенства з забороною політичних промов.
3 Катеринославщини. Врожай. Нам пишуть з новомосковського повіту; „У нас ще з 18 іюня почалися жнива. Вже скрізь покошено жита та ячмені; пшениці поспівають теж. Зкошений хліб на зерно гарний. Городина поганенька, опріче картоплі, яка гарна місцями. Ягід дуже мало, хоч садки цвіли рясно. Самі найпоганші ягоди 8 к. фунт. Гряд, що випав в останніх числах мая, багато пошкодив городині, хоч хліба зостались цілі, бо він пройшов полосою — тілько селом.
3 Херсонщини. Цигане  покрали дітей. Нам пишуть з Знаменки, що там в лісничого Білановського якісь цигане покрали дітей: Ольгу, 11 літ, Ніну, 10 ліг і Миколу, 3 літ 6 міс.