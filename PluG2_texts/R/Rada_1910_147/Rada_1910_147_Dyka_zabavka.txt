Дика забавка.
З телеграм наші читачі вже знають, які тяжкі для негрів наслідки викликав нещасливий бокс між негром Джонсоном і американцем Джефрісом.
По всій Америці білі почали нападати на негрів, били й убивали їх, руйнували їх домівки й підприємства, розбивали їх майно і т. и. Навіть у Лондоні юрба накинулась на двох негрів-артистів і добре таки попобила їх. Самий бокс відбувся при таких обставинах.
Обидва боксери досі вважались непереможними. Джонсон має 30  років, Джефріс —35, обидва одного росту, Джефріс на 5 кіло важчий від Джонсона.
На четвертім виступі Джефріс розбив Джонсонові губу, а на шостім негр попав Джефрісові в око, після чого йому відкрилась стара рана, й кров полилася з нього річкою.
А негр ще дрочив свого противника й кричав йому: „Я кохаю тебе, товаришу! Ну, що, буде з тебе?” На дванадцятім виступі Джефріс був остаточно побитий.
Удари сипались на нього так часто й з такою силою, що тільки з величезним напруженням він міг відповідати на них.
Негр бив його по очах, носі й підборіддю. На 15-м виступі Джефріс упав на землю.
Він силкувався встати, але зараз падав од нових ударів. Після голосних протестів публіки, антрепреньор Джефріса вскочив на арену й заявив, що Джефріс признає себе переможеним.
Після того почалось щось нечуване. Юрба казилась, обвинувачуючи переможеного в тім, що він нерозважливо згодився на бокс з дужчим противником і тим покрив ганьбою всю білу націю.
Джефрісові тут же зроблено перевязку, а потім його одвезено в лікарню.
В нього багато тяжких ран, і він, як боксер, більше не годиться.