Українці з Галичині.
До смерти А. Коцька. Останніми часами до редакції „Діла” надіслано ще такі листи та телеграми: Грималів: Честь вам, борці, завзяті січовики з вами. — Товариство „Січ" в Грималові. Заболотів. Крайнє обурення на звершений варварський морд народнього мученика бл. п. Адама Коцька, а честь і признання неустрашямим борцям за наші права.—„Руська Бесіда“ в Заболотові. Зборів. Честь народньому мученикові, упавшому від ворожої кулі в боротьбі за права українського університету. Родині мученика і потерпівшим товаришам співчуття. Від зборівських українців. Грималів. Борітесь, поборете. Народ вміє оцінити своїх борців.—Читальня „Просвіти” в Грималові. Борщів. В болю з причини огидного убиття молодого сокола-героя бл, п. Адама Коцька за справу рідної школи шлемо слова утіхи борцям. Погорда гнобителям-чорносотенцям — Українське учительство Борщівщини. Жовтанці. До хв. „Академичної Громади” у Львові. Прийміть щирі слова спочуття та жалю по причині утрати героя бл. и. Коцька від всіх членів читальні „Просвіти” в Жовтинцях — Виділ читальні. Броди. Українські товариства в Бродах висказують своє глибоке спочуття матері по причині смерти  її сина Адама, що упав в боротьбі за рідну школу. Память його, як мученика і його товаришів-борців не загине.—Українські товариства в Бродах. Броди. Оповиті сумом із-за смерти героя-мученика бл. п. Адама Коцька, шлемо нашим борцям за святі права народа грімкий привіт. Тов. „Основа".
Віче української академичної молоді
у Львові. Віче всеї української академичної молоді у Львові 22-го іюня ухвалило між иншим такі резолюції:  I.  Українська акад. молодь уважає за свій обовязок подбати про те, аби через двадцять днів по смерти нашого невіджалованого товариша Адама Коцька, який впав геройською смертю, держати загальну жалобу, (отже здержатися від усяких фестинів, забав і т, д. аж до 20 с. м. нов. ст.). II. Українська академична молодь заявляє, що як найпильніше подбає про те, аби до акції за самостійний український університет у Львові потягнути найширші маси нашого народу і в тій ціли буде скликати скрізь віча в університетській справі.
 Віче у Снятині. У Снятині відбулося віче в університетській справі. На віче прийшло багато селян і міщан, лиш української інтелігенції, яка власне повинна бути в таких справах на чолі, не було. Про університетську справу реферував д. Лопатинський. В університетській справі було винесено таку резолюцію: Віче рішучо протестує проти законного ствердження польськости львівського університету, а домагається як найскорішого заснування самостійного українського університету у Львові, найвідповіднішою до цього дорогою уважав виділення вже істнуючих кафедр в самостійне автономичне тіло аж до заснування цілого університету.
Віче у Сільці, (станіславівськ. пов.). 26-го іюня відбулося у Сільці віче виборців станіславівського повіту, яке винесло між иншим такі резолюції в університетській справі: За пролив крови нашої молоді на львівськім університеті відповідальні президент міністрів Бінерт, міністр просвіти Штірк і намісник Бобжинський, які одсовували справу заложення українського університету у Львові і тим способом допровадили до пролину крови.
Взивається правительство до як найскоршого заложення українського університету у Львові, щоб в цей спосіб сповнити бажання цілого українського народа і усунути причину дальших непорозумінь і дальшої крівавої боротьби на львівськім університеті.
Довірочні збори у Відні. 20-іюня в помешканні укр. соц.-демокр. т-ва  „Поступ“ у Відні відбулися довірочні збори, в яких приймали участь опріч членів т-ва багато українських студентів та посол д-р Окуневський. Зборам було коротко росказано історію боротьби за український університет, яка закінчилась крівавими подіями у Львові. Після вшанування пам'яти небіжчика А. Коцька вставанням, збори вислухали реферат Д. Донцова в університетській справі. Після цього збори одноголосно ухвалили такі резолюції: укр. соц.-дем. робітництво у Відні, зібране дня 9 с. м. (нов. ст.) 1) Осуджує з найбільшим обуренням поведення вшехпольських шовіністичних кровопроливців, що не жахаються ніяких средств, щоби лише спинити культурні змагання українського народа; 2) Осуджує як найрішучіше нечувано одностороннє поведення галицьких властей, а особливо представників галицького судівництва, що при сповнюванню урядової власти, відважилися поступати після тенденцій вшехпольських кровопроливців; 3) Протестує проти крутацької політики центрального правительства в справі українського університету у Львові, — політики, що є моральною причиною послідних крівавих подій; 4) Взиває енергично центральне правительство, щоби як найскорше заснувало воно український університет у Львові в ціли уникнення дальших, не даючихся предвидіти наслідків; 5) Глядить з найбільшим подивом на героїчну боротьбу українського студенства за народню святиню науки у Львові і з одушевленням приймає до відома, що воно заявило себе готовим не уступати в накинутій йому боротьбі та не відстрашитися ніякими жертвами.