Кілька слів про „Украинскую энциклопедію".
Пройшла чутка, що в Петербурзі порішено скомпонувати під редакцією М. Ковалевського і М Тугана-Варановськог — відомих професорів і літераторів —„Украинскую энциклопедію“. Що казати, така енціклопедія діло дуже потрібне, бо ми не маємо ні одної збірки таких матеріялів, котрі знайомили б з ріжноманітним життям нашого краю. Правда, що матер'ялу доволі дає сучасна російська література, але ж цей матер'ял роскиданий так, що нічого і гадати, наприклад людині села осягти його, бо його скрізь по трошку і в енціклопедії Брокгауза, і в усяких статистичних збірниках Російського статистичного комітету і в приватних працях — земських виданнях і виданнях власних авторів. Видати „Украинскую энциклопедію" треба, але ж не так то лехко її видати, — коли б з нею не трапилося те саме, що трапилося з „Описаніемъ  Малороссіи“, котре не так то давно було видано Девріеном під редакцією відомого географа Семенова-Тяншанського в Петербурзі. Коли затівалося це видання років десять попереду, то ми, українці-письменники, бажали стати до помочі в цій дуже потрібній і цікавій за для нас праці, але ж видавці і редактори обійшлись робітниками столиці, котрі сидячи в кабінетах і ніколи не бачивши України, окрім того, що можна забачити з вікна вагона, намалювали життя нашого краю. Це малювання, звичайне діло, було далеко од дійсного життя, —в йому не було того знаття, що дається тілько органичним звязком письменника з тим, що він береться малювать, не було в ньому любові до цієї праці, — тієї любові, яку мали ті значні письменники, котрі працювали в великім творі Елізе Реклю в його всесвітній географії. Більше тридцяти років минуло як вийшло „Описаніе Малоросіи” — краще скажемо України в однім з сорока томів; багато з того часу втекло води, багато перемін було в житті, але ж праця та невмируща. Покійник Драгоманов, що був найголовнішим працьовником цієї монографії, вложив в свою працю таку щиру любовь до рідного краю. В оцім виданні французького ученого найкраще з'ясоване життя України. Здавалось нам, що через двадцять років російські географи мали краще становище ніж французський географ і його співробітники емігранти. Але ж російське видання вийшло дуже сухим і мерцем од його несло, дарма що воно тілько що народилось. Це була компіляція петербурзьких офиціяльних географів і кабінетних письменників і українці нею не цікавились. Я в той час керував книжною справою покійного Товариства Грамотности і виписав кілько примірників цього видання Девріена, бо воно було дозволене навіть за для селянських бібліотек-читалень. Але ж ця книжка нікому не подобалась, кілька років ці примірники зоставались на полиці книгарні. Колиб часом не трапилося такого і з Українською енціклопедією, що буде компонуватися в столиці гуртком патентованних учених і письменників. Як то можна описувати життя України без тих людей, котрі єжечасно, кожнодневно працюють в цім житті, котрі органично завязані з цим життям?.. Українці письменники мають значне право взяти участь в цій праці. Обминути їх це усе одно, що заздалегідь поставить хрест над усією працею, бо, сидячи в столиці, неможна знати усих тих дрібниць життя, котрі тілько і дають змогу письмовникові осягнуть облюбовану тему З усих боків і всьому обширу. Узять хоча б побут народа широкої України,
аграрні стосунки, аграрні питання, робітниче питання, псіхольогію різних класів людності, відносини українця до инших націй, що живуть на Україні. Хіба це усе можна оглянути з вузенького віконця петербурзьких кабінетів. У такій справі, як видання Українсьвої енціклопедії, треба єднання українознавців і тих, що працюють в столицях і тих, що не порвали звязку з дійсним життям України. Найкраще було б як би з початку осени в Київі зібрать на пораду тих письменників, що братимуть участь в оцій праці. Алеж іниціятори можуть нам сказати, що це ми непрохано йдем в чужий монастирь з своїм статутом, що це їх власне діло. Алеж це таке важне громадське діло, що такі резони мусять бути одкинені одразу. Українська енціклопедія так потрібна усякій освяченій людині, що пильнування про неї —це навіть моральний обов'язок української преси і українського громадянства. Т. Осадчий.