Польська преса про останні львівські події.
„Kurjer Poranny", орган варшавських поступовців, в статті з приводу останніх львівських подій намагається виправдати польський загал і поясняє кріваві події „атмосферою здичавення, яка соромить обидві національности“. Газета закликає до боротьби з польською націоналістичною пропагандою. Навівши ці слова „Kurjera Porannego“, польський поступовий тижневик „Prawda", з свого боку, між иншим, пише: „Ми не звертаємо уваги на те, хто почав останній бешкет —це суть дитячі, школярські питання —але ствержуємо голосно і виразно, що поляки повинні скінчити (курсив „Prawdy") ці ганебні і убивчі суперечки. Університет у Львові повинен бути польський; згода. Але через те власне треба дати українцям („Rusinom") як найшвидче другий, український університет, якого вони так домагаються. Вищі краєві урядовці дошиваються у дурні („Wykręcićąją się sianem”), запевняючи, що це залежить од Відня: брехня! Бо коли ці панове хотять орденів і почесних нагород, які також од Відня залежать, тоді вони дуже швидко їх здобувають. Нехай цю зручність виявлять і на цьому полі”. Не можна не похвалити охоту “Kurjera Porannego” до боротьби в шовіністичною агітацією серед польського суспільства, а також виразного становища „Prawdy” в справі українського увіверситету, мусимо одначе де що з цього приводу завважити.”Kurjer Poranny", між иншим, пише, що польська справа стоїть і повинна стояти на грунті моральної справедливосте, а „Prawda“ згадує про вищість польської культури над українською. Оджеж, як би не дивитися на фактичний бік справи, дивно всеж таки, що польські поступовці не звернули уваги на нечуване просто з морального і культурного боку поводження польського уряду В Галичині і польського суспільства та газет, які тримаються зайнятого цим урядом становища. Маємо тут на думці один факт ясний і виразний навіть для „школярів". Де участь польських студентів в крівавій борні. Тимчасом польські власти, арештуючи львівських студентів, не арештували ні одного поляка і притягли польських студентів, безумовних участників подій, тільки як свідків. Це вирішало весь хід справи. Гарна „моральна справедливість" і „вища культурність", нічого казати. Ми вже звикли до  одинокої  „тактіки“ „Dziennika Kijowskiego“ , яку цей орган польських націоналістів визнав для себе найбільше вигідною, цеб то до замовчування голосів української преси, особливо місцевої, в польсько-українських стосунках. „Dziennik Kijowskiego“не дбає про думки українських часописів, але він незвичайно чутливо ставиться до того, що пишуть, наприклад, російські газети і навіть „Новое Время". Читачі наші знають зміст статті „Нового Времени“ про львівські події. Вірна старим традіціям Суворінської газети, — бачити в Галичині тільки „русскихъ", —ця статя подає одначе про кріваві події правдиві факти. Це останнє й викликало обурення „Dziennika“, який відомости подані „Новымъ Временемъ»" називає „брехньою, інсінуаціею“, вигаданими на те, щоб можна було пояснити відсутність поляків у Софії на всеславянському з'їзді!... „Де
Рим, де Крим, де Бабинські корчми" можна сказати на це „Dziennik’ові“,. Цей факт, що величезна більшість чужоземних газет і навіть „Новое Время" подає правдиві відомости про львівські події, навів на думку „Dziennik Kijowski“, що у поляків погано з‘організоване газетне бюро. В статті „Наша недбайливість" „Dziennik " поясняє неприхильне до поляків становище європейської преси, з приводу останніх львівських подій, виключно швидкими звістками українських кореспондентів до австрійських і инших часописів. Відомости українських кореспондентів „Dziennik" називав брехньою і в кінці статті пише: „не можна чекати, доки правда переможе власного моральною силою”. Ці слова „Dziennika " вказують, що „моральна сила" його не стоїть навіть на рівні з „Новымъ Временемъ” , якому все ж таки иноді хоч випадково удається сказати правду. Аджеж сам факт, про який ми вже згадували вище, що, не дивлячись на участь у львівських подіях польських студентів, їх навіть не арештовано, достаточно освітлює становище галицьких і польських властей і їх прихильників. Говорити тут про „моральну силу" можуть тільки свідомі і запеклі облудники. Б. Я