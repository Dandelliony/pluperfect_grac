Бібліографія.
Наша школа. Науково-педагогичний журнал. Кн. 1 , р. 910. В першій книзі журнала „Наша школа" за рік 1910, як і в книгах за минулий рік, — містяться статі змісту науковопедагогичного і політичного. Ці останні забірають в журналі найбільше місця і немає в тому нічого дивного, коли взяти на увагу ту боротьбу за національну українську школу, що так жваво провалиться останніми часами в Галичині. Всі зусилля Краєвої Шкільної Ради що до полонізації українських шкіл в Галичині — мають добру оцінку в статях „Нашої школи”, на всі її „користні” заходи цей журнал проливає світло і з усіх боків показує, як дбають поляки про культурні потреби українського люду в Галичині. Виставляючи на людські очі шкідливу політику Ради Шкільної за останні часи, журнал разом з тим підводить рахунки тому, що робила Рада Шкільна на користь українського люду від часу, коли в Галичині почали істнувати українські школи. Рахунки ті дуже яскраво характеризують колонізаційні заходи поляків що до української школи і викликають справжнє обурення проти тих, що хваляться своєю культурою і ставлять найтяжчі перешкоди українцям на шляху до культурного життя. Дуже виразну характеристику цього маємо в статті д-ра Ст. Барана „Де-що з національної статистика в галицьких середніх школах” та в статті д-ра К. Лучаківського —„До історії видавництва українських шкільних книжок”. Обидві ці статті дають багато фактичних і цифрових матеріялів до історії галицької української школи. Розкритиковуючи зусилля поляків в шкільних українських справах, „Наша школа" в той же час дбає про те, щоб утворити відпорну силу; вона закликає громадянство до організації, до закладання приватних українських шкіл, до матеріальної допомоги (Краєвий Шкільний Союз. Ст. 1—11). В 1-й книзі „Нашої школи” присвячено
одну статю буковинським шкільним справам (д-р О. Маковей—„Реформа учительського семінара в Чернівцях") і почато друком переклад гарної наукової статі визначного німецького математика Фелікса Кляйна—„Наука геометрії". Далі йдуть „Оцінки й звіти" та широкий одділ хроніки. Всім своїм змістом „Наша школа" може добре прислужитися не тільки українському учительству, але й громадянству, котре зацікавлене національною шкільною справою, та на жаль висока ціна (в Австрії 10 кор., в рос. Україні 12 корон за 4 книжки) може стати на перешкоді до широкого росповсюдження журналу. Гр. Шерстюк.
Фрідріх Ніцше. „Так мовив Заратустра. Книга для всіх і для нікого. Частина 1. Переклав Лесь Гринюк. „Загальна Бібліотека”, ч.ч. 22 — 23. Коломия. Те саме. Частина II. „Загальна Бібліотека”.ч.ч. 24 — 25. Нарешті, почули ми голос Заратустри і по українському. Перед нами лежать видані в Коломиї в двох невеличких томиках І і II частини „Also Schprach Sarathustra" Фрідріха Ніцше в перекладі д. Леся Гринюка. Думку перекласти на українську мову та дешево видати (томик коштує 60 сот.) цю дуже цікаву працю Фрідріха Ніцше, що вкупі з “Jenseits von Gut und Bösë", „Zur Genealogie der Moral", „Der Fall Wagner” та „Götzen —Dӓmmerung”, належить до третього, мовляв д. Еміль Метнер, критично-творчого періоду діяльности великого німецького філософа-поета, мусимо щиро вітати, як приємний і корисний заход в справі збогачення нашої літератури. Подивимося ж, як намір цей переведено в життя. Фрідріх Ніцше наддавав великої ваги своїй книзі: „Also Schprach Sarathustra". Ще р. 1888 писав він американському професорові Кнорцеві про неї так: „Про мого Заратустру я гадаю, що він чи не найглибша праця, яка тільки істнує серед творів, німецькою мовою писаних; бездоганна також і з погляду мови. Але, щоб відчути це, потрібні цілі покоління, що повинні в житті своєму зазнати всіх тих внутрішніх подій, що під впливом їх тільки й могла з'явитися ця праця". (Цітуємо по книзі д. А. Горнфельда „На Западѣ", ст. 44). З поглядом Ніцше на „Also Schprach Sarathustra"можна згодитися, хоч висловлено його так, що декому здаватиметься він звичайним самореклямуванням, сміливим і перейнятим цілком зрозумілим суб'єктивизмом. Але фраза не повинна застувати од нас правди, а її ми конче мусимо побачити в словах Ніцше. „Also Schprach Sarathustra", —цю „книгу для всіх і для нікого", — безперечно, зрозуміти зможе тільки той, хто в силі не тільки прочитати, але й пережити і глибоко відчути її; перекладчик же, коли він не по ремесницькому поставиться до справи, сам мусить бути художником і справжнім володарем слова. Все це зовсім, видимо, не турбувало д. Леся Гринюка і тому то він до свого завдання поставився на диво лехковажно та й заходився біля своєї праці так, ніби належало йому перекласти річ, що до поезії ніякого відношіння не має. Кілька уривків з його перекладу виразно покажуть, що говоримо це ми не без підстав. „А хто наймудріший між вами, той і є тільки урод і мішанець з ростини й опиря. Чи ж я накликаю вас, щоб стались опирями або ростинами? Глядіть, я навчаю вас надчоловіка! Надчоловік є змисл землі. Нехай же воля ваша каже: нехай надчоловік буде змисл землі!" (ч. 1, ст. 12). „Усе велике в чоловіці, то се, що він є міст, а не ціль; що можна любити в чоловіка, то се, що він перехід і що він запад". (ч. І, ст. 15). Аж ні, сказав Заратустра; ти вчинив з небезпеки своє званнє, і тут нема чим гордувати. Тепер через своє званнє гинеш, за те я поховаю тебе власними руками”. (ч. 1, ст. 22).  „Истинно, гарно удалась нині ловля Заратустрі! Чоловіка не ймив ні одного, але переймав трупа". „Хочу навчити людей змислу їхнього життя; а той змисл надчоловік, блискавка з темної хмари, що звесь чоловік. Але ще я далекий для них, ще мій дух не промовляє до їхніх змислів. Ще я для людей щось посереднє між блазном і трупом”. (ч. І, ст. 23). „Дитина є невинність і забутє, новопочинаннє, гра колеса, що котиться само від себе, перше движеннє і святе твердженнє. Истинно, брати мої, для гри творення треба святого твердження: але тепер дух своєї волі бажає, і своє царство віднаходить, хто загубивсь від світа". (ч. І, ст. 35). Таких цітат можна було б навести надзвичайно багато, але й цих зразків, на нашу думку, досить, щоб зрозуміти, як погано забалакав красномовний Заратустра по українському. На Ніцше й натяку немає в цих уривках, на поєзію також... І справді, переклад д. Леся Гринюка дуже невдалий та убогий, сухий та ремесницький, багатий на недотепні неологизми та маловідомі провинціялизми і, врешті, позначений духом тої газетної мови, яку дуже не любив Ніцше, про що свідчать, наприклад, хоч би деякі сторінки з його памфлета про Давида Штрауса (розділи 11 і 12). Перекладом цим зважаючи на такі властивости його не варто користуватися і можна рахуватися з ним хіба тільки для того, аби памятати, що, мовляв, був і такий.. Нам відомо, що над перекладом „Also Schprach Sarathustra" працював колись талановитий наш письменник д. В. Винниченко. Переклад цей був безперечної літературної вартости, а деякі місця його цілком відповідали первотворові. Бажалося б знати, яка доля спіткала цю роботу д. Винниченка, і, коли вона не загинула, варто було б надрукувати цей переклад  „Also Schprach Sarathustra", зроблений справжнім художником, який зумів би не занапастити краси і сили дуже цікавої і „бездоганної також з погляду мови" праці великого німецького філософа-поета. П. Є. Т—ро.
Яків Гордін. Миреле Ефрос. Побутовв пьєса з єврейського життя на 4 дії і 6 одмін. В перекладі Ш. Полон’ра. К. 1910. 80 ст. Ц. 30 коп. Цей переклад ні літературі українській, ані театрові нашому не потрібен. В літературу нічого не внесе він, бо в цій пьєсі Гордін доволі часто розминається з тим, що зветься літературністю. Театр український і без „Миреле Ефрос” обійшовся б, бо вона ні формою писання, ні змістом, ні типами своїми нічогісінько нового не дає йому. Ритуал єврейського весілля не новина на укр. сцені („Вихрест" —Козіч-Уманської). Танці й співи єврейські —є в нас („Вій"). Карикатурних євреїв повно в українських драмах і комедіях і без Нухимів та Соломоні в Гордіна. Що лиха невістка — горе в хаті — давно відомо. Що діти не шанують матері —не новина. Що „благополучні" пьєси кінчаються співами, танцями (фінал „Мир. Єфр.“, стор. 80) —це добре відомо одвідувачам „малоросів”. То для чого ж здалася укр. театрові оця „Миреле Ефрос"? Щоб не бути голословним, наведу зміст її. Горда та пишна багатирка „Миреле Ефрос" женить свого сина Йоселе з бідною євр. дівчиною Шейнделе, вводить її з батьками-старцями в свій палац, а Шейнделе одразу з святої та божої стає лютою невісткою. Кінець-кінцем вона виживає Миреле з її власної господи і навчає синів забрати в неї всі гроші до своїх рук. Миреле йде до чужих людей, а діти непокірні розтринькують багацтво. Через десять років в день повноліття свого онука Миреле вертається до своїх дітей: ублагав онук. Усі раді, щасливі. Миряться. П'ють, співають. А переможена в своїй гордості Миреле „стукає ціпком" і виголошує оці як світ старі істини: „Хіба не краще було б усім нам, коли б ми не платили лихом за добро; ми сами не повинні бруднити ті джерела, з котрих беремо життя та радість" і т. и. (ст. 79). Не велика новина. І ради неї не барт було писати таку довгу і таку наївну пьєсу. Л. Чулий.