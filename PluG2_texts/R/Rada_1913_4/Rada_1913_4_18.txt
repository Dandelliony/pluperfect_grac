До ювілею Івана Франка.
На 1918-й рік припадає, як відомо, один дуже важний ювілей у нашому письменстві. Це 40-ріні роковини літературної діяльності Івана Франка. Наші іноземні земляки дуже захопилися цим літературним святом і вже розпочали цілу низку заходів, щоб ушанувати невтомного письменника, що всю силу свого великого духа поклав на збагачення українського культурного надбання. Має бути незабаром серія літературних заходів як у самому Львові, так і в провінції про його діяльність, складено ювілейний збірник на пошану популярному письменникові, збираються складки на національний дарунок ювілею, видаються наново деякі його твори, йде мова про повне зібрання всіх творів, які тільки мають не злободенний інтерес. Одне слово, Галичина запопадливо готується до ушанування одного з найкращих синів своїх. Тим часом вага діяльності Франкової не спиняється в межах самої Галичини. Праця його виходить на далеко ширші обрії і ймення Франкове належить не самій його тіснішій батьківщині. З повним правом можна сказати, що заслуги ювілята належать цілій Україні. Ми всі, свідомі українці, не вважаючи на політичні кордони, виховувались на його творах, захоплювались його громадською діяльністю, брали за зразок громадянина і працівника його особу. 
І З усіх закордонних діячів нема у нас в Україні, популярнішого ймення, ніж Івана Франко, II нема так само між ними такого, хтоб частіше ставив у себе питання про всеукраїнські потреби й так широко розв'язував їх. Часто його сміливе, палке слово було нам, тутешнім і українцям, за той голос, що будив сліпих, навертав до рідного краю, надавав бадьорості й сили до праці. До і його голосу прислухались, — “Його слухались, за ним ішли...” І не може, не повинна тепер свідома Україна одтягатись од участі в тому літературному та громадському святі, що зв'язане з цим улюбленим і поважаним у нас ім'ям. Це наше спільне свято і ми повинні прийти на нього спільно з усіма нашими закордонними земляками. І треба поспішати, бо часу вже лишилось не багато. Кожен нехай візьме таку участь і яку зможе відповідно до снаги своєї, — чи то участю в літературному збірникові, чи вкладкою до суми на національний дарунок, чи як інакше, —але кожен мусить записати своє ім'я до списку вдячних прихильників нашого великого національного діяча. Нагадуючи про це нашим читачам, тішимо себе надією, що не буде між ними людини, яка не згадала б з подякою того, хто сорок довгих і важких років, не докладаючи рук, працював на добро рідного краю.

