Болгаро-румунський конфлікт.
ОДЕСА, 4. Приїжджі з румунських портів розказують, що задунайська румунська флотилія стоїть коло Черновода, поблизу од Сілістрії. За росіянами, які прибувають в Галац, пильно наглядають. Запасних офіцерів, що живуть не в Румунії. покликано на дійсну службу. Місцевості, сумежні з Болгарією, оповіщено на військовому становищі. ВІДЕНЬ, 4. Кажуть, що Болгарія згодилась віддати Румунії всю місцевість, яку та вимагає, виключаючи Сілістрію. Сілістрія залишиться1 болгарам, але кріпость буде знищено. ЛОНДОН, 4. Агентство Рейтера повідомляє, що Іонеску і Мішу радились з Даневим з годину. 4 января Іонеску виїздить в Бухарест, доручивши Мішу вести переговори з Даневим. На закид, що Румунія розпочала справу про вирівняння гряниці з Болгарією в незручний для Болгарії час, Іонеску відповів, що справа ця стара і розпочато її зовсім не для того, щоб заважати в чому-небудь Болгарії. Іонеску спростовує чутку, що Болгарія й Руминія просили Росію взяти участь в розв'язанню цього питання. ВІДЕНЬ, 4. По тутешнім відомостям, виїзд Іонеску з Лондона відкладено, бо він має закінчити переговори з Даневим.

