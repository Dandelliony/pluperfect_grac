Боротьба з піяцтвом.
Радянська влада дуже довго та вперто бореться з самогоном, бо він значно сприяє поширенню піяцтва. Але всі адміністративні заходи, як-от штрафи, арешти, примусові роботи то-що, —не припинили самогонництва. Як бачимо, самогонництво не зменшується, а навпаки —по селах, в звязку з гарним врожаєм, ще більш почали гнати самогону. Саме тепер, коли працю на полі закінчили, й селянство має більше вільного часу, по селах помічається „самогонне оживлення". Про це пишуть майже всі селькори. На самогон марно витрачається силу хліба. Сміливо можна сказати, що на одній лише Волині багато тисяч пудів перетворюється в смердючий самогон. Та й не тільки в цьому лихо. Погано ще й те, що самогон має в собі отруйні речовини (етерні масла), що швидко руйнує здоров'я людини. Через це справа боротьби з самогонництво —це найважливіша, найпекучіша справа. Як ми вже зазначали, заходами адміністративної заборони не вдалося приборкати самогонництво. Тепер держава пішла на те, щоб виготовляти й дешево продавати міцну горілку в 40 градусів,що має витиснути самогон. Горілка, як і всякий алкоголь (спирт), дуже шкодить людському організмові, але вона принаймні не має в собі так багато отруйного надіб'я (отруйних речовин), як його має самогон. З другого боку, на вироблення горілки не не піде хліб, а тільки картопля. Те, що,державні гуральні виробляють горілку, зовсім не означає, що горілка є добро та що її треба всіляко вихваляти. Навпаки, саме тепер треба розпочати найширшу роз'ясовчу кампанію про шкоду від алкоголю та ще більш узятись до боротьби з піяцтвом, як з громадським лихом. Горілка має виконати першу частину завдання — витиснути самогон. А перед партією, пресою (газетами й книжками), селькорами, вчителями, лікарями, передовими селянами повстає друга частина завдання — повести кампанію проти піяцтва взагалі.                                                                                          Г.

