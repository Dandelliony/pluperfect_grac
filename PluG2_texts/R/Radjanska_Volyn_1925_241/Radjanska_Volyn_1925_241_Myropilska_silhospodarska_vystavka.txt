Миропільська сільгосподарська виставка.
Дайте нам виставку що-року, —так казали селяни, одвідавши невелику, але досить цікаву виставку в Мирополі 18-го жовтня.
А цікава вона справді була. І не тільки селянськими експонатами, що їх було біля 300, а й своєю організацією (ладом). Справа в тому, що Миропільська виставка була, так сказати, зверх програму.
У плані виставочної кампанії в окрузі не значилось. А через те й грошей на її влаштовання відпущено не було.
Крім того, думка про влаштовання в Мирополі виставки в Романівського райвиконкому виникла лише за два тижні до її відкриття.
Тим не менш ми наочно бачимо, що Миропільська виставка при таких, здавалось-би, несприятливих умовах пройшла, ми-б сказали, не гірш, як по деяких инших районах, Черняхівському й Звягільському, скажемо, що мали у свому розпорядженні й досить часу й більш коштів.
Отим Миропільська виставка особливо й відрізняється від инших виставок.
Досвід Миропільської виставки це зайвий раз підкреслив, що при доброму бажанні та виявленні власної ініціятиви, при затраті чуточки більш енергії, чим її витрачається по казьонному й, нарешті, при вмілому підході до виставочної справи, можна таки зробити справжню сільсько - господарську виставку навіть у такому заболоченому містечку, як Миропіль.
Це Романівський райвиконком і районний агрономічний персонал, як не можна ліпше, доказали па ділі.
Безумовно, Миропільська виставка де-чому доброму навчила селян. На виставці брало участь 49 громадян, господарства яких розподіляються так: 5 міцних, 24 середняцьких і 20 кволих, незаможницьких.
Найбільш експонатів доставили селяни з рільництва (148) і городництва (76). З бджільництва було виставлено 23 експонати.
Зате скотарство було виявлено дуже і кволо — всього 9 експонатів. Всього відвідувачів на виставці було до 2 х тисяч.
Організовано одвідали виставку селяни з 8-ми сел і дві трудові школи Миропільська й Кам'янецька.
На виставці селяни найбільш цікавились експонатами й поясненнями Радомиської досвідньої станції й Волинського досвіднього хмільника.
І між иншим питали, чому це на виставці нема Чорторийської досвідньої станції, що тут під боком *).З селянських експонатів найбільш звертали на себе увагу експонати селянина с. Садок —Бортовського Григора, особлива його риба — коропи, що він її виховує в сажалці.
Селянин Бортовський за зразкове провадження рільництва, скотарства, конярства, рибальства та пасічництва одержав на виставці найвищу нагороду 40 карбованців.
Решта селян одержали нагороди другого й третього ступня й нагородні листи від Волинського округового земельного управління.
В цілому-ж на виставці нагород видано: першого ступня—2, другого —3, третього—15, четвертого —3 й нагородніх листів —11. І. Ковальов. *) Між иншим, треба зауважити, що чомусь Чорторийська досвідня станція не брала участи ні на одній з виставок, влаштовуваних Житомірським окрземуправлінням, що видно з тих відчитів про виставки, які друковано в газеті.
У той час, як Радомиська досвідня станція, за яких 200 верстов од Звягедя й Мирополя бувала на всіх виставках з роботою, не властивою цим районам, бо вона працює па піскуватих грунтах, Чорторийська станція, що тут-же під боком, що працює на чорноземних грунтах, ніде не виступила й не показала наслідків своєї роботи.
Цікаво, що вона на це скаже? РЕДАКЦІЯ
