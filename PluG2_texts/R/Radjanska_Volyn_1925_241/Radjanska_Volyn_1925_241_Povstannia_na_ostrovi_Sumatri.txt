Повстання на острові Суматрі.
Місцеве селянство бореться проти голандського ярма.—Точаться криваві бої. В одній з округ на острові Суматрі (що в Азії, в Індійському окіяні) розпочались великі хвилювання. Населення цієї округи, обурене насильствами голандської влади, повстало проти голандського панування. Напавши на голандські загони, селяни-повстанці вбили багато голандськнх офіцерів та салдатів. Повстання остільки поширилось, що голандській владі довелося відрядити проти повстанців великі карні загони. Між повстанцями й карним загоном счинився жорстокий бій, з обох боків було багато вбитих та поранених. Голандський губернатор вислав на місце боїв нові загони.
