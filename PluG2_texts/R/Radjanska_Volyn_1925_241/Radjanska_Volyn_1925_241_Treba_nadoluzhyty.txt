Треба надолужити.
З 10-го листопада по 10 грудня по нашій окрузі переводитиметься місячник преси. Він має своїм завданням просунути комсомольську газету та книжку на село, привчити осередки та молодь уміло користуватись та поводитися з газетою й книжкою. На місцях, особливо паш актив, ще не привчилися передплачувати свої газети. Звичка одержувати безплатно літературу, до того ще розформування губерні та закриття «Юнацької Правди», відбила зовсім охоту в нашої комсомолії передплачувати газети та літературу. Між тим, наша спілка безхибно йде за заповітами Леніна, який завіщав нам, молоді, що треба нам по-перше вчитись, подруг —вчптись і по-трете вчитись. А коли не буде комсомолець політично письменним, коли він не буде в курсі справ нашого Радянського життя в умовах буржуазного оточення, —той кепський комсомолець, він буде кволою зміною нашої партії. Отже, кампанію місячника преси ми повинні обговорити в осередках, в райкомах,
поставити в хатах-читальнях, сельбуді, притягти до цього доросле селянство та з наступом зими розгорнути нашу політвиховальну роботу з газетою й книжкою. Центральний комітет починає видавати керовничу газету для нашого активу «Комсомолець України». Актив повинен бути готовий її придбати, звязатися з нею. Наша сторінка «Молоде Село», при «Радянській Волині», «Молодий Більшовик» (що видається в Київі) — газети Правобережжя, розраховані на сільського рядового комсомольця. В нашій окрузі є коло 6 тисяч комсомольців та коло 8 тисяч піонерів. Стільки-ж, приблизно, є й по Шопетівській та Коростенській округах, які фактично обслуговує наша газета. В місячник преси треба збудити цю масу, розбуркати її й перевести в життя таке гасло: -«Кожен комсомолець, юнак, дівчина передплатники «Радянської Волини». -«Кожен активіст—розповсюджувач наших газет та передплатник «Комсомольця України». Надолужити треба з передплатою. Ф.

