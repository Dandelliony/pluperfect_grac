ЩО ЧИТАТИ МОЛОДІ.
Комсомолець активний розповсюджувач та передплатник книжки.
Тепер скрізь —по сільських кооперативах, хатах-читальнях, поштових філіях—з'явились цілими паками невеличкі книжечки-брошурки по окремих галузях сільського господарства та инших питаннях, пристосовані спеціяльно для селянства. Правда, попит на них є, але кволий, хоч ціна й незначна для кожної корисної книги. В цій справі треба зрушитися всім партійним сільським організаціям, щоб агітаційним шляхом заохотити селянина купувати маленькі, дешеві й потрібні для нього книжки. Бо всяке діло починається з малих кроків, що-далі, то увага до книжки може зрости, й село, яке переходить на нові форми господарювання, може гарно використати цю літературу. На мій погляд, треба надати як найбільше уваги, щоб ознайомити наше село із книжкою. Бо на селі тепер якось так: дай, — каже, — вклади в рот: коли добре, буду їсти, а сам ні за що не рішусь узяти. Отже нашим комсомольцям треба в першу чергу придбати таких книжок (коштів найдеться, бо часом у свято більше на дзернятах проїдається, а-ніж така книжка коштує), читати в-голос по домах і вербувати сусіду. Читати селянам в хатах-читальнях, сільрадах то-що, щоб хоч трохи дати зрозуміти її значіння. Треба, щоб наш комсомолець активно передплачував і розповсюджував книжки на селі. с. Турчинка, Чуднівського р., на Бердичівщині. Іван Шилюк.
