Молодь повинна бути здоровою. Треба зберегти здоровля учнів.
Вже давно відомо, що несприятливі санітарні умови школи погано впливають на стан здоровля дітей. Німецький професор Вирков, роблячи обслідування школярів, виявив, що ціла низка хвороб, як малокров'я, покривлення хребету, короткозорість, кровотечі то-що виключно бувають від умов шкільної праці. Низка наших лікарів виявила ці причини, при чому встановлено, що нервовість, ледарство теж бувають від цього. Буває це від того, що в школі часто-густо брудно, погане повітря, а також через велике навантаження шкільної праці на кволі організми учнів. Тепер шкільно-санітарний догляд, що забезпечує охорону здоровля дітей, є частиною системи Радянського виховання. Шкільний лікар разом із вчителем повинен утворювати сприятливі умови життя учня в школі. Головне завдання в справі поліпшення життя та побуту учнів-санітарний догляд за школою, боротьба з пошестями, посильна навантаженість на учня, регулювання дитячого харчування, догляд за фізичною культурою серед школярської молоди. Ці завдання було накреслено з початку організації радянської охорони здоровля, що твердо почала переводити не тільки лікування, але й попередження (профілактику) захорувань серед здорових. Гарний санітарний догляд, сприятливі умови життя учнів, помірна розумова праця, й, нарешті, самоохайність учнів попереджують від усяких захорувань. Лікар Рейзін.

