ДОПИСИ.

(Од власн. кореспондентів).
 С. ЛИСОГІРКА, кременецького повіту (на Волині). Бідність. Темнота безпросвітня, злидні прокляті так і муляють очі свіжій людині, що зазирне в наше село. Будівля у селян нікчемна, здебільшого глиняна, хворостяна, а то й очеретяна; землі мало-мало, як ніде, мабуть, по инших селах. Є багато господарів, що мучаться на 1/2 та 1/4  десятини, а то й зовсім не мають землі. Й що бідніше селянин, що менше у його землі, то більша семья, то більше ротів просять хліба.
 „Союзники" після визвольного руху верховодили у Лисогорці, мов у своїй хаті; навіть крамницю тут „союзну" заснували, котра одначе хутко після нарождення померла натуральною смертю. Чим бідніші та темніші селяне, тим більше вони здеморалізовані. Так і у Лисогорці, де злодійство пустило глибоке коріння.

С. САРАЖИНКА, балтського повіту, (на Поділлі). Земля, Позабірала нарешті наша біднота землю у комісії, але не знати, як то на їй буде житись? На один участок по 7—8—10 чоловіка складались, а таки не дали взяти землю багачам, понапозичали грошей у балтських євреїв і мають платити по 5 карб, кожного місяця проценту на кожну сотню. Селяне позалазили в борги по самі вуха. Землі кожен накупив, а коло хати у кожного нічого немає. Ні хліба, ні до хліба, а ні вола, ні шкали ніякої. Ті селяне, що не мали й шеляга за душею, понапозичали по 100, по 200 карбованців. Звідки він їх оддасть? Тав позаплутувались, що не знають, що його й робити. А тут ще й людність наша така, що трудно з нею ладнати. І буде сварка та бійка, за цю землю, бо хоч і по десять спільників купило участок, а купча дається тільки одному.
 Отаке то горе нашим селянам.