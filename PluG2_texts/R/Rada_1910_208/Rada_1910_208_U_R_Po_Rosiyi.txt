ПО РОСІЇ.

Політичні засланці в Росії. В департаменті поліції відомо, що всіх політичних

засланців, яких поселили в далеких губерніях Росії, до 1-го мая цього року було 10,972 душі. По окремих губерніях і краях число це поділяється так: в якутській країні находиться ЗЗІ політичний засланець, в забайкальській—6l, єнісейській — 856, тобольській —1,420, вологодській —1,416, томській —l,788, архангельській — 1,915, пермській —290,олонецькій — 816 і астраханській 231. Казенною допомогою до 15мая цього року користувалося 10,800 політичних засланців і їх жінки та 2301 дитина, З них в Східному Сібірі —1,129 душ в 9 губерніях Західного Сібіру і Півночі Європейської Росії —8,457 засланців — 1,014 жінок і 2,031 дитина, а в инших губерніях 200 засланців. З загального числа засланців, які користуються казенною допомогою 646 припадає на долю „привілегірованих" і 8.825 на долю особ „простого званія". На протязі 1910—11 років число політичних засланців, по постанові департаменту поліції, зменшилося приблизно на третину. (Речь).

Арешт друкарні с.-д. комітету. Петербурзька охранка довідалася, що в Петербурзі незабаром одкриється таємна друкарня соц.-демократичного комітету. Вночі під 6-е сентября поліція зробила трус на Іванівській вулиці і найшла друкарський шрифт та инші причандали друку. Господиня дому Іванова, пояснила, що недавно до неї приїхав якийсь добродій і заявив, що він найме світлицю і запре її. Далі поліція встановила головних організаторів цієї справи. Один з них член петербурзького комітет — студент Федоров, досвідчений техник. Його помішником був рижський міщанин Рааке, —він і найняв кватирю у Іванової. (Р. С.) 
- Жалування дипломатів. З обрахунку міністерства чужоземних справ, який воно подало в Державну Думу, видно, яке жалування получають наші політичні агенти за кордоном. Так, по 75.000 карб, мають посли в Берлині, Відні, Костянтинополі, Лондоні і Парижі; по 60.000 карб. —в Вашингтоні, Мадриді і Римі; 50.000 карб. — в Токіо; 45.000 карб. — в Пекіні; 37,000 карб. —в Тегерані; по 30.000 карб. —в Афінах, Брюселі, Гаазі, Копенгагені, Мюнхені, Стокгольмі; по 27 000 карб. —в Берні, Бухаресті, Білграді, Лісабоні, Ріо-де-Жанейро і Христіанії. (У. Р.)
