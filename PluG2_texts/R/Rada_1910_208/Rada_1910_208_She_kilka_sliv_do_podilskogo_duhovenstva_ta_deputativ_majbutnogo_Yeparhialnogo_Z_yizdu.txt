Ще-кілька слів до подільського духовенства та депутатів майбутнього „Єпархіального З'їзду„.
12 жовтня цього 1910 р. у Кам'янці Подільському знову почнуть працювати наші депутати на Єпархіяльному 3'їзді. Багато буде роботи... Багато й надії покладається на з'їзд... Але, безперечно, сама головна й важна справа, яку б треба розглянути на з'їзді, то справа про заснування в богословських класах подільської духовної семинарії, —5 та 6-му, кафедрів української літератури та історії України. Ще Єпархіальний З'їзд 1906 року ухвалив просити тодішнього подільського єпископа Парфенія „ходатайствовать" перед Найсвятішим Синодом про дозвіл читати в семинарії лекції по українознавству. Синод згодився на це, лиш з умовою, щоб лекції читали не на українській, а на державній російській мові, та ще щоб ці кафедри українських наук содержувалися на місцеві кошти (див. „Подолія", 197, від 5 сентября 1907 р.). Здається, саме трудніше було зроблено... Синод глянув на цю справу так, як і личить найвищій церковній інституції. Але коли довелося заснивання українських кафедр вводити в життя, —то з цим не так хутко довелося кінчати... Одначе, на одному з недавно-минулих єпархіяльних з'їздів — духовенство подільське в особах своїх депутатів знову порушило цю справу і висловилося про цілковиту необхідність заснування в семинарії кафедр української історії та літератури... Та резолюцією нинішнього подільського преосвященного Серафима цю справу було визнано "неблаговременною", але разом з тим преосвященний Серафим обіцяв що далі, в майбутності, ця справа має бути розвязана та здійснена... От тепер настав час знову і в останній вже раз взятися за цю справу; — розглянути її, як слід, найти відповідні (обіцяні вже) кошти за-для цього і об'явити конкурс на звання учителя цих наук українознавства... Треба неодмінно розвязати й рішити цю справу на цьому-ж таки єпархіяльному з'їзді... Сам Преосвященний Серафим обіцяв її розглянути, і певне:— вона тепер якраз буде цілком „благоврененною* ... Треба пам'ятати, що ця справа просто необхідно повинна бути вирішеною цього року. Або тепер, або ніколи! Між тим заснування в семинарії наук українознавства є річ цілком потрібна для майбутніх священиків-пастирів церкви. В цій справі, в цьому святому ділі не повинна грати ролю ніяка політика, ніякі дипломатичні „соображенія“... Тут може бути лиш один погляд — св. Євангелія й Церкви... А що каже Євангеліє? „Научайте всі народи!" Апостол Павел в главі XIV-ій — l посл. до Коринф, у подробицях зупиняється на питанні, якою мовою проповідувати, — й каже, що мовою РІДНОЮ для кожного народу, його власною мовою... Тим то все, що так чи инакше торкається мови народа: — історія мови і народа і т. ин.,— яко засобу навчання людей Євангелію, — усе те повинно бути предметом навчання в богословській школі, яка має метою — виховування пастирів... Кожний пастир повинен добре володіти мовою того народа, якому він має проповідувати Царство Боже... - "Який, же справді пастир,- як він чуждий тому, що дорого для народа, як він цурається (з наміру чи без заміру) інтересів цього самого народу, як він нехтує його мову, звичаї? Звідки з'явиться зближення, яка може бути віра селянина до свого пастиря при таких умовах?! Ті пан-отці, які "руссять" і тим відтручують від себе селянина,- багато програють" — (див. ст. "свящ. М. Я." в "Подоліи" за 1906 рік, №227). - "Любов все перемагає... З другого боку - нелади між народом, та пастирем виростають тоді Й там, де пастир з призирством дивиться на народ, на його мову... Народ у цьому дуже чулий... З своєю мовою він покинутий усіма: і інтелігенцією, і пастирями, і саме маленьке недоладне доторкання до цеї болячої його рани дає себе знати!.. (Див. ст. "Юса" в "Подоліи", №217, за 29 сентября 1906 року).Пастир повинен добре володіти мовою свого народу. А це володіння дає особливо наука мови, її історія... Окрім того, щоб бути користним діячем на ниві Христовій,  - бевперечно треба знати й історію минувшости цього народу, його звичаї, героїв і т. ин. Таким чином, українському пастиреві необхідно треба знати й українську літературу, й історію України... Того то й навчання цим наукам в семинарії - річ цілком необхідна і повинна стояти на першому місці та вважатися обов'язковою для всіх вихованців цеї духовної шноли. Маємо певну надію, що майбутній цьогорічний з'їзд депутатів подільського духовенства свято виконає свої моральні та культурні обов'язки перед церквою і українським народом.
Священик з Поділля.5-ІХ 1910.Р.S. Просимо шановну редакцію "Подоліи" передрукувати. Той же.

