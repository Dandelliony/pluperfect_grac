Шевченко про себе самого.
Серед життєписних джерел про нашого Кобзаря безперечно одно з найперших місць займають його щоденні записки —„дневникъ“, який поет завів на передодні свого визволення, записуючи останні дні неволі й перші вражіння свої, коли впивався волею, зустрічами з старими знайомими й новими людьми, новими місцями, то-що. Мало не цілий рік, од 12 червня р. 1857 і до 20 мая 1858 р. день за днем одбився в цьому що-денникові. Як записки всякої великої людини, він надзвичайно цікавий, але цікавість його ще побільшується тим, в який час і яким способом його ведено. Час, як ми знаємо, був надзвичайної ваги в Шевченковім житті. Живцем похований цілих 10 років у мертвому степу, за Каспійським морем, серед пісків та солончаків, поет знов прокидається до людського життя, оживає, воскресає духом, і надзвичайно приваблива вже просто з психологичного погляду картина розгортається перед нами, коли ми ступінь по ступіню простежимо це повільне одживання міцної й дужої індивідуальности, це воскресення з мертвих геніяльного поета. З другого боку, самий спосіб записування Шевченком своїх переживаннів ще підіймає вартість його щоденника. Перед нами твір, якому рівний рідко можна зустріти —по щирости його та безпосередности, що цілком захоплюють читача. Де справжній не надуманий, не підкрашений і не підроблений документ великої душі, одверта сповідь людини, що ні з чим не ховається, нічого не таїть, навіть своїх власних вад та негарних учинків, як напр., „глумленія пьянственнаго” або навіть походеньок в „очаровательномъ семейотв- m-me Гильде”... Видко, що людина ані трохи не позувала, не рисувалась, не спиналася на котурни, не кокетувала перед собою, як це досить часто буває навіть у найінтимніших записках. І через те щоденник Шевченків не тільки одно з найголовніших джерел до його життєпису, а разом і ключ до його творчости, до того дивного секрету скоряти людські серця, викликати відповідні настрої, що у високій мірі посідав паш поет. З вражаючою щирістю, без страху вводить нас Шевченко в своє „святая святих” і показує свою чисту, дитячу душу — чисту навіть серед оргій, благородну навіть під час занепаду. І дійсне можемо подякувати долі, що надала поетові таку щасливу думку — записати мало не з фотографичною докладністю хоч один рік свого життя. 
Завів Шевченко свого щоденника тоді, коли вже прочув про близький подих сподіваної волі. Саме дістав він од одного з вірних приятелів, що й на далекій чужині не забули свого віщого Кобзаря, привітання з давно сподіваною волею і тріпотанням волі, сподіванням її, страхами й нетерплячим дожиданням овіяні перші сторінки цього надзвичайного документа. Правда, це не перша була у Шевченка спроба записувати свої переживання. В листі до кн. Репниної з 25 лютого 1848 р. ми читаємо між иншим: „со дня прибытія моего въ К(р-пость) o(рскъ.) я пишу дневникъ свой: сегодня развернулъ тетрадь и думалъ сообщить вамъ хоть одну страницу,— и что же! такъ однообразно грустно, что самъ, испугался 'и сжегъ мой дневникъ на догорающей св-ч-! Я дурно сд-лалъ, — додає зараз же з жалем Шевченко, —мн- посл- жаль было моего дневника, какъ, матери своего дитяти, хотя и урода" (стор. 356)*). Не менший жаль повинні почувати за цим пропащим щоденником і всі, хто цікавиться життям поета, але тим більшу радість, що така доля не спіткала ці останні записки. 
Перші сторінки їх перенято ніби якимсь острахом, нерішучістю, ваганнями що до самих тем, яких доводиться торкатись. Поет ніби розучився писати і з острахом пробує своєї сили, хоч потроху захоплюється сам і дає надзвичайно глибокі психичні ри си та широкі картини побутового змісту. Починає з оповідання про „первое зам-чательное происшествіе“. то б то про те, як зламав цезорика, і потім не раз скаржиться на те, що час іде „безъ всякого зам-чательнаго происшествія“ (стор. 146). або запитує „какое же казусное событіе запишу я сегодня?" (149), „что же я сегодня занесу въ мой журналъ?" (150), або коротко зазначає: „о вечеръ совершенно нечего записать" (151). Але де далі читаємо, то бачимо, що вагання пропадає, думки вільно йдуть за думками, спомини з пережитого та сучасна дійсність розгортаються в широку картину, поруч надзвичайно дотепних характеристик, які поет дає людям, що ворушилися круг його. Чутка про визволення трохи попустила військові шори, в яких 10 років задихався безщасний поет і лежучи на городі, під улюбленою вербою, або сидячи за своїм чайничком, поет думками лине в минуле, марить про майбутнє. З таким же острахом та ваганням, з яким починав свій щоденник, зазирав він і в свою душу допитливим оком, щоб побачити, що з нею сталося за ті 10 років тяжкої муки та знущання. Але з невимовною радістю і з дивуванням побачив він, шо муштра таки не зробила з його „бездушнаго автомата", що він пройшов „этотъ мрачный тернистый путь, не уязвивъ себя и неунизивъ въ себ- челов-ческаго достоинства" (стор. 223). Спершу Шевченко ніби аж сам з себе дивується. „Стравно еще вотъ что,— записує він 20 червня. Все это неиспов-димое горе, вс- роды униженія и поруганія прошли, какъ будто не касаясь меня. Мал-йшаго сл-да не оставили по себ?. Опытъ, говорять, єсть лучшій нашъ, учитель.  Но горькій опытъ прошелъ мимо меня невидимкою. Мн? кажется, что я точно тоть же, что былъ и десять л-тъ тому назадъ. Ни одна черта въ моемъ внутреннемъ образі не изм-нилась. Хорошо ли это? Хорошо. По крайней м?р?-, мн? такъ кажется. И я отъ глубины души благодарю моего Всемогущаго Создателя, что онь не допустилъ, ужасному опыту коснуться своими жел-зными когтями моихь уб?жденій, моихъ младенчески-св?тлыхъ в?рованій. Нікоторы вещи просвітліли, округлились, приняли бол?є естественный разм?ръ и образъ: но это сл?дствіе невозмутимо летящаго старика Сатурна, а никакъ не сл?дствіе горькаго опыта“ (стор. 159). 
Оця свідомість того, що не зламало й не подужало лихо, разом із звісткою про близьку волю були найкращим бальзамом сцілющим на пошарпа ну душу поетову. Це власне й додало йому бадьорости та надихнуло певносте й надії на свою силу, помогло перетерпіти те, що було ще напереді. Проносяться в думках давні-давні, принадні, і такі близькі, але темні темні події... Ось-так і справді. Я, нікчемний попихач, з брудного горища на крилах перелетів у чарівні залі Академії Художеств. Але чим же я хвалюся? Чим я довів, що користувався з науки та дружнього дозірря найбільшого в світі художника? Зовсім вічим. До його невдалого одружіння й після вдалої розлуки з жінкою, я жив у його кватирі, або—краще сказавши—в його майстерні. Що ж я робив та чим займався в тому святилищі? І подумати чудно... Я писав тоді українські вірші, що потім такою страшенною вагою впали на вбогу мою душу. Перед його чудовими творами я задумувався й голубив у серці своєму сліпого кобзаря та моїх лютих гайдамаків. У затишку його чудово-роскішної майстерні, немов у палючому дикому степу наддніпрянському, маячіли перед мене мучені тіні бідолашних наших гетьманів. 
Перед мене розстилався степ, могилами засіяний. Перед мене пишалась моя прекрасна, моя Україна безталанна у всій своїй задумливій, чистій красі... І я замислювався, я не міг очей одірвати од тієї рідної чарівної краси. Призвання та й годі! 
Проте чудне оце всемогуще призвання... Я добре тямив, що живопись —от мол майбутня професія, мій хліб насущний. 1 замісць того, щоб дізнатися її глибоких таємниць, та ще за приводом такого вчителя, як невмірущий Брюлов, я писав вірші, за які ніхто й шага мені не дав і які наостанці позбавили мене волі й які я всетаки, не вважаючи на всемогущу нелюдську заборону, нищечком собі складаю. І навіть іноді міркую, щоб надрукувати (звичайно, під иншим прізвищем) оці плаксиві, вбогі діти свої. Далебі, чудне щось з оцього невгамовного призвання. (176 - 177).
А ось — знов же  незабутні на-віки хвилини арешту, які контрастом своїм ще дужче нагадують про сподівану волю. „Широкий, битий шлях із раю, а в рай — узенька стежечка, та й та колючим терном поросла“ (стор. 170), — записує Шевченко під 29 червня, ще попереду зазначивши: „какъ быстро и горячо исполняется приказаніе арестовать, такъ, напротивъ, вяло и холодно исполняется приказаніе освободить“ (155). Далі йде брудна, смердюча казарма, муштра з „пригонкою амуниціи“ й иншими знущаннями, підьяремне животіння, од якого органично вернуло поета. 
Ще дитиною, скільки я памьятаю,— записує Шевченко під 19 червня,— мене москалі не цікавили, як це буває
звичайно з дітьми. Коли ж почав приходити в той вік, що вже розумієш справи, то в мені прокинулась непереможна антипатія до „христолюбивого воїнства". Антипатія збільшувалась, що частіше стрівався я з людьми цього христолюбивого звання... антипатія моя зросла до гидування. І треба ж було, щоб лукава доля моя так уразливо и злістно насміялася з мене, упхнувши мене в найсмердючішу гущу оцього христолюбивого стану! Коли б з мене був душогуб, кровопивця, то й тоді гіршої кари не можна б мені прирозуміти, як заславши мене москалем до Оренбургського „отд?льнаго" корпусу. От де причина моїх невимовних мук. До того ж мені ще заборонено Однято найблагороднішу частину мого вбогого життя. Трибунал під проводом самого сатани не спромігся б на такий холодний нелюдський присуд. А бездушні виконавці обурливо справили його до останнього слова (стор, 156). 
Тим часом усі муки пішли ні на що, бо тут же, зараз, Шевченко додає: „въ незабвенный день объявленія мн? конфирмаціи я сказалъ себ?, что изъ меня не сд?лаютъ солдата. Такъ, и не сд?лали “ (стор. 157). Але чого це коштувало поетові — можна собі уявити! В щоденникові не вважаючи на малий час, що його писано в Ново петровській фортеці, повно прикладів дикого знущання над особою людською, до того ж знущання свідомого, з повним наміром залізти з чобітьми в душу, настоптати на найболючіше місце. Я не буду переказувати тут надто промовистих що до цього сторінок щоденника. Нагадаю тільки один такий факт. 27 червня Шевченко записує, як він не схотів пристати до компанії пьяних офицерів і як один з них, Кампійоні, звелів за це його арештувати, та ще й поскарживсь рапортом комендантові, що поет його налаяв. Финал цієї історії вартий, щоб переказати його словами самого Шевченка.
„Порадьте, що мені з цією гадиною робити?,,— спитав я у коменданта, трохи прийшовши до памьяти.—„Одна рада — прохайте вибачення, — мовив він,—або, як наказує дісципліна, ви—арештант. Ви маєте свідків, що ви були тверезі, він має свідків, що ви його лаяли”. —„Я заприсягну, що де неправда”,— мовив я. —"А він заприсягне, що правда. Він офіцер, а ви все ще салдат”. Ох, як тяжко озвалося в мені оце, мало не забуте вже слово. Нема що робити, сховав гордощі в кешеню, надяг мундира й пішов прохати прощення. Цісеньких дві години простояв у передпокою у того поганця. Нарешті допустив мене до своєї персони, що вже опохмелилась. Після довгого перепрошування, прохання, приниження нарешті мені дано прощення з умовою, щоб я зараз же поставив четвертину. Я послав по горілку, а він пішов по свій рапорт до коменданта. Принесено горілку, а він забрав свій рапорт і привів благородних свідків. ,,А що батечку, не схотіла з нами по волі, як з благородними людьми, познайомитись, то познайомились по неволі!"—мовив один, простягаючи свою пухлу, тремтячу з похмілля руку. По цій короткій, але виразній промові пьяна вже компанія зареготала, а я трохи-трохи не прохопився: поганці! та ще й патентовані поганці! (стор. 169-170).
Не диво, що у поета час од часу виривається мало не з плачем: „Господи, настанетъ ли для меня часъ искупленія! Настанутъ-ли когда нибудь для меня т? блаженные дни, когда я буду читать эти отвратительныя правдивыя сказанія, какъ ложный сонъ, какъ небнвалую небылицу!“ (стор. 187). Але про те й сон страшний. Коли вже згодом навіть у ві сні присниться було Шевченкові що-небудь з цього огидного життя, то й це виводить поета з рівноваги. 1 вересня, вже на пароході, далеко од памьятної фортещї, Шевченко записує: „во сн? вид?лъ Орскую кр?пость и корпуснаго єфрейтора Обручева; я такъ испугался этого гнуснаго ефрейтора, что отъ страха проснулся и долго не могъ придти въ себя отъ этого возмутительнаго сновид?нія“ (стор. 246). І потім ще не раз оці „возмутительныя сновид?нія“ не давали спокою бідолашному поетові. Вирватися з неволі, тікати без вісти й без памьяти —ось пануючий настрій щоденних записок на початку. Мало не що-дня знаходимо записи, який вітер, бо од вітру залежало, коли прийде почтовий човен і привезе сподівану звістку про волю. А вітер, як навмисне був несприятливий. „Онъ изъ меня душу вытянетъ, этотъ проклятий зюйдъ-вестъ. На одн? сутки на полъ сутокъ отойди онъ къ осту —и я свободенъ. Невьносимая пытка!“ (стор. 208). „Кончится ли, наконецъ это гнусное существованіе, это однообразное записываніе однообразн?йшихъ безконечныхъ дней?” (стор. 209), — запитує з мукою в тоні Шевченко. I коли нарешті почта принесла ту бажану звістку, то змучений поет вже не спромігся на гимн волі, а тільки зазначає, хто перший привітав його з волею. То було 21 липця 1857 року о 11 годині в день... Поет вдруге на віку зазнав, що таке воля, але цим разом не вигукував уже: „воля, воля!“, а ніби закамьянів під впливом пережитого отого страшного огидного життя... Тільки коротенько записує 22 липня: „пойду въ укр?пленіе, достану св?жихъ чернилъ отъ Кулиха, новое перо и бумаги на третью тетрадь для сего журнала. Настала новая зпоха въ моей старой жизни. Должно быть все новое“... (стор. 215). Але яка сила почуття вилилася в цьому лаконичному, скупому на слова: „должно бытъ все новое”, та ще в підпису: „художникъ Т. Шевченко“, яким поет замінив свій звичайний титул „рядового“ (стор. 219)!... 
Переживанням Шевченка під час дожидання волі, цьому трепотію всієї істоти його на зустріч золотим снам і мріям про майбутнє життя не вичерпується величезний інтерес записок. Тут ми знаходимо найкращу характеристику поета, зроблену його власного рукою. Скільки дотепних виразних характеристик усяким людям розсипано тут, скільки влучних думок про всякі цікаві поетові зьявища, особливо в сфері мистецтва, скільки глибоких психологичних уваг по-між рядками, скільки цікавих думок про бачене й читане!.. Ці уваги, а особливо про малярство й архитектуру та музику, показують якої надзвичайно тонкої духової организації була ця людина, як уміла вона почувати красу та оцінювати літературні й громадські зьявища! Думки Шевченка напр.про естетику, про художників Іванова та Бруні, про завдання художника—вражають своєю проникливістю, як і його уваги з приводу тих чи инших памьяток мистецтва, нарікання на учених естетиків, „этих хирурговъ прекраснаго". Видко правду сказав він про себе, почувши вперше увертюру з справжньої опери: „Не смотря на отсутствіе всякой гармоній, меня тронула, и до слезъ тронула, эта изуродованная красавица — мелодія. Значить, я давно уже не слушалъ ничего и похожаго на музику. Барабанъ и горнъ очерствили мой слухъ но не очерствили сердца , воспринимающаго прекрасное“ (стор. 230).
 Так само і в сфері літератури, на яку Шевченко „посл? десятил?тняго поста“ накинувся з невимовною жадобою. Діставши до рук вперше Герценового „Колокола", Шевченко „съ благогов?ніемъ облобызалъ" його (стор. 305). ,,Я благогов'ю передъ Салтыковымъ, — записує він на иншому місці. — О, Гоголь нашъ, безсмертный Гоголь! Какою радостью возрадовалась бы благородная душа твоя, увидя вокругъ себя такихъ геніальнихъ учениковъ своихъ. Други мои, искренніе мои! Пишите, подайте голосъ за эту б?дную, грязную, опаскуженную чернь! За этого поруганнаго, безсловеснаго смерда!" (стор. 217). Де які сторінки записок показують, що Шевченко добре тямив досить складні громадські зьявища. Напр., на пароході під впливом музики „кр?постного Паганини Шевченко записує: „Пароходъ въ ночномъ погребальномъ поко? мн? представляется какимъ то огромнымъ, глухо ревущимъ чудовищемъ съ раскрытой огромной пастью, готовой проглотить пом?щиковъ-инквизиторовъ. Великій Фультонъ и великій Уаттъ! Ваше молодое, не по днямъ, а по ч?самъ растущее дитя в скоромъ времени пожретъ кнуты, ...и..., а дипломатами и пом?щиками только закусить, как? школьникъ леденцомъ. То, что начали во Францій энциклопедисты, то довершить на всей нашей планет? ваше колосальное, геніальное дитя" (стор. 240 —241). Я певен, що для багатьох ці рядки будуть великою несподіванкою, хто згори звик дивитись на „полуграмотнаго”, „ необразованнаго “ Шевченка... 
Взагалі записки доводять, що думки про неосвіченність Шевченка треба-б уже закинути до архиву. Поет, яким він показується в своєму щоденникові, нічим не нижчий од звичайного круга своїх сучасників; недостачу систематичної освіти, як видко, надолужив він добре пильним читанням та самоосвітою. Вирвавшись на волю вдруге, він сам признається що „совершенно отсталъ отъ новой литературы" (стор. 247), але деякі новинки знав він і на засланні з „Библіотеки для чтенія , „ Петербургскихъ В?домостей" та „Р. Инвалида”. Цей список періодичних виданнів, які читав Шевченко, одразу ж побільшився, скоро нога його ступила на європейський материк і в записках знаходимо згадки мало не про всі тодішні видання („Русскій В?стникъ”, „Отечественныя Записки", „Русская Бес?да", „Колоколъ", „Полярная Зв?зда" і т. и). Так само сторінки записок укриті густо прізвищами сучасних письменників, иноді з досить влучними характеристиками. І тільки патентоване неуцтво, горде з своїх дипломів, може не помічати того, що як на свій час, Шевченко зовсім не був людиною неосвіченою, —і може з призирством дивитись на цього „самоучку". Але так робило й робить раз-у раз дипломоване неуцтво... 
Я не маю на думці вичерпати увесь надзвичайно цікавий матеріял з Шевчеккового щоденника. Я хотів тільки взяти де-які риси, які поет подає сам про себе. А взагалі цей щоденник, навіть з тими купюрами, що пороблено в йому в 50-ті роковини смерти Шевченка, ще дожидає свого дослідника, якому скаже багато нового й цікавого про свого автора. Ці на-швидку накидані, необроблені, але найдужчі своєю безпосередністю коштовні сторінки стають найкращими свідками великої душі, великого серця, й великого розуму та хисту, що так щасливо поєдналися разом у Шевченкові. 

