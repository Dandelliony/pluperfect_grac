По Росіі.
— Церковний собор і вибори патріарха. Столичне духовенство гадає, що після ювилейних свят остаточно виясниться питання про скликання всеросійського помістного собору. Приїзд антіохійського патріарха ставлять в звязок з обранням і посвященням всеросійського патріарха. 
Є чутка, що патріарх Григорій після ювилейних свят поїде в Москву, Київ і найбільш відомі російські манастирі.
— Шахов і „вітмерці“. Остаточно виявилось, що увільнені з гімназії Вітмер 13 гімназистів будуть вчитись за кордоном на кошти Шахова. Останній радив їм поїхати в Берн, де вже вчиться кілько бувших московських студентів, стіпендіатів Шахова. Більшість гімназистів так і зробить. Цими днями до Шахова звернулись за допомогою семинаристи увільнені з володимирської семинарії. 
Шахов справився про їхні успіхи. Виявилось, що всі вони вчились дуже добре і Шахов порадив їм їхати за кордон. (Р?чь).
— Польські лікарі і бойкот. До польських, як і до російських лікарів, дуже часто звертаються з проханням про підтримання закордонних фірм, що вироблюють медичні та химичні препарати. Польські лікарі рішили скористуватись своїм становищем для агітації бойкоту. Варшавська газета „Przeglad Codzienny “ надрукувала зміст листів (на французькій мові), яких польські лікарі одсилають в відповідь цим закордонним фірмам. 
Ось переклад одного з них: „Цим маю за честь підтвердити, що вашого листа, який радить новий спосіб, я одержав... 
На превеликий жаль, я вважаю за свій обовязок довести до вашої свідомости, що я не можу радити своїм клієнтам вашого препарату, доки представником вашої фірми буде єврей (такий то). 
Через це, будь ласка, не засилайте мені ніяких листів до моменту перехода представництва вашої фірми до рук христіянина і поляка. 
Одночасно з цим, вважаю за потрібне попередити вас, ш. д., що я буду приймати тільки листи, написані польською мовою “.
—Митінг союзників. В Петербурзі, в Михайловському манежі, 21 февраля,
одбувся шеститисячний митінг союзників. Гр. Коновніцин давав пояснення до картин чарівного лихтаря про Царів, продавались жетони Михаїла Архангела та картки з карікатурами на євреїв. 
Хтось при цьому вигукував: „ купуйте жида Бейліса, що замучив Ющинського".
— Рєпін і його картина. Остроухов надіслав до моск. городської управи рахунок видатків про реставрації картини Рєпіна. Витрачено усього 2,500 карб, при чому реставратору Богословському заплачено 2000 карб. Рєпін не взяв нічого за полагодження своєї картини.
— На одірваній кризі. З Астрахані повідомляють, що 18 февраля од берега одірвалась крига і понесла в море 22-х рибалок і 11 коней. Губернатор звернувсь до начальників портів з проханням вислати пароходи для рятунку рибалок. 
Через кілько днів після цього знов одірвалась крига, на якій було 55 рибалок і 28 коней.
