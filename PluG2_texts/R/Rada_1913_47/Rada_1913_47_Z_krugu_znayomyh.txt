З круга знайомих Шевченка.
   Під таким заголовком умістив д-р В. Щурат в ч. 40 „Діла" статтю про де-яких поляків — знайомих Т. Шевченка і прихильників його. 
   Як відомо Т. Шевченко на засланні близько зійшовся з політичними засланцям — поляками і потім листувався з ними та присвячував їм свої твори (Антонію Сові, Богданові Залєському та инш.). 
   Але, як тепер можна бачити, у Т. Шевченка ще й до заслання були знайомства та приязні відносини з поляками. Про це маємо таке посвідчення.
   В 1855 р. „ВіЬІіoteка Warszawska” (т. IV., ст. 299 —301) помістила під заголовком „Ріesni Ukrainskie" два поетичні твори зложені по українськи з сильною архаїчною закраскою в мові, з котрих один, посвячений памьяти гетьмана Петра Конашевича Сагайдачного, так і надписано „Duma о Ріetrze Кonaszewiczu  Sahajdacznym“*). В редакційній примітці до обох пісень зазначено: „Уділено кс. Еразмом Ізопольським з Білої-Церкви", а під самим заголовком пісні про Сагайдачного читаємо таке пояснення самого кс. Ізопольського: „Цю думу про славного на Україні гетьмана іменем Сагайдачного уділив мені п . Шев. В попередній моїй збірці (в „Athenaeum" И. І. Крашевського) поклав я під Сагайдачним иншу думку, яка одначе з життям того провідника козацтва не мала звязку". 
   Хто може бути той п. Шев?. запитує д. Щурат і робить такі висновки:
   „Як сама пісня, так популяризатор її кс. Ізопольський з Білої-Церкви можуть указувати тільки на Шевченка. А потверджується воно й затаюванням його імени. Він же був ще на засланні. Згадувати імья його публично було тоді небезпечним. Тим цініша для нас кожна і найдрібніша згадка про нього з тих часів, хоч би вона була й маскована. В двоє цініша, коли з нею сполучається якась нова, незнана нам досі подробиця з життя поета —в цьому разі знайомість його з кс. Ізопольським, а передовсім із самою ж піснею про Сагайдачного, з піснею із старого репертуару, невповні нам знаного". 
   Пісню подаємо тут змінивши тільки латинський алфавит на азбуку.
Прощай батьку атамане! Прощай милий пане! Ой, ти Петре Сагайдачний, Запорозький гетьмане! На щож ти нас покидаєш? Чим ся ти нуждаеш? Умрімо ми всі за тебе, Сам то добре знаєш. Чиж ти що нас не зазнав. Як гетьманство тричі брав, Вів нас в море, в сухопуть, Щоб по сьвіту славу мав? Споглянь, споглянь Сагайдачний На тамтой час необачний, Кількись то бід перебрав, Якесь вивів диво з див. Глянь на море, чорне море: Чайка йому хребет боре, В чайці козак піснь співає, На гетьмана споглядає. І весело козакові. Глядить в очі гетьмано і, Що де своїх поведе. Слава добич там буде. Нехай баша Ібрагім Веде на нас всіх врагів, Верне назад необачний. Скоро з нами Сагайдачний, Споглянь, пане, в край Молдави, Аж по Дністер степ кровавий. Там ти, пане Петрусеньку, Кров турецьку румяненьку По всім степу поливав. Шлях турками застеляв, Як до дому повертав Ой, споглянь но Сагайдачний На той-то час необачний, Коли всююсь Україну Віз за ляхів в Туреччину Понад Дністром під Хотин, Та нес собі ляцькі пани, Сенатори і король, Начваняться доволі Побідою бісурман. У нас слава не такая, Запорозька, козацькая, І ми з своїм гетьманом Чванитися не станем.Турок о нас добре знав, Червінцями надарав, Смертею лякав. До себе манив! А на пісках Хотина Співав наші імена Кровю свою Караваш, Запорозький сусід наш!
   Коли-б ця пісня не пахла трохи фальсифікаторством з поч. XIX ст., то походження її належало-б шукати ще в тих самих часах, коли повставали надгробні вірші для Сагайдачного, коли К. Сакович писав свої вірші на похорон його. Так та пісня пригадує ті давні вірші. Біографичний матеріал в пісні виразистий, не потребує коментаря. Все, що про Сагайдачного тут сказано, знане нам вже з тої характеристики його, котру подав у своїм диярії холмської війни Яків Собіський. 
   Але звідки добув пісню про Сагайдачного Шевченко? Певно з якогось давнього зшитку переписав, як переписував змалку вже і Сковороду і колядки і всячину. А скоро передав пісню кс. Ізопольському з Білої Церкви, то видко знався з ним, ще перед арештованням і засланням. 
   Кс. Ізопольського й можна було знати. Вже в 40-вих р.р. XIX ст. він мав імя голосного польського етнографа. У видаванім Крашевським „Athena-um“ друковано його „Вadania podau росіаіі Iudu” — розуміється, українського.Там було і про Вернигору і Вертеп, були пісні історичні, обрядові і релігійні —в орігінальних текстах і перекладах на польське. Пізніше використав кс. Ізопольський свої власні матеріали у новій формі, в формі поеми під заголовком: „Duma z dum ukrainskich”, котра являється чимсь в роді звісної „України” Куліша. Коли Куліш з народніх пісень пробував зложити повну історію України, то кс. Ізопольський обмежився на картині життя України в коротчім часі; тому мав більше простору, міг переспівувати не тільки історичні думи, але й коляди, не тільки поважні історичні пісні але й жартовливі. Видрукував ту поему в Вibl. Warsz. з 1856—18 57 р. На канву фантастичного оповідання про гетьмана Скалозуба (кінець XVI ст.) кинено в ній ділу величезну збірку продуктів української народньої музи. Де-чого, що подав кс. Ізопольський в своїй польській перерібці, навіть не знаємо з наших пісенних збірок. Воно з того погляду може бути для нас цікаве. 
   Д-р Шурат наводить з Шевченкових „Гайдамаків” веселу пісеньку: „Оттак чи ни, як я чиню“, що майже дословно повторяється в Ізопольського. Де-які, сюжети ПІевченкової поезії („Титарівна” напр.) дуже близько нагадують собою сюжети писань кс. Ізопольського. Подаючи приклади схожости
пісенного матеріалу кс. Ізопольського з тим матеріалом, яким орудував Шевченко, д-р Щурат каже: „Не вказуємо ні якої залежности Шевченкових поем від писань кс. Ізопольського; Шевченко згадані поеми написав, коли не видрукував, раніше. Не кажемо також, що Шевченко міг випадково познайомитися з деякими народніми піснями із збірки кс. Ізопольського, хоч це не було б неможливе. Одно тільки хочемо сконстатувати, а саме, що ті народні пісні, котрими користувався Шевченко, були популярні в околицях, де жив кс. Ізопольський, в околицях, де жив і Шевченко. Тямлячи те, можемо писаними кс. Ізопольського користуватися як цінними вказівками при досліді Шевчонкової творчости. 
   Кз. Ізопольський, знаючи добре українську мову, пробував зразу свою поему з українських пісень зложити в українській мові. Та не мігши отрястися вповні з польського впливу свого окруження домашнього, шкільного і товариського, зрікся того наміру. Не став поруч Падури, Ценглєвича, Осташевського, кс. Комарницького і таких инших, що вважаючи себе поляками, старалися писати по українськи. Та сим_
патіями він був українофіл, був одним з тих поляків, що осуджуючи ідеалізований польсько-українських конфліктів, осуджував рівночасно й шляхетськоєзуїтські претензії до України. Найясніше висловився в тім напрямі, рецензуючи 1857 р. Кулішеві „Записки о южной Руси". Рецензія замітна й інтересними споминами автора про останніх запорожців, Григорія Вужа і Петра Кміта. 
   Коли кс. Ізопольський був тільки знайомим Шевченка, то инший польський українофіл знад Дніпра, Проспер Горський, був чимсь більше— одним з найперших ілюстраторів Шевченка і України. Народився він 1812 р. в Лисянці, школу скінчив у Василіян в Умані і присвятив себе рисункові. Його спосіб у кріплювання рисунку на папері був легкий і скорий. Рисунок оливцем злегка намащував гуміарабіком, а потім наводив водяними фарбами. 
   Одним з найраніш опублікованих рисунків Горського була ілюстрація до музичних варіяцій Йос. Вітвицького з теми української пісні „Зібралися всі бурлаки до одної хати" виданих в Липську 1835 р. Пізніше Горський рисував переважно для свого альбому. 
