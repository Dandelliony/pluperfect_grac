Про земство в західному краї.
Далі продовжується трете обміркування законопроекта про заведення земства в західних губерніях. 
Головою Шидловський.
 Перші 20 статей ухвалено в тій редакції, яку було встановлено під час другого читання проектф. Ст. ст. 21 та 23, що вимагали, щоб головами управ та служащими управськими по вольному найму були тільки росіяне, під час другого читання було викинуто. Тепер Проценко знову піднімає це питання і умовляє Думу зоставити в законі ці статі.
 
Пуришкевич підтримує прохання Проценка, заявляючи, що без такої поправки праві не можуть голосувати за закон, який дасть перевагу полякам в новому земстві. 
Балотировкою пропозіцію Проценка одкинуто 141 голосом проти 112.
 Далі Вовйков 2 й пропонує додати до ст. 22 примітку, що євреїв не можна наймати служащимн в земствах. Проти цієї пропозіції промовляють: ур. Уваров, Шингарьов , Базилевич , Челноков, Завиша , Неклюдов, Амосенок, Гайдаров та Кузнецов. Підтримують поправку; Пуришкевич, Замисловський та Марков 2-й.
 Балотировкою пропозіцію Войєйкова одкинуто.
 Статю принято в редакції, виробленій під час другого читання.
 З приводу ст. 24 знову починаються дебати. Статю принято без поправки поступовців.
 З приводу статей 25, 26, та 27-ої, — що торкаються представництва духовенства, починаються палкі дебати. 
Докладчик Чихачов підтримує компромисну поправку Балашова, щоб від духовенства було обрано по два представники і щоб духовні особи, які задовольняють вимоги ст. 14 і 16 проекта, брали участь в земських зібраннях та з'їздах.

Під час промови Караулова, Замисловськт кілька разів заважає промовцеві говорити.
 Голова двічі припиняв Замисловського, який не втихомирюється. Тоді голова пропонує виключити Замисловського на сьогодняшнє засідання.
 Балотировкою Замисловського виключено на одно засідання, але праві весь час заважають говорити Караулову.
 Балотировкою поправку Балашова одкинуто.
 Решту проекта принято майже без дебатів, тільки з вимогою, щоб шкільною справою керувала в земстві людина російського походження.