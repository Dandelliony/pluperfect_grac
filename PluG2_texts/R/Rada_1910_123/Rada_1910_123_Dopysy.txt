ДОПИСИ.
(Од власн. кореспондентів).
ЗВЕНИГОРОДСЬКИЙ ПОВІТ (на Київщині). Жучки , гусень. В ріжних кінцях нашого повіту з'явилися в полі хлібові жучки. Особливо помітно їх біля с. Неморожі. Ці жучки злітаються на високі хліба, як от жито, пшеницю, і, плазуючи по колосках, висмоктують з зерна сок. Про це довідалися тільки де-котрі селяне, а більшість ще зовсім нічого не відає. Проти цих жуків нічого особливого не роблять. Де-котрі селяне пробували зганяти їх мотузком. Це робили так. Беруть довгого мотузка один з одного боку, а другий з другого, і ідуть по межі, один по один бік поля, а другий по другий бік. Мотузок несуть так, щоб колоски нахилялися до низу. Тоді жуки де-котрі падають на землю, а де-котрі летять собі на друге поле. І от як пройти так з мотузком кілька разів туди і назад, то жуків на колосках стає не видно; але потім вони потроху знову з'являються. 
З'явилася напасть,— кажуть селяне,—на хліба, з'явилася й на дерево. На дереві з'явилася така тьма-тьмуща осельні (гусені), що не тілько від її пащеки не зосталося листя, а дерева од її павутиння зробилися аж червоні. Особливо її багацько на грушах, яблунях та сливах. У всьому повіті не знайдете ні одної яблуні, або груші, щоб не була об'їдена осельнею. Вона з'їдає всі листки на дереві, а тоді по павутині перелізає на другі дерева і так собі вишукує смашнішої страви. У де-яких садках не видко а-ні одного листочка на дереві. І сумують пообгризані дерева  без листя, наче зімою. А осельня позасновувала там свої гнізда і чекає,  поки повиростають нові молоденькі; листочки.
ВОЛИНЬ. Проповіді ксьондзів. Як звісно, на Волині єсть багато українців-католиків, котрі, крім своєї рідної мови другої не знають. Через це ксьодзи, замісто казань на польській м|ові,  мусять говорити їх на українській. Живе, зрозуміле слово так впливає на  простий народ, що слухать його йдуть не тільки католики, а й православні. Батюшки дуже цим обурені. 
Багато тепер наших волиняків ввертається з переселення на свою Україну. Вони голодні, холодні, обдерті, тай до того не мають де подітися, бо майно своє перед виїздом на сібірські землі попродали. Сумно, страшенно сумно дивитися на них, які вони нещасні. Це не люде, а тінь якась! Вертаючись з торбинками за плечима, вони росказують, як-то там їм гірко жилося, і плачуть, а з ними всі плачуть та проклинають лиху долю, що так понівечила їх. Сум страшенний. Одно веселить цих людей: врожай гарний. Хоч не мають свого, та гадають заробити на лану в пана.
С. ПОКУТИНЦІ, ушицьного повіту (на Поділлі). Учитель застрелився. Є в нас церковно-парафіяльна школа. В тій школі жив учитель. Кінчив він вінницьку церковну школу. Гроші получав він малі, а праця була велика. Не раз йому приходилось скідька днів сидіти без гарячого їдла, на однім сухім хлібові, в холодній, нетопленій хаті,— ніхто не бачив його тяжкого життя, крім школярів та селян, котрі так само жили, як і він. А це не мішало його праці. В тяжку годину він давав людям добру пораду, заступався за них від ворогів і старався з'єднати їх братською любовію. Люде стали дуже любити свого вчителя. Не міг він далі дивитися на злидні людські. Взяв і застрелився з рушниці в школі. Як  вчули люде, що їх учитель застрелився, то все село плакало за ним,  як мала дитина. На другий день смерти його поховали на сельськім кладовищі. Багацько людей зійшлося з других сел на похорон. Селянські хлопці несли труну. А учитель лежав у домовині, в вишитій сорочці, підперезаний зеленим поясом, з червоною биндою, а дівчата несли віко. Хоругвів не було, тільки попереду несли один хрест, а піп ішов позаду всіх людей в чорній рясі.
Г. ДУБНІ (на Полтавщині). (Дикий вчинок. В Лубнях оце недавно годин у 4 дня, в самому осередку города, один хлопець робітник-швець — Іван N. вчинив дикий вчинок над молодим ще хлопцем робітником — столяром Василем Коваленком. Зійшовшись десь у пивній чи що, Іван N з одним своїм знайомим Федосіем N. хотів за віщось побить його. Під час сварки Василь Коваленко хотів заступитись за Федосія (він йому родич) і не допустити, щоб той його побив ні за що. Тоді той, вхопив камінюку і вдарив кілько разів Василя Коваленка прямо в голову так, що він зразу ж заюшений кровью звалився непритомний додолу. Збіглися люде й покликали поліцію. Коваленка пораненого одвезли в земську лікарню, а злочинця одправили в поліцію під арешт. Виявилось, що є надія вилічити Коваленка.
ІРМИНСЬКІ ШАХТИ, славяносербського пов. (на Катеринославщині). Спектаклі. Настає літо і в нас починається сезон; гуртуються інтелігентні шахтарські сили в гуртки любителів сценичної гри особливо—українські—і починаються вистави. Правда, вони й зімою грають, але не так, як літом—літом справжній сезон. Це можна пояснить тим, що літом скрізь по шахтах роз'їзжають усякі „Драматическія труппы" харьківського і инших театрів, які розжеврюють діяльність робітничої інтелігенції. Того року на де-яких шахтах були і українські труппи, які більше подобаються шахтарям аніж російські: труппа Прохоровича, Чарова і инших. На Ірминських шахтах зімою цього року зовсім не було ніякої діяльности, а оце після великодня згуртувалась мастеровщина і почались вистави. 22-го мая, між иншим, було виставлено комедію Б. Грінченка „Нахмарило". Незабаром почнуться вистави любителів „Малорос. Искусства" на кам'янських, кадієвських і ин. шахтах.