В. Г. Баталін
 24 мая.
Популярною, визначною людиною був небіжчик. Це був громадянин в кращім розумінні цього слова: на земських виборах, на всяких громадських зібраннях можна було побачити його високу постать, раз-у-раз оточену групами селян, серед котрих небіжчик за все своє життя користувався надзвичайним авторітетом. Колишній виборний мировий суддя, він був, мов би, голосом абсолютної правди-істини і правди-справедливости: ні один, напр.-, третейський суд серед окружних панівпоміщиків не обходився без Віктора Гавриловича, бо його всі мали за вищу безапеляційну інстанцію. Вихований на кращих традиціях „ епохи великих реформ", ліберал ще старого (несучасного) ідейного закалу, він за часів політичного полекшення в минулім столітті бував справжнім „земським хазяїном", запопадливо борючись з реакційним настроєм наших земських одиниць. Його гостроумної, часом дошкульної мови частенько зазнавали земські „воротили"  і не мало легендарних анекдотів про це можна почути серед місцевої людности. Його чесна, одверта душа не стерпіла реакційности останніх років: він завзято агітував на виборах в рядах опозіції, але сам не вважав можливим працювати ближче разом з теперішніми „земчиками". Майже півстолітня його діяльність являлась боротьбою за кращай стан народньої просвіти (Бориспольська школа, всякі стіпендії і т. ин.), за піднесення народнього добробуту культурно-мирними засобами. Розумний, добре освічений, він розумів, що тільки з рвзвитком рідної мови українське селянство зможе піднестись на вищий культурний ступінь, через те скрізь він популяризував українську мову, вживаючи її й в приватних розмовах, і в земстві, і у всяких стосунках з селянами. 
Адміністрація його не любила і часто робила йому прикрости. Але це не спиняло Баталіна і він і надалі зоставався світлою, інтелігентною появою серед безпросвітньої темряви нашого села. Він зостався до кінця вірним своїм іедеадам; більше 700 тисяч карб, од писав він земству на „ просвѣтительныя цѣли“. Людність спорудить небіжчику пам'ятник нерукотворний, указуючи на його діяльність, як на приклад чесного, розумного, користного життя.
                                                                                                                                     0. Дорошкевич.