Розвиток дрібного землеволодіння в Англії.
Англійський департамент хліборобства опублікував звідомлення про другий рік уживання закону 1907 року, що до розвитку дрібних селянських господарств в Англії (Smmal Holdings Act). На підставі цього закону, органи місцевого самопорядкування купують або орендують землю у багатих поміщиків і вже від себе здають її селянам дрібними участками й переважно на правах аренди.
Як що потрібну землю не можна взяти у поміщика добром, то закон дозволяє брати її примусово.
За два роки, відколи настав цей закон, місцеві органи вже передали селянам і селянським кооперативним товариствам більше 22 тисяч десятин землі, з яких тільки 2 тисячі довелось взяти у поміщиків примусово.
З цеї землі утворено приблизно 6 тисяч дрібних господарств. Усього ж до кінця 1909 р. подано було прохань про наділення землею 27 тисяч, з яких цілком законних вимог поки-що знайдено 15 тисяч.
Виходить отже, що потребу селян у землі ще далеко не задовольнено. Але це з'ясовується тим, що не всюди органи місцевого самопорядкування однаково енергійно взялись за здійснення нового закону.
В де яких консервативних округах місцеві ради яко-мога затягували здійснення закону, а коли департамент хліборобства нагадував їм про їх обовязки, вони ледве-ледве робили щось.
Одначе, це ніскільки не зменшує значіння того, що вже зроблено в цій справі. 6 тисяч нових дрібних господарств-це все-таки має де-яке значіння.
Характерно, що з  числа всіх прохань про наділення землею тільки 2 проц. висловлю ють бажання купити участки у власність, решта ж цілком задовольняється арендою.