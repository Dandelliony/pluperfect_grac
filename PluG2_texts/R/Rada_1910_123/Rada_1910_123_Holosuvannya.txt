Голосування.
Перед голосуванням всього законопроекта Пуришкевич заявляє, що від урядового проекта зостались самі черепки, бо Дума зробила все, аби зменшити вплив русских в західньому краї. Уряд не виконав свого обов'язку, не забравши назад покаліченого проекта, й тому Пуришкевич умовляє всіх голосувати проти нього. 
Шульгин 2-й, визнаючи, що в проекті справді багато тепер попсовано, тим часом не вважає можливом одкидати проект з цих причин. Будучи певним, що й при таких умовах земство буде користним для західних губерній, він прохає голосувати за проект. (Оплески в центрі). 
Завиша , від імени польського кола, заявляє, що поляки, протестуючи проти проекта й тих мотивів, з яких він повстав, голосуватимуть проти.
 Андрійчук каже, що не забуваючи інтересів своїх виборців, вія не має права голосувати за такий проект. 
Єфремов заявляє, що поступовці так само голосуватимуть проти проекта. 
Фон-Анреп каже, що октябристи, розуміючи всі дефекти проекта, сподіваються від нього певної користи й голосують за його.
 Гр. Уваров каже, що не можна давати иншим те, що й самим негарне. 
Єп. Євлогій заявляє, що усунення духовенства ображає православних духовних і обезсилює його на шкоду земству. Тому багато духовних голосуватимуть проти законопроекта, що був добрий в урядовій редакції, а тепер попсований думською більшістю. Сам же він з жалем голосує за проект, аби поляки не вважали, що вони перемогли.
Єгоров заявляє, що буде голосувати проти проекта. 
Юркевин та Янушкевич від імени селян заявляють, що селянство голосуватиме за проект. 
Балотировкою проект принято більшістю 168 голосів (центр, націоналисти і частина правих) проти 141 голоса.
 Більш сотні депутатів вимагають перевірити балотировку. Випускаючи дверима депутатів, роблять перебалотировку, що дає такі наслідки; за проект —165 голосів, проти —139; і ухилилось —5. 
(Довгі й гучні оплески центра та націоналистів). 
Засідання закрито.