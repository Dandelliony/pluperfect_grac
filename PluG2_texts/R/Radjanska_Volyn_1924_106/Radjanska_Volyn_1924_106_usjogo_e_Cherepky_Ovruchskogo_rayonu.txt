Усього Є. Черепки, Овручського району.
Мляве, сонне село. Сельрада не має навіть помешкання, і міститься в школі.
Одвели стареньку хатку та ремонт ії іде так, як мокре горить. У самій сельраді праця цілком залежить од праці секретаря.
Є тут і хата-читальня, та тільки на папері, бо членів у неї немає. Є й книжки, та лежать вони без усякого руху у шкільній шафі.
Є й хатка, що світить по цілих ночах, задовольняючи членів гуртка „вечорниць". Усього є. Є навіть комсомольський осередок, чи певніше, один комсомолець, що ховаються од матері з шматком сала на горище у піст, щоб поснідати, є і комосередок, що акуратно виконує селянські свята та звичаї.
Замісць школи-передвижки, яка тут роспочала працю, їдуть гостювати, бо заговіни роспочались.
У повітрі смердить самогонкою. А в дядьків носи сині, як бараболя. Пусткою стоїть школа.
Будинок її старий та розсовується без хазяїна. Половина року шкільного проходить, а окрнаросвіта все вчителя добірае, добрати не може.
Трудно підібрати, особливо, коли треба хазяйновитого, ну то, до весни ще якось впораються.
Усього є в селі. Нема певне того лише, щоб хто заглядав до нього. Г. К