Справа редактора нашої газети. Вчора в окружному суді розглядали справу редактора нашої газети — М.І. Павловського, котрого обвинувачували за надрукування в одному з перших чисел „Ради" за біжучий рік замітки про переїзд війська з одного міста до другого. Розглянувши справу, суд визнав д. Павловського винуватим і присудив до штрафу 25 карб, з заміною 7 днів висидки під арештом. д. Павловського пом. присяжного адвоката В. Є Нюрнберг.  
Трус. 17 мая, з наказу київського охранного відділу, зроблено було трус у курсистки Н. т. Осадчої (Жиляська, 64) і взято на перегляд листування та два примірника брошюри „Бѣ 6орьбѣ“. 
На зібранні товариства літераторів, яке відбулося 18 мая, вшановано було, між иншим, пам'ять В. Д. Грінченка і Елізи Ожешко вставанням. Зібрання було присвячене докладам д. д. М. І. Ейшіскіна і Є. Т. Шольпа про з'їзд письменників. На приківці Делегати подали відомости зборам про інцідент з д. Локтем на з'їзді письменників.
 Випущено з під арешту. Вчора, з наказу д. київського губернатора, випущено з старокиївської поліційної часті редактора газети „Кіевская Мысль"  - д. А. Ніколаєва.
 Пошесні хвороби. За час, з 9 до 15 мая, в Київі та по його околицях були такі слабування на пошесні хвороби: на тиф заслабло 39 чол. (шлунк. —2, сипний—36 і возвратн. 1), на віспу — 4 ч., на дифтерит — 32 чол., на шкарлятину — 22 чол., на кір — 6 ч. і на коклюш —10 чол. Найбільше людей слабне на сипний тиф; в одній олександрійвькій лікарні таких слабих 18 мая було 73.
 Громада хрещених по вірі христіян-евангелистів, яку було скасовано в марті місяці цього року з наказу губернського правління, подала скаргу в сенат на постанову правління.
 Серед інтендантів. З наказу військового слідчого фон-Ремера, випущено з-під арешту під заставу 5.000 карб, підполк. Баньковського, арештованого в справі незаконних вчинків в інтендантстві. Під арештом зараз поки що лишилося 8 інтендантів (всього арештовано їх було 28 чол.). Цими днями де-кого з них мають також випустити на волю під заставу 5.000—10.000 карб.
 Київське агрономічне товариство звернулося до київського губернського земства, щоб це останнє асігнувало  йому 500 карб, на улаштування агрономичних дослідів та на друкованая справозданнів про них. Агрономичні досліди повинні бути зроблені в південно-західньому краю взагалі, а також з'окрема і на Київщині, яку дуже мало досліжували до цього часу з сельсько-господарського погляду; особливо мало дослідів, на думку товариства, було в північному районі — в київському та радомильському повітах. 
 Київський губернатор повідомив губернську земську управу, що дозволено збудувати в селі Коржевій приют для убогих селян калік. Приют збудовано буде на гроші, що одписав на цю справу один з місцевих селян. 
До ювілею товариства ім. Гете. Київський університет посилає проф. Ф. І. Кнаура представником від університету на святкування двадцятип'ятилітнього ювилею товариства імени Гете. Святкування одбудеться на прикінці мая в Іммарі. 
 Агрономичні досліди. Приват доцент київськ. універс. Бельговський має незабаром поїхати з гуртком студентів на агрономичні досліди по маєтках південно-західнього краю.