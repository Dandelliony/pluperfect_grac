За кордоном. 
Розрухи в Китаї.
Лондонські газети повідомляють про великі розрухи, що знову вибухнули в трьох китайських провінціях. Причиною розрухів, з одного боку, являється голод, а з другого — утиски місцевої адміністрації. Проте гнів китайців окошився на європейцях. Газети знов повідомляють про розруйновані місії й доми європейців. Як що сами європейці зостались цілими, то це тільки тому, що вони заздалегідь сховались. Китайські мандарини дуже хитро користуються ненавистю китайців до „білих дияволів": як тільки обуріння людности проти лихих порядків досягає найвищої точки, так зараз же мандарини нацьковують її на європейців. Таким чином, і мандарини зостаються цілими, й гнів народній знаходить собі вихід. А місіонери й європейські торговельні агенти мусять розплачуватись не тільки за свої власні гріхи, а й за гріхи всіх цих віце-королів, губернаторів та инших китайських чиновників, що безцеремонно грабують вічно голодні, хоча й вічно працюючі китайські маси.