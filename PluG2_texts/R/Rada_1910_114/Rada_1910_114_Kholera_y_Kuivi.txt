Холєра у Киіві.
 Слабування. 18 мая до олександрійської лікарні привезено 5 слабих з ознаками холери; 19 мая до 4 год. вдень привезено до лікарні одного такого слабого. Поки що всього в олександрівській лікарні перебувало 22 слабих на холеру; з них 9 померло. 
Слабування в чигиринському повіті. Лікарський відділ київського губернського правління повідомлено, що в с. Худоліївці, чигиринського пов., до 16 мая заслабло на холеру 24 чол.; з них померло 6 чол.
 Смерть од холери. Вночі 19 мая в олександрівській лікарні помер од холери Радіон Медведев.
 3 Київщини. Проект нової залізної дороги. Канівська городська дума 12 мая обміркувала проект нової залізної Донецько-Домбровської, що має пройти через Канів. Дума затвердила цей проект. Проект виготував інженер Бубліков.
  Напастняки. 16 мая вночі 20 душ селян вертались в своє с. Красне, київського повіту, з роботи в економії Гусачова. Зароблені гроші були в двох; в Корнівнка — 31 карб, та в Лимаренкової — 103 карб. Недалеко від самого Красного на заробітчан вискочило з рову два чоловіки і скілька разів випалили з револьверів. Далі вони, як переказують  "К. В.“, одняли в Лимаренкової та в Корніенка гроші і повтікали. Думають, що то Лимаренкова змовилась з тими напастнивами.
 З Волині.Міщанська й городська управа. Житомірське повітове військове присутствіє тягне до одвічальности тамтешню городську й міщанську управу за те, що вони не вписали в призивні списки Аврума Менделевича Тафта. Він на призов не явився і виїхав до Америки. Військове присутствіє постановило семью Тафта оштрафувати на 300 карб., а обидві управи притягти до одвічальности. Городська управа виправдується тим, що міщанська управа загубила метрику Тафтову й не прислала її. 
 3 Полтавщини. Град. Цими днями на Полтавщині був такий великий град, що вибив скілька тисяч десятин селянського хліба. Пропали багато городини та баштанів. 
 3‘їзд фершалів та акушерок. ЗО мая в Гадячі, в земській управі буде з'їзд фершалів та акушерок гадядького повіту. На з'їзді йтиме річ про „повторительные курси" та про всякі инші справи фершальського життя. 
3 Катеринославщини. Фершалка померла. В с. Грушівці,олександрівського повіту, заразилась тифом і вже померла земська фершалка Л. І. Каган. На їй скінчилась пошесть у тому селі. 
 Стражники. „Южн. 3.“ пише, що оце недавно о-півночі приїхало до батюшки в с. Широке два стражники з німецької колонії. В батюшки всі вже спали. Стражники наробили гармідеру. Батюшка злякався, думав, що то розбійники. Як він спитав, хто то добивається, то стражники сказали: „Ми стражники, одчиніть і скажіть, яка тепер година". Батюшка сказав їм забіратися собі, а то він пожаліється п. губернаторові. На це стражники озвались: „Жалійся собі, а як на тебе архиреєві донесемо, що ти в великодну суботу співав у колонії „Христос Воскресе“. Батюшка святив тоді паски в колонії, а на думку стражників — це непорядки. Обидва стражник були на підпитку.
 Свирське діло. Слідуватель Н. Сушільніков вже доводить до краю розслідування Олександро-Свирського діла. Знавці кажуть, що земля свирської церкви таки справді дорога, але не така вже, щоб за неї можна було взяти скілька милійонів. Одначе консісторія дуже вже дешево оцінувала ту землю. Під суд підуть: секретарь консісторії Орлов та маркшейдери Сутулов, Волинський і батюшки — Матвієвський та Григорович.
 Бібліотека. В с. Каменському є бібліотека професійного товариства робочих по металу. В цій бібліотеці, як писалося в нас, був трус 27 апріля і забрали 15 книжок. А оце 11 мая був там другий трус і взяли вже аж 70 книжок. Здебільшого позабірали книжки політичного змісту: Маркса, Енгельса, Каутського, Бебеля, Ласаля, Бернштейна, Кенана, Плеханова, Чупрова, Луначарського, Мякотіна, Прокоповича, Розанова, оповіданая Вереснева, Горького, Андреева, Єлпатьевського, Чірікова, Успенського й инші такі книжки, що скрізь їх можна купити. Взято, як пише „Ю. З." и , скілька польських книжок. 
Земський начальник. „Рѣчь" росказує, що земський начальник с. Томаківки видав книжку „ Кто умножавсь познанія, умножавть скорбь“. В цій книжці земський нападавться на науку і каже, що вона до горя призводить. Цей самий земський загадав поставити в Томаківці, на базарі, перед церквою стовби з табличками: „Ходъ въ казенную винную лавку". На табличках намальована рука, що показує дорогу до монопольки.
 3 Херсонщини. Одеські робітники. „Од. Н.“ сповіщають, що 27 робітників одеських майстерень адмиралтейства цими днями хотіли, щоб їм побільшили плату. Платять їм по 2 карб, в день, а робітники хотять більше. Адміністрація адмиралтейства не уважила їхнього прохання. Тоді робітники взяли рощот. Є такі, що робили там 15—10 літ. Таким давнім робітникам, рощитуючи їх, дали награду — двохмісячну й трьохмісячну плату.
 В с. Арнаутці. "Р. Сл.“ докладно оповідає про земельний заколот у с. Арнаутшці, єлисаветградського повіту. До заколоту призвело відокремлювання з общино. Багаті арнаутівські селяне, йдучи на одруби, покупили у переселенців на Тургайщину, землю по 25 карб, десятину і зробили про це приговор. Приїхав землемір і почав, на основі того приговора, ділити землю. Селяне жалілись і земському начальникові і губернаторові, просили, щоб пождали, не виділяли до жнив, та нічого з того не вийшло. Тоді арнаутівські баби позабірали коцюби, коромисла, заступи, напали на землеміра, прогнала його й робочих і знищили межеві значки. Другого дня баби вломились у волость, де поховались багатирі, і багатьох їх попобили. Побили й писаря. Приїхав губернатор з козаками. Арештували мало не 200 душ і між ними багато бабів. Арештованих посадили в єлисаветградську тюрму. Тепер в Арнаутівці вже ніхто не заважає відокремлюватись на одруба.