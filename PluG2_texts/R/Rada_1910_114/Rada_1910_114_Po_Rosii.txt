По РОСІІ.
- Отруєння милійонера Бутурліна. „Б. В/ переказують, що 14 мая несподівано вмер Бутурлін, син генерала Бутурліна, який живе в віленській губернії і має там величезні маєтки ціною до 7 милійонів карбованців. Молодий Бутурлін недавно вийшов в одставку з війська, оженився на артистці Зіке і вступив на службу в міністерство внутрішніх справ. 5-го мая він трохи занедужав. Лікарь Панченко робив йому вприскування під шкуру. Але хворому стало гірше. Скликали консіліум і той визнав, що Бутурліна отруєно. Хворий помер. Панченка арештували. Арештували також і зятя Бутурліна, поміщика віленської губернії, Обріона де Лассі, котрий є єдиним спадкоємцем після помершого всіх милійонів Бутурліна.
- Знущання. Судова палата присудила до 2-х місяців тюрми городового міста Челябінська Шібалова за те, що той, доставляючи в поліцію неповнолітнього вязня Макарова, примусив його бігти за конякою, на якій їхав сам. Він прив'язав хлопця до коня за праву руку і, підганяючи і хлопця і коня нагаєм, всю дорогу примушував хлопця бігти що було сили. Хлопець, як тільки міг, поспішав за конякою і якось прибіг до поліцейського управління. Коли Морозова оглянули лікарі, то найшли на спині у нього вісім рубців, два на руці і один на суставі правої руки, де зашморгнуто було мотузок.
 (Гол. Пр.).
 На заробітки. Цього літа на півдні України чекають великого врожаю і через те робітники з центральних губерній Росії великими масами йдуть на заробітки по сельсько-господарських економіях. Так, в одну Феодосію прибуло вже, як сповіщає „С.", 20.000 душ. Ціни на робочі руки все таки стоять високі.
- Попродали коси. В село Оріхово, вороніжської губернії, невідомо звідки явилася ватага скупщиківів жіночого волося. Скупщики не пропустили ні одної хати і накупили цілий віз жіночих „кіс"; платили од 6 до 20 карбованців за косу Нужда примусила спокуситися грішми не тілько заміжніх жінок,але і дівчат всього села Оріхова. Тепер в селі всі жінки обстрижені, (С.).
- Поліція в раді с. р. н. На кватирі головної ради союзу русского народу 16 мая мало одбутися зібрання членів союзу. До двох годин дня прибуло душ 50, але підчас самого початку засідання в помешкання ввійшов наряд городових з приставом і заборонив зібрання. Заборона стала через те, що упорядники не виконали потрібних формальностей і зробили зібрання без відома адміністрації. Зібрання мусило розійтися. Лишилася рада союзу, котра розглядала питання про боротьбу з лікарем Дубровіним, який рішуче зрікається коритися постановам головної ради союзу русского народу. (Рѣчь).
- „Благоустройстве" Кримських курортів. В Ялті недавно трохи не втопилося в вонючих калюжах рідкого болота двоє дітей. В. Алупці, через брак каналізації, повітря заражається нечистю. В Сімеїзі, біля базару гниють купи сміття. В Балаклаві засипають чудову бухту сміттям. Але всіх випередив в цьому напрямкові Севастополь. Тут єсть канава, що проходить через все місто і заражає повітря. А по окраїнах Севастополя купаються в болоті свині. Такі наші курорти. 
(Б. В.).
 Величезна риба. В Петровському, Дагестанської области, рибак Іван Краснов зловив величезну рибу білугу, що важить 485 пудів 26 хунтів. В пій білузі самої икри було 120 пудів. За икру Краснов виручив 14,400 карб., та м'ясо оцінили в 720 карбованців.
 (С.).
- Скажені вовки. На гряниці мінської і віленської губерній, в Західній части борисівського повіту і в північній частині мінського повіту появилися скажені вовки. Вони забігають, вдень в села, кидаються на людей, кусають худобу. В селі Довгому вовки покусали трьох селян, одного так дуже, що той вмер. В селі Горні і инших так само є багато покусаних новками. Переляк в селі величезний. Селяне бояться виходити на роботу. Дітей не випускають з хат. В сусідніх лісах почали селяне робити облави. (В. В.).