     Театр і музика.
     
     —Суламіф. Маса енергії й праці режисури та всіх участників вистави, не мало коштів на костюми, обстанову, нові декорації то що з боку адміністрації труппи—і все це на таку єврейську дійсно „Вампуку” як музична мелодрама „Суламіф”, виставлена минулої суботи труппою М. К. Садовського. 
     Шкода людської праці, шкода й витрачених коштів. 
     З художнього боку як змістом своїм так і музикою „Суламіф” стоїть нижче всякої критики.
     Рецензентові лишається писати тільки про постановку та виконання цеї примитивної єврейської п'єси.
     Поставлено „Суламіф" у д. Садовського справді гарно. Характерні костюми, нові добре намальовані декорації, робили приємне вражіння. Слабше трохи стоїть справа з кошом в пустині.
     Виконання цеї мелодрами було безмірно вище художньої її вартости. Прекрасною була п. Петляш в заглавній ролі. Слухаєш її спів, дивишся на її гру і переживаєш в той час високе естетичне задоволення. Пані Діброва, п. Бутовський та инші дрібніші виконавці, за винятком д. Захарчука, теж справляли як найкраще вражіння. Балаганщина, допущена д. Захарчуком, не пасує до характеру цілої мелодрами.
     Заслужена похвала належиться всім артистам за добре вивчення ролі в і хорові—голосистому, повному, дужому, добре вимуштрованому.
     Переклад д. Ф, Левицького носить на собі певні ознаки російського тексту; сподіваємося, що на далі цей дефект буде полагоджено.
     Постійним одвідувачам вистав д. Садовського „Суламіф”, очевидно, сподобалася і на дальших виставах запевне даватиме збори.
     М. Л. 
     — Нова п'єса. В четверг, 7 октября, в театрі М. Садовського йде перший раз нова п'єса д. Черняхівської-Старицької „Жага”. 
     — Труппа І. Каневського за 18 спектаклів у Казані взяла 5760 карб., а далі переїхала до Катеринбургу, де й грає тепер в „Новомъ Театрѣ”. В труппі 56 душ.
