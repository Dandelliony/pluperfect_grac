 Що ви мені говорите про українську молодь, — казав мені з серцем один добродій, що близько стоїть до наших наукових і инших інстітуцій, —її нема, тої молоді, а як щось там десь і єсть, то то поодинокі особи, герострати українства; маса ж холодна і байдужа, повна маразму й неуцтва. І неуцтво це феноменальне, незвичайне, якого ніде крім українців не здибаєш. Я вас запевняю, що величезна частина з тої молоді, яку ви рахуєте українською, не знає української літератури, історії, культури народньої, ніколи нічого не читала з цього і читати не хоче, хоч про це все силу написано і ще пишеться. Ви погляньте тілько на дописи з вищих шкіл, вдивіться, вдумайтеся в ту страшну планомірність, з якою там що-осени пишеться про силу запалу до праці, про рожеві надії тої молоді; подивіться, як що-осени намічається сила рефератів, засновуються гуртки для вивчення рідної літератури, економіки, філології, і як з тих рефератів ні одного ніхто не пише, —а гуртки розпадаються після перших же зборів, що їх породили. А на другий рік, в осени, знов засновуються ті ж гуртки, знов намічаються реферати і знов вмірають. І так що-року. Читаєш і наперед знаєш, що це дурниця, пусті обіцянки, якими прикривається неуцтво, убожество і безграмотність. І кінця краю немає цьому. Ось і цього року харківчане почали вже: все у них гаразд все як завше і реферати намітили, і роботу роздали, а почекайте но до кінця року: ні одного з рефератів не буде написано і самі ж вони весною казатимуть про те, що ніхто нічого не робить, не хоче робити... Довго ще він говорив. І з тої розмови нам стало ясно, що наша молодь, її життя для

нього terra incognita, .якийсь сфінкс, розгадать який, заглянути йому в вічі трудно не тілько простому читачеві, але й розумній, цікавій людині. І це не вперше приходиться нам чути. Та це й зрозуміло. Бо досі життя нашої молоді якось замовчували, ним не цікавились, критично не разглядали. Коли проглянути нашу літературу і пресу за останні два роки, то нічого крім тих справоздань з життя вищих шкіл, з яких такий сумний висновок виніс вище згаданий добродій, не найдемо там. Виходить наче б то молодь сама вважає своє діло не цікавим, побічним і не говорить про нього, не обмірковує його в печаті, не хоче знайомити все суспільство з своїми бажаннями, з своїм життям.
Сфінкс не розкриває своєї загадки і громадянство не ламає собі голови над її розгадуванням. А звідци взаємне нерозуміння, байдужість до молодого життя і сила всіляких, ріжно родних чуток і думок про молоде життя, про молодь. Вищенаведена думка — одна а самих загальних думок, та і виходить вона з кола, що повинно б критично відноситися до своїх присудів. Тому то нам здаеться, шо вона заслуговує уваги, що її треба докладно розглянути і, коли вона має хоч долю правди, переглянути ті шляхи, якими йде молодь, засоби, способи роботи, перевірити їх, критично розглянути і лишити тілько саме краще, а все инше викинути, змінити. Все це повинні зробити ті з молоді, хто найбільше чуло відноситься до її життя, хто болів і мучиться цим життям, хто оддав силу праці і енергії, щоб вивести наукову і культурну роботу серед молоді нашої на певний шлях.

Нехай на сторінках нашої преси молоде життя займе відповідне місце. Тоді і громадянство ознайомиться в ним, зацікавиться, дасть з свого боку йому ту чи иншу пораду і сама молодь при світлі цих думок зможе знайти вихід в сучасній темряві. Та цього мало. Як бачимо, сучасні справоздання про реферати не задовольняють громадянство. Воно бачить ненормальність в тому малому числі рефератів. І воно має рацію. Реферати пишуть поодинокі люде, а молоді багато. Являється ціпком зрозуміле запитання —а що робить та масса, в чому виявляється її наукова робота що до рідної культури, чи знає вона ту культуру, літературу, історію. Чи зуміла вона заповнити ту прогалину, що зробила середня школа, яка наукова вартість цієї української молоді, що читала вона з того, що утворив рідний народ за довгі часи істнування культурного? Хочеться знати не про тих, що стоять на чолі, а про тих, що з самого заду в громадах. Чи ці середні, рядові громадяне знають літературу і історію, —чи навіть і не чули, що єсть вона, своя, окрема? Цілком зрозуміле це питання, і, нам здається, — давно вже пора нашій молоді дати докладні, точні цифрові данні про це. Давно вже пора закинути гучні, гарні слова і перейти до точної науки, серйозно, науково розглянути ту масу, що зветься українською молоддю. Засоб для цього статистика. Вона ясно покаже, що у нас єсть, чого нема і чого треба. Вона безпристрастно вкаже той шлях, яким зараз треба йти, що робити. Треба, щоб по всіх місцях, де єсть наша молодь, зроблено було анкетні запитання про той науковий український багаж, який має наша молодь. Одна з таких анкет, зроблена в одній "громаді", лежить перед нами. Не хитра це анкета, але багато користі дасть вона, багато темних місць освітить, багато відповідів дасть. Вона ще не розроблена і ми познайомимо читачів наших тілько з її формою та змістом без висновків. В цій анкеті перелічено грунтовні праці по історії України, по історії літератури, історії розвитку українського слова, руху, по українській культурі, а далі перелічено видатніщих письменників і сучасну українську пресу. На всі ці пункти просять дати відповідь, чи читав той, кого запитують, ту чи иншу книжку та газету, чи ні. Кожен анкетний листок ясно вказує, що знає і чого не знає той чи инший член тої великої маси, що зветься українською молоддю. Анкета анонімна, вона дуже проста і може бути зроблена скоро, не відбіраючи ні багато часу, ні коштів. Всі питання вміщаються на пів аркушеві звичайного паперу. І колиб таку анкету зроблено було скрізь, де єсть українська молодь, коли б вона охопила і занотувала

як можна більше число тої молоді, та коли б до того ще такі анкети сістематично робилися в початку кожного семестра —це дало б ясне розуміння того, що таке єсть і як розвивається, чи підупадає культурно, чи безупинно йде вперед, — наша молодь. Тоді то з точними цифрами в руках можно дати відповідь на всякі балачки, тоді можна буде шукати ліків од байдужости і маразму мас з розплющеними очима, а не навпомацки. Ми сподіваємось, що загал нашої молоді настільки серйозний, настільки виріс розумово, що не стане соромитися та ховатися і правдиво покаже, що він знає, а що ще треба надолужити. Без такого самоаналізу і критики не можна розвиватися, як не може рослина цвісти і наливатися в темному льохові, де багато вохкости, куди ніколи не заглядає сонце. Пора вже молоді одверто і сміливо стати на весь зріст з усіма позітивними і негативними боками і показати всім, де кінчається неуцтво і де починається справжнє знання, культура. Порушуючи питання про анкету та взагалі про освітлювання життя молоді в пресі, ми хотіли б, щоб наші слова дійшли по адресі і викликали здійснення анкети, і обмірковування всяких инших питань молодого життя на сторінках нашої преси. Можна надіятися, що преса не одмовиться відкрити для молоді свої сторінки. Walle.