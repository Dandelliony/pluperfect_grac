ПО РОСІІ.
 -В московських вищих школах. 17-го ноября збори студентів університету постановили зробити забастовку на З дні, протестуючи проти арешту студентів під час толстовських днів. Про цю постанову оповістили скрізь по авдіторіях. Одначе, загал студенства не скорився зразу цій постанові і лекції одбувались. Професор Новгородцев під впливом групи протестантів перейшов в другу авдіторію і там продовжував лекцію, запершись в авдіторії на ключ і поставивши сторожа під дверима. Мусів також перейти в другу авдіторію і професор Єлістратов. Надто бурхливо пройшов день на історично- філологичному факультетіи. Біля 1-ї години дня в авдіторію філологів увійшов натовп студентів і припинав читання лекцій. Тут професор Грушка не хотів припиняти лекцій і півтори години читав, не зважаючи на крик студентів.
 В комерційному інституті студенти на зборах також постановили припинить лекції на три дні, та тільки більшість їх постанови не послухалася і вчення одбувалось. (Рус. Сл.).
- За шанування пам'яти С. А. Муромцева. В Красноярську на екстренному засіданні городської думи гласний Шепетовський порадив ушанувать пам'ять С. А. Муромцева. Голова зборів заявив, що вони можуть вшанувати не од думи, а од імени присутніх. Так і зробили. Голова зняв ланцюга і гласні встали. Де-які гласні, а з ними священик та суддя, не встали. Та на цьому не скінчилося. На другу ніч в місті зроблено низку трусів у гласних. Гласного ж Шепетовського після трусу арештовано і посажено в тюрму. Гласний цей — поважний дідусь. Йому 65 літ. Він 8 літ був городським головою і його вибрано почесним гражданином міста; його іменем названо одну школу. (Р. В.).
- В московській духовній академії. Недавно в московській духовній академії зроблено трус в інтернаті студентів у студента Голованенка. Трус ставлять у заявок з замахом на синодського ревизора, який зробив в Житомірі семинарнст Трифонов. Нічого недозволеного не найшли. Найдено текст телеграми, посланої А. Л. Толстій з приводу смерти Л. М. Толстого. Ця телеграма звернула велику увагу академичної інспекції. (Р. С.).
- В полоні на Кавказі. В кисловодську поліцію прийшов 13-літній хлопець і заявив, що він селянин курської губернії, Леонов. Півтори роки тому інгуш Арчегов, що служив стражником в селі Сепарогородському, обманом завіз його од родини в аул Заманул, владикавказької округи. В аулі він примушував Леонова рубать дрова, напувати коні і робити иншу роботу. Щоб він не втік, за ним стежили, не відпускаючи далеко. Одначе, йому пощастило втікти і добігти до залізничої станції. У хлопчика дома з родини є тільки дядько. Кисловодська поліція отправила хворого хлопчика по етапу через тюрми до дому. (У. Р.)
 - Чума. Московська адміністрація має відомости, що в Москву з Забайкальської области має прибути груз тарбаганських шкурок. Йде ця партія з місцевости, де лютує пошесть чуми. Тарбаган же звірок з породи гризунів самий страшний, бо розносить пошесть так же, як щури. Адміністрація хоче спалити всю партію шкурок. (Р. С.).
- З життя духовенства. Настоятеля Іконоворотського манастиря Нафанаїла, якого позбавлено судом духовним сана ігуменського за „непотребное и зазорное поведеніе", одправлено на послушання в пустинь Ніла Сарського. Скаргу Нафанаїла на пристрастність духовного суду і прохання призначити слідувателя з синоду лишено без наслідків. (С.).

