Вічна казка.
(0. Олесь—„По дорозі в казку").

 Вся сила й привабливість поетичного образу міститься в сінтезі річей, який він дає в яскравій точці фокуса цілого кола вражінь, дає на очно, конкретно. І тим дужчий, вразливіший та принадніший поетичний образ, чим ширше коло пристосовань він мав, чим більше окремих річей, випадків можна підвести під цю поетичну формулу. Повно, а разом із тим стисло висловлений, дає він глибоку радість нашій душі, бо ми тоді легко обхоплюємо думкою те, що досі не було для нас єдиним, цілим, а в хаотичній масі не піддавалося сістематизації; з малою тратою енергії й часу зводимо при допомозі поезії ряди фактів матеріяльних чи духовних. З такого погляду сюжет того чи иншого твору поетичної думки не має ні особливого значіння, а ні інтересу, бо поетові однаково цікаві дрібні й великі питання людства і заслуга та інтерес його творів полягає в тому, як він обробляє свої сюжети. В дрібному незначному на наше око з'явищі поет може побачити важне та цікаве для всіх, його виділити з инших, яскраво окреслити і, коли хочете, в маленькім факті відбити цілий світ або величезне коло инших з'явищ. Предмети уваги творця, теми або зовнішні імпульси до творчости не підлягають критиці —тут повна і необмежена нічим воля поетові. А справжній поет в тому, як він подивиться на річ та як висловить свою думку, завжди покаже глибини своєї душі та дасть нам змогу відчути радість від процесу пізнавання дійсности. Поет стає над звичайною розколиною в горах, і його поетична думка дає нам яскравий образ глибокої дюбови людини до матері-землі та своєрідну картину геологичних процесів:
  Чого могла ти так боліти,
  Від чого серце билось так,
  Що розірвалися граніти
  І залишивсь на віки знак.
    Куди потоки сліз лила ти, 
    Об що ти билася грудьми?.. 
    Чолом тобі, о земле — маги
    Уклін мій, страднице, прийми.
             (Олесь. Поезії, т. II ст. 99). 
 Таке відношення, до теми завжди і у всякий час може задовольнити читача, бо воно має загальний характер, бо річ точно не опреділюється так, як би цього ми вимагали від наукового опису з'явища.
 Зрештою сама річ, основна тема або рішинець питання так таки і лишаеться свого роду іксом, шлях до рішення якого поет тільки намічає; точної відповіді на питання трудно підшукати, або безповоротно визначити ідею твору завдання не легке, а по більшости неможливе навіть для самого автора. Виллявши свій настрій в слові, поет може иншим разом инакше його зрозуміти, а кожний читач знов таки відповідно до своєї вдачі, сімпатій або настроїв ріжно, в певних межах звичайно, розуміє й відчував поетичний образ. Де-які, напр., твори Шевченка, написані з якогось певного припадку, направлені до якої небудь особи, все ж не втеряли своєї краси аж до нашого часу; а „Посланіє" на сучасного читача справляє велике вражіння, хоч і зовсім иншого характеру ніж на сучасників Шевченка. Або ось іще поезія 0. Олеся—„Айстри" (том І, ст. 5).
   Опівночі айстри в саду розцвіли. 
   Убралися в роси, вінки одягли,
   І стали рожевого рааку чекать
   І в райдугу барвів життя наражать,
   І марили айстри в роскішнім пів-сні 
   Про трави шовкові, про сояшні дні- 
   І в мріях ввижалась їм казка ясна,
   Де квіти не в'януть, де вічна весна ..
  Але це було в-осени, сонця не було, холодні дощі та вітер показали їм, що „вколо-тюрма", що „жити дарма“ — схилились і вмерли.
  „І тут, як на сміх,
   Засяяло сонце над трупами їх“.
 Поезію цю помічено 1905 роком і не трудно було по виході першого тому О. Олеся відгадувати в айстрах тих людей, що в часи політичного гніту зневірилися в житті й покинули його... аж тут на скілька часу засяяв був „ранок золотий". Тепер навряд кому прийдеться так розуміти „Айстри" і читачеві легче побачити в цій поезії смуток за тим, що мрії й надії зправджуються занадто пізно... або іще якось там зрозуміти.
 Отже здібність витворів поетичної думки бути живими у всякі часи, здатність потрапляти на ріжні смаки і вимоги — суть ознаки високого поетичного достоїнства їх. З елементарними вимогами підходимо ми до О. Олеся і бачимо, що він скрізь і завше, у кожному виразі поет „чистої води" поет аж до тої міри, що може йти навіть в учебники теорії поезії для класичних прикладів (натурально-не в ті, що приняті в нашій середній школі). Така вона чиста — поезія О. Олеся, бо ніяка тема не вносить в неї прозаічного дісонансу; така вона смілива, бо не ховається в керею кастової жерцівської окремішности; така вона проста, бо не ускладнює життьових питань; така вона нам близька, бо не шукає джерела натхнення в минувшині, але використовує все, що дає сучасність. Остання більша річ О. Олеся, „По дорозі в казку" ще раз підтвержув думку про певний шлях творчости, який обібрав собі молодий автор: 
„По дорозі в казку" дав змогу переконатися, який видатний талан придбала наша література, наскільки він справді поетичний та скільки в ньому доброї літературности.
 Коли під йти з тим загальним поглядом, що його я висловив раніше, до пієси О. Олеся, то розгляд її значно буде спрощений. Нам не доведеться події пьєси прив'язувати до якогось певного часу, не посміємо ми вгадувати, які саме сучасні розмови чи суперечки спонукали поета написати свою пьєсу; безцільним вгадуванням вважаємо слова про те, що герой „По дорозі в казку" —„звичайний політичний імпресіонист нашого часу, що захопився іграшкою в революцію", що „тепер(?) він ходить та скиглить, шукаючи чогось цікавого" (рецензія М. Шаповала, Л. Н. Вістник, кн. IX). З однаковим правом могли б ми вважати героя „По дорозі в казку" за ватажка афинської демократії і знайти у нього всі прикмети тогочасної людини—політичного імпресіониста. Сказати, що „пьєса зовсім не сімволична, але алегорична" — значить звузити весь процес творення цієї видатної річи до рабського зацікавлення біжучою темою дня з бажанням дати відповідь тільки на тему цього дня в формі вузько-алегоричній-от-собі політична байка та й годі. Так само, даремна праця буде роздумувати та дошукуватися, чи рішив Олесь проблему відносин героя і юрби—адже все одно прийдемо до загадки людського серця, котрої нам не розрішити і яка хто його зна коли перестане бути загадкою.
 Одвіку ця тема приваблює творців, завше вони на вій спинялися може через те, що й справді це є одно з „проклятих" питань людства — герої і юрба,особа і маса, ватажок і народ, їх відносини і роля впоступу людскости до царства Божого на землі; а може і через те, а певно через те і друге, що творці суть люде, а різко зазначеною індивідуальністю, через що глибоко відчувають і реагують глибоко на це питання. Що послужило поетові О. Олесеві імпульсом до праці над цим питанням, близько догадуватися ми не маємо а ні рації, ані права, алеколи в поезіях автора ми знайдемо спільні мотиви, на їх і треба вказати, щоб було видно, що поет спинявся над цим, що це йому болить. Їх досить є—тих поезій, в яких одиниця, особа заявляв своє відношення до юрби або народа і їх можна теж підвести під формулу С. Єфремова „гніву та зневірря“. З тих поезій ясно видно гарячу любов до народа, яка однаково одбивавться і в гнівних протестах проти інертности маси, і в гімнах боротьби; з тих же поезій побачимо, що та любов до юрба так велика, що поет себе різко від „братів" не відділяє, що він primus inter pares (перший між рівними), що поруч із закликами до життя й боротьби з власної, сказать-би, ініціативи, він і сам у хвилини боротьби йде за всіма, і те „ми", могутнє, гарне „ми“, коли гармонійно зливаються душа і бажання особи з усіма иншими, здибаємо у О. Олеся дуже часто. Такі поезії: „Вони — обідрані, розбуті" (т. І, стор. 65), „Міцно і солодко... сплять в роги у ночі" (ст. 60), „Лебединій зґраї", „Я більше не плачу", „Ми не кинемо зброї своєї" (ст. 143), „Душа співа" (т. ІІ, 54), „Нехай, як грім, гудуть гармати" (ст. 123) та инші. Що до п'єси „По дорозі в казку", то тут уже особу виділено, навіть протиставлено юрбі, індивідуальність бере на себе завдання розбуркати, зтурбувати той мертвий спокій і саможертвою вивести народ з темряви в сяйво дня.
 „Він" — не рядова, звичайна людина: печать незвичайного виділяє його з юрби, викликаючи правда з боку останньої глузування. Це одвічна доля пророків, поетів, визначних осіб і в світовій літературі вона завше підкреслюється. До якоїсь пори поет живе тихо серед юрби, набіраючись сили для героїчного вчинку чи для здійснення свого пророчого призначення. Цей пророк, багатир, ватажок однаковий як в народній поезії, так і в письменстві: як Ілля Муромець набіраеться довгий час сил душевних, поки вища воля, по народньому світогляду, або відповідний збіг обставин
не збудять поета до нового життя, не виведуть його на шлях проповідництва чи геройських вчинків. Олесь дає нам все той же, одвічний тип героя народніх рухів чи пророка свого народу—і це зовсім не значить, що О. Олесь іде слідом за всим тим, що було дано творцями світової літератури, що не додає нічого нового до тієї загальної характеристики постаті поета-пророка; поступ О. Олеся що до цієї вічної теми той, що світогляд автора—спільний його сучасникам, що псіхика самого автора вносить такі характерні риси нашого часу, що аж примушує де-яких дивитися на героя „По дорозі в казку" як на якусь певну постать недалекого минулого з нашого життя (агітатор — мовляв М. Шаповал); власна ж індивідуальність нашого поета надає його ватажкові юрби своєрідні ліричні риси, що і треба лічити найбільш інтересним в творах поетичної думки, коли вона спиняється на річах нам добре відомих,— теми повторюються, але закраска оброблення вічно нова.
 Олесів „Він"—тихий, лагідний, засмучений лірик, що ще за мамою сумує, що плаче, коли його образить хто-небудь, замість вчепитися пазурями в супротивника, як це заведено в юрбі. У його батько був кобзарь, а „Він" самотний грає на сопілку і мріє „про вільний льот орлів, про ранок золотий". (Поезії, т. ІІ, ст. 6). Землі він боїться, бо земні інтереси юрби роблять душу людини твердою як кремінь, але не дають бажаного гарту для боротьби за будучину, а тільки тверду, кам'яну непорушність, рівнодушність: „Не дивиться їм грізно в очі „завтра". Наїлись хліба,—ну, і досить. А завтра кору гризтимуть, а там траву" („По дорозі в Казку", ст. 8).
 Юрба довгий час перебуває в лісі, де „завжди ніч,— вночі і вдень"; забувши про свою мету, зблукавши з стежки колись давно-давно, вона дійшла зовсім до товарячого стану і не хоче про хліб навіть подбати: „коли ми хліб увесь з'їмо, гайда усі на пашу!" (ст. 4). „Він" же, скориставши, що розмова випадково зайшла про дорогу в лісі, кидається в нетрі, щоб стежки пошукати; а вернувшись радісний, бадьорий, розбуркує юрбу тими вічними поетичними словами про мету: „Мета знімає з плеч вагу велику і крила нам легкі дає. Сліпі з метою йдуть як зрячі" (ст. 15). Його слова на серце падають, вони дають якусь надію, але на кращий доказ юрбі він показує дві квітки маку; на грудях у „Нього" знаходять ще пелюстки червоного маку, що пахнуть кров'ю. І цей мак, що його вже посіяв хтось, як йшов у Казку, являється сімволом долі всіх, хто хоче власною волею й енергією проторюваты стежку до вселюдського щастя: власною кров'ю повинен борець позначити той шлях, себе всього віддати для світлої будучини. Вічна казка про проводирів людства, тим більш трагічна, що вони свідомо жертвують собою: Франкові каменярі добре знають, що щастя всіх прийде лиш по їх кістках, Олесів „Він" теж знає, що треба власними грудьми і руками розривати колючі терни, він каже: „де жертви, там і перемога" (ст. 23).
 Юрба, переконана його високим натхненням, а ще більше-запахом крови... значить, справа серйозна—вже слухняно йде за ним, слухає кожного його слова, приймав все, що йде від нього на віру. Це не та юрба, що ще так недавно "в повній щирості бажала зробить посмітюху з орла (О. Олесь, т. І, ст. 102), вона вірить в нелюдську силу свого проводиря, вважає його за демона, пророка. Але це тільки авангард людства, всі останні—„їх сотні, тисячі іде; вони на милі розтяглися"—ідуть позаду десь і віра їхня в казку, певна річ, зовсім невиразна, коли ці передні теж уже самі не бачать стежки, поки не з'явиться „Він“ і тоді кожне надзвичайно добре розбірае де стежка. Юрба почував, що найбільш йому, проводиреві, підходить вінок терновий з квітками маку; терен не дасть пелюсткам маку зів'янути, бо колючки здобудуть крови для життя отих трагічних квітів. Його натхнення передається всім: „у всіх обличчя пілігрімів" (ст. 24) і ось які вже вигуки чуємо в другій дії, в середині дороги:
    — 0, Боже мій! із лісу, що давив нас, що чисте небо застилав, ми вийдем наостанку!.
    — Ми вгледимо блакіть небесну.
    — Ми вгледимо проміння сонця.
    — Надивимось на світ Господній.
    — Життю всю душу віддамо.
    — Як солодко віддати душу.
    — Як радісно умерти в щасті!
    — Як радісно згоріти у ньому! (ст. 25).
 Так собі народ, збуджений до життя, уявляє казку-щастя і дорогу до неї... тими словами висловлено цей побожний гімн, що їх ми знаходили в поезіях О. Олеся—а „Він“ підхоплює останню репліку і каже про те, що треба іскри душевних сил роздувати у вогонь, і „ти на мить одну таке зазнаєш щастя, якого ти не зміг зазнати—за все життя своє нудне і сіре“. Тут нагадаю прекрасну поезійку О. Олеся на ту ж такы тему життя і животіння, жевріння і горіння — „Іскра":
     „Вона б ще жевріти могла
      Та більше жевріть не схотіла,—
      Ураз всю міць свою взяла,
      Всю ніч осяяла і—стліла... (т. І. ст. 19).
 „Він", як та іскронька мала збірає всі свої сили, щоб осяяти душі його темних братів, пам'ятаючи, що хоч і одна ніч, але осяяна світлом духа, всеж лишить в юрбі поривання до світла, хоч би йому самому і не довелося довести свій народ до казки. 
                                             Ан. Василько.
                        (Кінець буде).
