Маленький фельєтон. Плюси й мінуси.

 Як відомо з російських „блинь", наш Київ ще з часів „краснаго солнишка“ Володимира вславився своїми „ витязями", що боронили рідний край від усяких Зміїв-Тугаринів, Жидовинів і т. и, заживали тим собі великої слави й нагороди од князя, котрий не шкодував для своїх улюбленців нічого, а в вільні од бойовища часи влаштовував для них ,,почестенъ пиръ".
 Але... „все йде, все минає, і краю немає". Часи одміняються, одміняються форми життя, й новітні „витязи" й новітні вороги прибрали зовсім иншого вигляду. Замісць якогось там старого Іллі Муромця на полі життя провадить боротьбу цілий клуб „русскихъ націоналистовъ", а Змій-Тугарин обернувся в простісінького „кадюка", а Жидовин... в жидовина з маленької літери, або взагалі в инородця. Одмінилися й засоби боротьби. То було вхопить старий Муромець Жидовина й жбурне ним „выше леса стоячаго, ниже облака ходячаго", а потім наступить йому на карк —хоч-нехоч, а пардону треба прохати. А тепер візьме чорносотенний публіціст перо, скрипить-скрипить ним на ввесь „стольный град", лаючи на чім світ инородців та жидовина, але, крім конфузу для себе, нічого з того скрипіня не має. А капостний жидовин тільки посміхається та одбірає у „витязей" одну позіцію за другою. Коли що й зосталося неодміненого з старих часів, то хіба „пированьице, почестенъ пиръ", де ще й тепер сходяться націоналісти, чи то пак „витязи" київські, щоб констатувати сумний для них факт, що „сила все растеть, все на витязей съ боемъ идетъ", залити лихо „чарой зелена вина" й заїсти пряником „заморскимъ".
 - Панове,- вигукує який-небудь сердешний націоналіст на такім бенкеті, — панове! не посрамим землі російської! 
 - А вже ж! Браво Валяй далі!
 - Панове! „врагъ силенъ"... Ну, та не в силі, кажуть, Богъ, а в... кхи! кхи!... Еге ж, кажу, не в силі. Треба запобігти лихові.
 - Шапками закидаємо! 
 - Годі, годі, — махає руками голова зібрання, —не в шапках тут справа. Треба, панове, ви ахувати всі мінуси супротивника й висунути натомісць всі наші плюси. 
 - Браво! вираховуйте мінуси! 
 - Мінус перший: каналізація. 
 - Єсть.
 - Мінус другий: електричне освітлення міста. 
 - Два! 
 - Мінус третій: брукування вулиць. 
 - Три! Ого! Браво!
 - Мінус четвертий: постачання доброї води й оздоровлення міста. Досить? 
 - Досить...
 - Школи ще... 
 - К чортам школи! 
 - Вираховуймо наші плюси, — нехай обиватель бачить, хто кращий.  - Починай... 
 - Починай ти, бо я зіб'юсь. 
 - Панове! перший наш плюс... 
 - Далі, далі.. 
 - Хм... перший плюс: любов до отчизни. М —да, це сильний плюс... Мовчання. 
 - Чого-ж мовчите? Так-то воно так, але що обиватель скаже? 
 І похилили „витязи" буйні голови свої, бо раптом зрозуміли, що обиватель порозумнішав і гаразд тямить, що любов до отчизни в устах „витязей" значить — широка-широка й глибока глибока кишеня й ненатлий апетит до громадського пирога. 
 А Змій-Тугарин з Жидовином завойвують один виборний участок за одним. 
Ох, цо то бендзе, цо то бендзе?.. Провінціал.
