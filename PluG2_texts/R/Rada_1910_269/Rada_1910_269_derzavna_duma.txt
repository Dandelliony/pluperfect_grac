ДЕРЖАВНА ДУМА. Засідання 24 ноября. Денне. Предсідательствуе кн. Волконський Обов'язкове навчання.

 Калюжев закінчує промову, що почав в минулому засіданні. Він доводить, що обов'язкове навчання —то найважніше завдання, без здійснення якого Росія не буде мати змоги розвиватися і розцвітати.
 Юркевич оголошує заяву 33 селян членів Думи, в якій вони висловлюють свою радість з приводу майбутнього обов'язкового навчання.
 Мотовилов повстає проти обов'язкового навчання і нагадує, що обов'язкове навчання, що заведено було за часів Петра І, було одкинуто Катериною ІІ-ю.  Покровський 2-й визнає, що питання про обов язкове навчання поставлено не вірно. Перш, чим говорити за обов'язкову освіту, треба дати змогу навчаться тим, що сами її бажають. 60 процентів дітей шкільного віку у нас лишається без освіти, бо в школах немає їм місця, а уряд коштів на освіту не дає. Допіру в бюджетній комісії про це свідчив представник міністерства народньої освіти, коли казав, що уряд не бере на себе обов'язку постачати кожний рік 10 милійонів р. на початкову освіту. Коли в уряду вистачає коштів на винокурення, то Дума повинна примусить його давати 10 милійонів р. на початкову освіту. (Оплески зліва).
 Тимошкін гаряче боронить загальну освіту, але не погожується з тим, щоб накладати штраф на того, хто ухиляється посилати дітей в школу. По наших селах, каже він, багато дітей, котрим нема в що зодягнутися, а правдивіше було 6, коли б школа давала таким дітям одежу, а не штраф накладала на їх батьків.
 Тичінін вітає обов'язкову освіту, але визнає, що ця справа поставлена в законопроекті не вірно. Проект не вимагає обов'язкового відкриття шкіл, а тілько хоче зобов'язати людність навчатися.
 Мілюков вимагав обов'язкового навчання. Він каже: — держава повинна боронити права дітей на освіту навіть од їх батьків.
 Петров 3-й каже, шо трудовики будуть голосувати за обов'язкову освіту і вимагатимуть дарового навчання по всіх школах, волі навчання, волі приватної ініціативи в справі одкриття шкіл.
 Шумахер визнав, що все, що робиться з примусу, не буде на користь. Не можна говорити про обов'язкове навчання, коли не всякий зможе доступитись до нього.
 Капустін дивується заяві селянчленів Думи, які сами визнають потребу освіти, але ж сами і просять, щоб їх примушували та штрафували. Вони сами плетуть ту мотузку, на якій їх треба тягнуть до освіти. Навівши слова з промови Мілюкова, що в ділі освіти дітей треба боронити від їх батьків, оратор каже: „не дай Боже зробити це в Росії". В кінці промови оратор каже, що він не визнає потрібним силою заводить велике діло народньої освіти.
 Масленіков вимагав, щоб проект комісії був прийнятий.  Коли не по всіх місцях Росії, — каже він, —то в багатьох городах можна вже заводити примусове навчання.  В особистій справі говорять Сушков, Янушкевич і Мілюков.
 З цього приводу здіймається в залі гамір.
 Волконський звертається до Думи з такими словами: ,, Перше ніж давати слово докладчикові, дозволяю собі звернутися до вас з маленьким проханням. У нас тут у Думі ведеться так, що, коли хто починає говорити гарячіше, ніж звичайно, то зразу підіймається така буча, за якою ніякими силами не можна провадити діло далі.
 З одного боку на другий перелітають такі слова, котрим не тут треба шукати місця. Маю сказати вам зараз не яку небуть байку, а чисту правду: цими днями я якось ішов вулицею і наздогнав гурток робочих. Між иншим ішла розмова про якесь недавнє зібрання; один питає: а чи багато було у вас лайки та бучи? —а другий одмовляе: от іще що вигадав? — либонь же у нас не Державна Дума"... (Чути на лавах сміх). Панове, де кому з вас смішно, але мені було боляче і дуже соромно, (Оплески на всіх лавах).
 Балотіровкою 12-й розділ приймайють з де-якими поправками, найважніша з котрих кадетська: Кошти на початкові школи для навчання дітей в зрості од 8 до 11 років повинні постачати земства, города і ті, хто заводить обов'язкову освіту.
 Засідання переривається до 8,5 годин вечора.
