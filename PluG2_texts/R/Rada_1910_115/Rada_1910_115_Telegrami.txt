ТЕЛЕГРАМИ 
(та останні вісти з газет) 
Фінляндський законопроект.
ПЕТЕРБУРГ, 20. В обговорювавні фінляндського законопроекту візьмуть участь 34 промовці, між ними: Мілюков, Маклаков, Родічев, Єфремов, Гегечкорі, Анреп, Меєндорф, Пуришкевич, Замисловський, Капустін, Марков. В комісії Державної Ради Стахович, Ковалевський, Корвін-Мілевський висловились проти представництва фінляндців в Державній Думі. Дурново і Кобилянський висловились за зменшення представництва тільки по справах фінляндських. Дейтріх, Таганцев, Манухін і Харітонов обстоювали урядовий законопроект. Сабуров раїть поширити на Фінляндію російський виборчий закон. Комісія постановила, що члени законодавчих інституцій від Фінляндії повинні брати участь в розгляді всіх справ взагалі, а не виключно фінляндських. Гучкову надіслано телеграму від одеських монархистів, які настоюють, щоб фінляндський законопроект Дума розглядала «въ духе достойномъ русскаго народа». Під телеграмою підписи Пелікана і Зайченка.

"Нов. Вр.“ про універ. статут.
ПЕТЕРБУРГ, 20. З приводу університетського статуту „Нов. Вр.“ заявляє:  „науку не можуть вести петербурзькі столоначальники, а вона повинна бути вільною“.

Цікаве прохання.
ПЕТЕРБУРГ, 20. Царицинська городська дума просить вислати Іліодора з Царицина, посилаючись на те, що Іліодор своїми проповідями і виступами викликає ворожнечу між місцевою людністю.

Парламентські відгуки.
ПЕТЕРБУРГ, 20. „Колоколъ“ називає священника Сендерка, що голосував разом з опозіціею, зрадником і вимагає, щоб він одмовився бути депутатом і на нових виборах виставив свою кандідатуру, як представник кадетів. Націоналісти і більшість октябристів ухвалять проект західного земства. Промова депутата Караулова зробила вчора таке вражіння, особливо на селян, що її і досі не можуть забути і палко обговорюють в кулуарах.

Інтендантська справа.
ПОЛТАВА, 20. В Кременчуці, в погрібі Дардикової витрушено нові салдатські кожухи.

Смертний присуд.
ОДЕСА, 20. Четверо селян за озброєний напад в хотинському повіті на почту і пограбування 80 тисяч засуджено до смертної кари. Слуга казначейства, що сповістив грабителів про проїзд почти — в каторгу на 15 літ.


Злочинство.
БАКУ, 20. Двоє туземців застрелили з мавзера управляющого промислами Мусан-Агіева Малишханова. Поліція застрелила одного з злочинців, другий втік.

Заява.
СТАВРОПОЛЬ, 20. Від зливи згинуло 1.000 овець.

Корабель на дні моря.
МАІОРЕНГОФ, 20. Командір пливучого маяка «Сарічев», капітан Розен, знайшов на дні моря, на глибині 30 футів, коло західного берега о. Езедя, великого корабля, що втопився ще в 1790 році. Корабля почали добувати з дна моря.

Катастрофа з поїздом.
ВОЗНЕСЕНСЬК, 20. На 109 верстві Пермської дороги розбився почтовий поїзд номер 23. Вбито машиниста і обварено кочегара. Нещастя з пасажирами не було.

Полювання в церкві.
МІНСК, 20. В Мозирі почалась в окружному суді справа поміщика католіка Кнобельсдорфа і инших. Їх обвинувачують за те, що вони 28 декабря 1905 року зробили полювання з собаками в православній, церкві урочища „Рожище“ на лиса, що сховався під підлогою церкви, і підчас цього було прострілено образ в церкві.

З'їзд літунів.
ПЕТЕРБУРГ, 20. Дозволено скликати в 1910 році в Одесі перший північний з'їзд діячів в справі літання.

Про шлюбні розлуки.
ПЕТЕРБУРГ, 20. Медична рада постановила, що причиною до шлюбної розлуки може бути: нездатність чоловіка, чи жінки до полового життя, жорстоке поводіння, божевільство і сіфіліс.

Зловживання.
ПЕТЕРБУРГ, 20. Оддано під суд за хабарі міського ветеринарного лікаря Кальника і служащого в міському ломбарді Єгорова. Сенат призначив слідство над бувшим уральським віце-губернатором Корбутовеьким, що завідував попечительством тверезости.


Холєра
ПЕТЕРБУРГ, 20. Могилівщину і Таврію оповіщено небезпешними по холері. ОДЕСА, 20. Толмачоз офіціяльно сповістив П. А. Столипіна, що в Одесі почалась холєра; померла одна жінка, друга заслабла; це дуже непокоїть городян, бо незабаром в Одесі одкриваеться виставка і прибуває сила людей.


Всякі звістки.
ПЕТЕРБУРГ, 20. Король грецький, Георг, заявив Едуардові Грею, що коли критська справа розв'яжеться не на користь Греції, він мусить зректись королівства. Вислано за кордон журналиста Солнцева. Арештовано бувшого студента лісного інституту Щоголіва, що вкрав в знайомої артистки каракулевий жакет, вартий тисячу карбованців і заклав його в ломбарді. Головний командір Вірен проїхав в Кронштандті на яхті з адмиральським прапором, непомічений всіма військовими кораблями, крім крейсера «Олега». В наказі Вірен пише: „Хто в спокійний час прозіває оддати честь кому слід, той може на війні прозівати неприятеля". ВАРШАВА, 20. З'їзд західно руських братств, що мав бути в іюні місяці в Холмі, одсунуто на дальший час.


За кордоном.
ВІДЕНЬ, 20. «Cor. Bureau» телеграфують з Сараїва: „Наказом імператора 200 арештантів визволяється з тюрми до строку. Між помилуваними єсть 31 дезертир і 6 засуджених за державну зраду". УРМІЯ, 20. Сюди доносять, що коло Соудж-Будяка виник бій між тавризькими фідаями і турецькими курдами, з яких вбито двох і єсть поранені. БЕРЛІН, 20. Король і королева бельгійські виїхали в Брюсель. Коли кронпринц, після полудня, вертався з параду в палац і їхав верхи через палацову площу, з юрби народу хтось кинув в нього коробку від консервів, але не попав. Скоро вдалось арештувати чоловіка, що кинув коробку. Виявилось, що це відомий поліції божевільний Абрагам Ееервейс. Родився в Росії, володіє в Берліні оптовим складом на Kaiser-Wilhemstrasse. В коробці були тільки турецькі бобики.

