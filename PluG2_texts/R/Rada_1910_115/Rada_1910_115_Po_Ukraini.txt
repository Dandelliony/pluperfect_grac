ПО УКРАІНІ. 
У КИІВІ.
«РУССКОЕ СОБРАНІЕ» І ПАМЯТНИК Т. Г. ШЕВЧЕНКОВІ. 
15 мая відбулося в помешканні релігійно-просвітнього т-ва зібрання київського відділу «русскаго собранія». Першим питанням, яке розглянули збори, була справа збудування памятника Т. Г. Шевченкові у Київі. Збори поставилися до цієї справи зовсім неприхильно. Шевченко, на думку докладчика в цій справі, перейнятий був сепаратистичними, антірелігійними та антідержавними думками; він насміхався над усим святим для «русскаго» серця. Через це було б великою образою дая «русскихь», коли б Шевченкові поставили памятник в стародавній частині Київа, недалечко од памятників св. Володимирові та Богданові Хмельницькому, яких український поет завше ганьбив. Не Шевченкові та иншим навіть більш визначним «русскимь»  поетам, а Олегові, св. Ользі, Ярославові, Володимирові Мономахові варто поставити памятники в цій частині Київа. Врешті, збори з приводу збудування памятника Т. Г. Шевченкові ухвалили звернутися з відповідним докладом до начальника краю. «Кіевлянинь» (ч. 138), звідки беремо ми ці відомости про збори «русскаго собранія», не визнав за потрібне подати призвіща докладчика і цим самим безперечно позбавив лаврів цього скромного борця на національну «русскую» ідею. Але все таки треба зазначити (не для того звичайно, щоб зменшити його славу) те, що докладчик не виявив цим разом ніякої орігінальности, бо всі його думки златії, всю «государственную мудрость» та «историческое чутье» і, врешті, всю безмірну глибину „нацюнальнаго русскаго воодушевленія“ перехопив і не так вже давно (9 мая) виложив на сторінках того ж таки „Кіевлянина“ сам славнозвісний Анатолій Іванович Савенко. 
АРЕШТИ. 19 мая, з наказу київського охранного відділу, арештовано робітників: Леонтія Мирошниченка, Олександра Панченка і Михайла Шуварського. Підчас трусу в їхніх помешканнях знайдено зброю, патрони 1 всякі папери. 
БІЛИЛІВКА — ПОВІТОВЕ МІСТО. В Київі одержано звістку, що ген. Косіч звернувся до міністра внутрішніх справ з проханням, щоб містечко Білилівку, бердичівського повіту, зроблено було повітовим містом. 
КРЮКОВСЬКІ САХАРНІ. В Київі ходить чутка, що Л. І. Бродський продав товариство крюковських сахарень гурткові чужоземних капиталистів за 9 ?  милійонів карб. 
ВИПУЩЕНО З ТЮРМИ. Вчора з лук'янівської тюрми випущено на волю Андрія Бур'яна, якого присуджено було київською судовою палатою на 2 роки до кріпости за належність до с.д. партії. 
СЕРЕД ІНТЕНДАНТІВ. Київський воєнно-окружний суд ухвалив випустити з-під арешту таких інтендантів: кап. І. Соловьєва під заклад 5000 карб., підполк. І. Баньковського — 5000 карб., Євг. Воскресенського 10.000 карб., полк. Н. Антонова —10.000 карб., ген. А. Комсаракама —10.000 карб, і д. ст. сов. С. Барзиловського — під заклад 3000 карб. Крім того, постановлено арештувати майно Воскресенського, Барзиловського, Камсаракама і Антонова, а підполк. В. Дмітрієва, н сов. A. Тихонова, ротм. М. Бібікова, шт.-к. B. Кульчицького, Макаренка, ст. сов. Бібікова, Юшкова, Фішмана і Стасюка оддати під догляд їхнього начальства, заарештувавши їхнє майно. 
 ПОДОРОЖ Д. ГУБЕРНАТОРА. 24 мая д. київський губернатор виїздить з Київа, щоб оглянути деякі хуторські господарства. Під час цієї подорожі п. губернатор має відвідати: Тальне, Веселий Кут, Шавулиху, Онуфрієвку, Перинку, Чорну Камянку, Полковниче, Іваньки, Маньківку, Поташ і Умань. 
ДОКЛАД ПРО КООПЕРАЦІЮ. Рада потребительського товариства „Впередъ“ улаштовує 22 мая в народньому домі доклад на тему „Потребительныя общества въ Англіи“. Початок о 8 годині ввечері. 
ПОСТАНОВА ЖЮРІ В СПРАВІ ЗБУДУВАННЯ ПАМЯТНИКА ОЛЕКСАНДРУ ІІ. Вчора одбулося засідання жюрі, скликаного для огляду проектів памятника Олександру ІІ. Головою жюрі був академик Р. Р. Бах. Одноголосно ухвалено проект, що мав девіз „Кіeff“; автор цього проекту італійський скульптор Е. Ximenes, член римської академії умілости св. Луки. Автор проекту має одержати 3000 карб. — першу премію. Другої і третьої премії жюрі нікому не присудило.
 ЗАСІДАННЯ ГУБЕРНСЬКОГО ЗЕМСЬКОГО КОМІТЕТА. 29 мая має одбутися в помешканні дворянського зібрання засідання губернського земського комітета. Розглядатимуться такі справи: 1) доклад про земські підрахунки на 1910 рік; 2) обов'язкові протипожарні постанови; 3) розгляд справозданнів за 1908 та 1909 роки; 4) доклад ревизійної комісії в справі земського управління і 5) біжучі справи. Початок о І год. вдень. 
НОВА ШКОЛА. Головне земське управління дозволило київському земству збудувати в селі Россоші (липовецьк. пов.) земську школу. 
ТИФ. Хабинській участковий лікарь (радомисльського пов.) повідомив київську губернську земську управу, що фершал А. Хотін заслаб на тиф. 
МІНІСТЕРСТВО ВНУТРІШНІХ СПРАВ затвердило підрахунки київського земства на 1910 рік. Ці підрахунки були складені і ухвалені на засіданні губернського земського комітету ще на прикінці минулого року. Між иншим в 1909 році київське земство асігнувало 120.000 карб, на церковні школи, а в р. 1910 губ. комітет в справах сельської господарки ухвалив видати субсідію церковним школам тільки 6.300 карб. Петербурзьке ж окреме присутствіє в справах земського господарства постановило на церковні школи дати таки 120.000 карб., але міністр фінансів не згодився на це і, врешті, зменшено було цю асігновку до 60.000 карб. Асігновку 91.000 карб., замість натуральної селянської етапної повинности, не дозволено. Не затвержено також асігновки 5,000 карб, на господарські та канцелярські справи для повітов. воїнських присутствій. Видатки київського губернського земства на р. 1910 досягають суми мало не 4.100.000 карб.

