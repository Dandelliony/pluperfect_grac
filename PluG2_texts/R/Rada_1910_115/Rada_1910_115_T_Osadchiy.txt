ЧЕРГОВА СПРАВА НАШОІ ІНТЕЛІГЕНЦІЇ.
В цім листі ми звернемо увагу на конкретні обставини праці народньої інтелігенції —на її завдання, на те, чим же вона може виявити себе при сучасних обставинах нашого життя. —„Нема на селі інтелігентних робітників"… — Оці речі можна було почути на протязі останніх двадцяти п'яти років і од урядовців, і од місцевих діячів. Це суща правда, що немає інтелігентних робітників, і як тільки несподівано з'явився яким небудь чудом такий робітник, то за для його не знаходилось і ніякого пристановища. Доволі було одного його ступня, щоб він опинився за межами села, а то й губернії. Оці лихі обставини життя селянського інтелігента зосталися ще й в наші часи, зосталися і чи не в більшій ще мірі, ніж попереду. Але ж тепер освічених селян стало більше, побільшав серед людности зріст класової сслідарности, сучасний селянський інтелігент вже не так кидається в вічі, як перше. Він неначе завоював собі „право гражданства" на селі. Зріст селянської інтелігенції тим важне діло, що її викоріняти з села буде важче. Праця селянського інтелігента має бути працею ґрунтовою, культурнопросвітною. Культура матеріальна і культура духовна мають однакове право на працю інтелігента. В цій культурі, в її історії, багато цікавого — нового, рідного українського, котре варт того, щоб його зберегти й охоронити од знищення. Псіхологія широкої маси людности мало відома нашому міському інтелігентові. Інтелігент-селянин багато зібрав би матеріалу для з'ясування цієї ідасової псіхології, побиту і соціальних ідей, які виринають в голові мало освіченої людини. Світогляд селянина, його погляди на громадські стосунки, на земельне питання —це така велика тема, що освітити її фактичним матеріалом можна тільки цілою групою народньої інтелігенції, роскиданої на усім просторі України. За для такої праці не треба навіть великого таланту або хисту літератора. Збірати фактичний матеріал може і людина з невеликою освітою, тільки ж такий робітник без приводу, без керовничого і порадчика ступня не ступить, не зуміє навіть почати своєї праці. Йому не поможе і програма, яка б вона не була розроблена. Замісць програми краще б було розсилати на села зразкові монографії, написані інтелігентами з більшою освітою, з більшим хистом літератора. І в отаких монографіях і в усяких збірках матеріялу по з'ясуванню народньої псіхології, народньої творчости, найперше діло це конкретність факти, передані навіть словами народа *). Надто багато цікавих фактів зоставив рух оцих недавніх років. Зібрати, записати їх без жадних політичних тенденцій, без жадної задньої думки, отакі факти —це було б важне діло. Багато тут було б кумедного з теперішнього нашого погляду, багато було б непевних, не реальних мрій, і не путьової боротьби. Але ж усе, навіть мрії і помилки, потрібно з'ясовувати, бо вони свідчать про напрямок думки селянина. Бо і громадська еволюція йде тернистим шляхом, — люде роблять два ступні вперед, а п'ять назад. Але-ж це звичайне діло, бо людина аж тоді оцінить певний шлях, як добре поблудить. Треба радіти навіть
*) Авторові цієї статі доводилося працювати на цім грунті. Ще в 1891 році херсонське губернське земство видало його монографію по з'ясуванню Побужжя. „Щербатовская волость. Историко-зтнографическое й хозяйствен. стат. описаніе".
малим здобуткам народної маси, що виявляються з великих турбот, з великих подій, це нормальне діло, без цього неможливий ніякий прогрес. І минулі роки зоставили чимало результатів в народній псіхології —це треба тілько підрахувати, виявити конкретно на папері. Межі духовної культури нашого народу такі широкі, що кожному інтелігентові знайшлася б праця. Була б тілько в його охота та хист взятися за неї. 
Неменший обшир має рідна нива і культури матеріальної; неменші обов’язки що до неї і української інтелігенції. Виявити природні багатства матеріальні, сущі і можливі, може тілько селянин інтелігент з більшменш широким світоглядом. Кому невідома традіційна недбалість темного чоловіка в справі культури землі? Кожен ступінь землі мав вартість в наші часи і тілько розумна праця до поту на йому дасть нам дійсну культуру, котру ми бачимо в західній Європі. Кому-ж як не інтелігентові починати нову стежку, зрушивши селян з вікового становища нерухомосте? Треба досвідчить нашому селянинові, що інтелігент—такий самий, а може ще й більший робітник ніж він, бо селянинові наша нелехка праця невідома, він її не розуміє і через це нерозуміння і своїх оборонців иноді залічує до ворожого стану... 
Багато пишеться про любов до рідного краю і скрізь ми бачимо, що ця любов виявляється більш усього на словах. А слово без діла скрізь шкодить, а тим паче воно пошкодить селянському інтелігентові. В 1905-1908 роках недостачи в ораторах не було і результати цих років досконально свідчать нам, що одними словами далеко не в'їдеш. Щоб став наш народ хоч трохи культурним, треба не одне десятиліття працювати інтелігентові, не докладаючи і не опускаючи своїх рук. В отій праці його будучність, його щастя і задоволення. 
Т. Осадчий.
