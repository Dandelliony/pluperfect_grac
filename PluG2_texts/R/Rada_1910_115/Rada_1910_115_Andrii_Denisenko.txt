ЛИСТ З ВОЛИНІ. ІІ
„На Водохреща за гряницею вродилась незвичайна дитина, що почала зараз же й говорити. Ця дитина перш за все попросила собі їсти; дали їй жменю снігу. Тільки що дитина проковтнула останню крихотку снігу, як почав він гинути. Через те то й весна цього року так рано почалася“. 
Так оповідають у нас про причини, що викликали таку незвичайно ранню сьогорішню весну. Й справді, поминувши вищенаведене фантастичне оповідання, треба зауважити, що весна цього року на Волині може рахувати своїм початком середні числа січня, се-б-то, на півтора місяця вперед проти звичайного. Друга половина січня і перша лютого були настільки теплі, що не тільки згинув сніг, але й земля досить просохла, й деякі селяне після 20 лютого взялися буди до риллі. Але ж хоч і брались за сівбу, та не рішуче, з острахом, бо де ж таки хто бачив, щоб сіяли в лютому, тоді, як звичайно починається сівба в кінці березіля. Цього року запорались з яриною в початку березіля. Селяне боялись посухи, бо земля й так пересохла мов попіл, а тут на небі ні хмароньки. Незабаром почав перепадати добрий сніг, який хоч трохи поправив роботу сьогорішаьої сухітньої зіми, побільшивши вохкість у землі і кількість води у річках та ставках. А через теє рослина всяка виглядає досить гарно: хоч і мізврненька вона, та зелененька зате й веселенька. Озимина, що минувшими роками випрівала чи вимерзала й вкрита була по-весні чорними каганьцями, мов людина плямами після віспи, цього року скрізь однакова: й на горбочках і в долинках. Так самісенько і з яриною. Селяне поглядають на свої веселенькі нивоньки і радіють надії „доброго” врожаю. Скрізь по Україні цього року тільки й мови, що про „добрий" врожай. Звичайно, що і аз грішний радий би був підтримувати загальний ентузіязм, коли б не погана натура до всього примішувати значну долю скептицізму. 
На мою думку, коли хто каже про „добрий" врожай, то це не значить, що і справді вже він добрий, а тільки що врожай не зовсім кепський. Земля наша, що лехко може родити сам 20—30 і більш—на силу спроможеться на яких 3—5 і рідко 10 —15. Так звані „вчені" людці винують нашого селянина, що він не вміє робити коло землі і тут же підносять йому під саму пику китайську культуру. Так то так, селяне в не вміють з розумом обробляти землю, але ж думаю, що коли б і самого п. Демчинського наділити ?  чи ?  к десятини і примусити „в поті чола" добувати хліб насущний без шеляга за душею й без всякої худобинки чи то знаряддя господарського, залишив би він заморську культуру й заспівав другої. Торік теж був „добрий" врожай, й Виталій з Почаїва на всі заставки кричав, щоб селяне дякували Богові, а дяку цю щоб показували жертвами на цілі союзницькі. Ще недавно Виталій писав в „Почаевск. Листку", що всього, мовляв, на Волині є в ізобілії; сіна, наприклад, ніхто й не спитає і ті, що вивозять на продаж, простоявши цілісінький день, везуть його назад, чекаючи слушного часу. Про хліб нема чого й згадувати, такий він таній! Довірливий читач фантазьор (коли він в наш вік може знайтись!) уявляє собі, мабуть, після цього селянську дитину вдягненою й взутою в сап'янці, завжди з пшеничною паляницею під пахвою й здоровенним бубликом в зубах. Де ж таки не рай на Волині, коли сіном волиняки збіраються греблі гатитиі А я грішний знов міркую инакше й бачу не обітовану землю, в якій тече мед та молоко, а звичайнісеньку голодну губернію, де користується з „доброго" врожаю не більше, як 10 проц. людности, а 90 проц. пухне з голоду; діти ж, замісць пшеничної паляниці, смокчуть зацвілого й задубілого сухаря й всі золотушні за щасливими хіба винятками. 
Андрій Денисенко.

