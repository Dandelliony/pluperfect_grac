ЕКОНОМИЧНЕ ЖИТТЯ УКРАЇНИ.
 Робітниче життя.
Безробіття й повний рощот — це найстрашніші для робітника річі. Але й тоді, як робота є, робітник ще далеко не може вважати себе забезпеченим. Насамперед, підчас крізісів йому загрожує небажане зменшення робочого дня, що, звичайно, тягне за собою й зменшення заробітку. Так, у звязку в тим крізісом, що лютує тепер у де-яких галузях української промисловости, зменшено робочий день — чи, точніше, робочий тиждень — у багатьох підприємствах. У стрілочній майстерні чорноморського виділу Миколаївської корабельної фабрики працюють усього 2 дні на тижневі, в залізнодорожних майстернях при ст. Миколаїв працюють 5 днів на тижневі (не працюють по понеділках), так само працюють по 5 днів на тижневі у Щербиновських і Нелепівських камьяновугільних шахтах, у бахмутськім повіті. В останньому підприємстві до того ще зменшено й загальну розцінку на 20—50 коп. за „упряжку", се б то за кожну робочу зміну в 12 годин.
 Але й цей свій мізерний заробіток робітники часто одержують не ввесь: частину його ще доводиться уділяти ріжним пьявкам. Таке з'явище помічається в Олександрівську, на Катеринославщині. Тут на березі Дніпра нагрузкою й вигрузкою хліба займаються до 1.000 грузчиків. Працюють здебільшого артілями по 10—15 душ, з пересічною платою 5 карб. 50 коп. од вагону. Наймають грузчиків контори, але через своїх прикащиків, а ці прикащяки беруть з робітників по 20 коп. з кожного вигруженого вагона. Даси 20 коп. — маєш роботу, не даси —прикащик не дасть роботи. Коли приняти на увагу, що в Олександрівську що-дня вигружаеться 100 —200 вагонів хліба, то й стане зрозумілим, на яку то величезну суму,, накривають" прикащики робітників. Силкувались робітники скаржитись управителям контор, але з того нічого не вийшло. Звертались вони за заступництвом до своїх артільних старост, але ті давно вже вступили в спілку з прикащиками. Посилкувались, нарешті, робітники зорганізуватись в одне робітниче товариство для боротьби з цим визиском, але спільними заходами прикащиків і старостів робітничу згоду було розбито. І мусять таки робітники платити цей 20-копіечний податок по цей день. А то буває, що робітникам зовсім не платять. Оце недавно було повідомлено, що робітникам Хрустальського й инших рудників фірми Шенфельда не плачено грошей від самого декабря минулого року. 400 робітників лишились без усяких засобів до істнування. При цьому лаконична приписка: „сподіваються розрухів". Дійсно, як тут не сподіватись „розрухів", коли робітники п'ятий місяць сидять без грошей, а, значить, і без хліба?! Одначе, робітники, здається, терпляче сидять і ніяких „розрухів" не чинять, принаймні — про масові розрухи щось не чутно було.

