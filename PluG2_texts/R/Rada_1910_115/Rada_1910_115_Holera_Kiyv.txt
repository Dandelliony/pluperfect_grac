Холєра у Киіві
СЛАБУВАННЯ. В Олександрівську лікарню 19 мая привезено було четверо слабих з ознаками холери; в лаврську лікарню —1 такого слабого і в кирилівську — також 1. Вчора до 4 годин вдень таких слабих до олекс. лікарні привезено 5. З 3 до 19 мая на холеру заслабло всього 25 чол.; з них померло 10 чол.
 ХОЛЕРА В КИЇВСЬКОМУ ПОВІТІ. 15 мая в с. Гребенях заслаб селянин Сіренко і помер. Хвороба його мала ознаки холери. 17 мая на ту саму хворобу заслаб його брат — Петро Сіренко.
З КИЇВЩИНИ. ЗАБАСТОВКА. З м-ка Сміли, Черкаського повіту, нас сповіщають, що 10 мая забастувало там більше 150 робітників — землекопів, які прокладають нову залізну дорогу Одеса—Бахмач. Причиною до забастовки стала занадто мала заробітня плата і тяжка робота. Робітникам підрядчики платять по 50 копійок за вагон скопаної землі та дають харчі. Роблять, щоб „більше вигнать", звичайно, од світання до смеркання. Забастовщики вимотали більшої плати „за вагон” , та підрядчики не поступились і стали на своєму й виграли, бо зараз же на другий день на місце забастовщиків прийшли з окружних сел нові робітники і стали на роботу за ту саму ціну. Де-хто з забастовщиків вернувся й хотів був стати знов на роботу, та їх підрядчики не приймали й за стару плату. 

БАНК У СМІЛІ. 9 мая в м-ку Смілі одкрили одділ — „С.-Петербургскаго Ссудо-Учетнаго Банка". Діректором цього банку назначено д-ія А. М. Герілуцького. Незабаром в Смілі мають одкрити ще одділ „Торгово-Промышленнаго Банка“.

 САМОГУБСТВО ІНЖЕНЕРА. 12 мая в м-ку Сміла застрелився з револьвера молодий інженер, що прокладав нову залізну Дорогу—Одеса—Бахмач, д. Пергамент. До самогубства, кажуть, призвела його жінка, що була йому не вірна. За кілько днів перед цим вона потребувала в свого чоловіка розводу; той не міг перетерпіти цього й наклав на себе руки. Покійному було всього 30 років. 

В С. АНТОНОВІ. В с. Антонові, сквирського повіту, сього року пани насіяли багацько буряків. Через це люде не хотять йти на буряки дешевше, як по пів-рубля. Так буряки й стоять не полоті, бо пани дають тільки по 35 коп.

«ДРУЖЕСКІЯ РЄЧИ». Редакція чорносотенної московської газети «Дружескія Рєчи».  надіслала п. київському губернаторові скаргу, що на Київщині дуже губляться числа цієї газети. Це лихо, на думку редакції, повстав од недбальства волостей, де живуть передплатники. Свою скаргу редакція ствержуе листом передплатника з с. Подібного, уманського повіту, С. Прочука, до якого не доходить газета. 

 З ВОЛИНІ. БЛИСКАВКА. l4 і 15 мая в г. Дубні й під Дубном була велика буря з громом та блискавкою. В Княгинині, в економії мирового посередника, блискавкою вбило 30 овець та в нівець вибило хліб на полі. 

 З ПОДІЛЛЯ. РЕВИЗІЯ. Управитель канцелярії генерал-губернатора п. Неверов наготовляє, як сповіщає „Гол. М.“, матеріяли до ревизії подільського губернського правління. Ревизію цю під кінець мая зробить сам генерал-губернатор. Поруч обревизують і инші казенні місця подільської губернії. 

КОМЕТА. З с. Кисляка, гайсинеького повіту, нам пишуть, що там з 13 мая йдо сеї пори усе видко комету. Перших два дні хвоста не показувала, виднілась, як засмучена зоря. Останніх два дні видко й хвіст, котрий тягнеться дуже далеко вдовж, але не дуже ясно відзначається на небі. Люде не дуже лякаються; деякі, правда, й зовсім не знають про неї.

 З ЧЕРНІГІВЩИНИ. ПОЖЕЖІ. В с. Грабівці, чернігівського повіту, 13 мая вигоріло 20 селянських дворів. Ненароком запалив хлопчик. В с. Євлашівці, борзенського повіту, 15 мая вдень згоріло 62 двори. Згоріла й батюшчина хата й монополія. Церкву насилу врятували. Погорільці сидять без хліба. Справник збірае на їх гроші. З сусідніх еел возять їм печеного хліба.

ВЧИТЕЛЬСЬКІ КУРСИ. В Чернігові з 21 іюня до 17 іюля мають бути курси для 70 вчителів церковних шкіл глухівського, козелецького, конотопського, ніжинського та остерського повітів. 

З ПОЛТАВЩИНИ. СВЯЩЕНИК ПРОКОПОВИЧ. 18 мая, в кареті, з двома салдатами, привозили з тюрми в полтавський окружний суд священика Прокоповича, щоб дати йому до рук акт обвинувачення. Батюшкував о. Прокопович у с. Вознесенському, костянтиноградського повіту і, як пише „Полт. Г.“, арештований за політичну справу. Сидить він зараз у полтавській тюрмі. Просив Прокопович, щоб його до суду випустили з тюрми під заставу, або посадили в манастирь, та прокурор не уважив його прохання. Судитиме Прокоповича в-осени сесія харьківської судової палати. 

ЗЕМСТВО. Полтавське земство підрядилося приставити інтендантству мало не милійон пудів жита. 

ЗАМІНА СМЕРТНОЇ КАРИ. Двом засудженим в Кременчуці на смерть за розбої цю кару перемінили на каторгу. 

З КАТЕРИНОСЛАВЩИНИ.. ПАНАХИДА ПО КРОПИВНИЦЬКОМУ. 18 мая в Катеринославі, як минуло 40 днів, відколи помер М. Кропивницький, українці одправили в соборі панахиду. 

СВИРСЬКЕ ДІЛО. За свирське мошенство позбавили служби членів духовної консисторії: священика Григоровича та благочинного Матвієвського. 

УКРАЇНСЬКИЙ СПЕКТАКЛЬ. 16 мая в м-ку Нікополі переїздив товариство артистів під орудою Т. Суліми-Вичихиної виставило комедію цієї авторки —„Дячиха”. 

З ХЕРСОНЩИНИ. ШТРАФ НА ГАЗЕТУ. Херсонський віце-губернатор Крітон
оштрафував на 500 карб., з заміною трьома місяцями арешту, редактора-видавця газети „Югь”  Пілінського за передрук замітки про закриття польського товариства „Єдность” та випуск відозви, дозволеної начальством. Пілінський одсижуе свою покуту. 
НА ВИСТАВЦІ. В Одесі на виставці показиватимуть такий самовар, вигаданий А. Абергузом, що дає в хвилину скілька десятків відер киплячої води. 
З ТАВРІЇ. САМОГУБСТВО. Оце недавно в Оріхові отруїлась нашатирним спиртом гімназистка 6-го класу Ляшенко. Спричинилось до цього те, що хтось пустив чутку, ніби вона живе з своїм учителем. А тут ще й до екзамену її не допустили. 
З КУБАНІ. „КУБАНЬ”. Акціонерне нафтове товариство „Кубань” закрилось. Акціонери забірають свої паї. 
ЗАПОРІЖСЬКА ХАТА. Два козаки з станиці Пашківської взялись зробити для етнографичного одділу будучої катеринодарської виставки запоріжську хату.

