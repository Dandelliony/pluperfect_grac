Похапцем

Бажання покінчити справу з Фінляндією, за допомогою теперішньої Державної Думи яко мога швидше,  не дало змоги авторам законопроекту про Фінляндію обміркувати й зважити як слід фінансовий та економичний бік справи.
Авторі законопроекту всю увагу свою звернули на політичний та юридичний бік реформи і подбали найбільше про те, щоб справа була пристойною з цього тільки боку; що ж до економичного та фінансового боку її то на його видимо не зважали, і в законопроекті про це не згадано.
Юридичнчй, а надто політичний бік  справи висунувся так наперед, що зовсім заступив фінансову й еконімичну сторону її. А тим часом цей бік справи робить її ще складнішою і ще труднішою і повинен би, здається, спинити реформаторів третьої Думи як би тільки вони захотіли поставитися до справи уважніше.
На фінансовий та економичний бік реформи звернула увагу думська опозіція і вдалася до голови Думи з заявою, щоб міністр фінансів дав одповідь Державній Думі на два запитання: 1) на які наслідки може сподіватися фабрична та заводська промисловість російська од того, що після реформи пересусться таможенна межа і 2) чи доведеться державі приняти на себе і довги Фінляндії, і як що доведеться, то в якій частині.
Ставлючи ці два запитання міністрові фінансів, опозіція домагається, щоб міністр освітлив, як слід, і цей бік справи, щоб Дума мала змогу поставитися до неї свідомо і розв'язати її не навмання, а цілком розумно.
Нема що й казати, що більшість теперішньої Думи, якій стоїть чомусь на заваді автономія висококультурної маленької країни, —що ця більшість поставиться до цього запитання опозіції вороже, бо побачить в йому бажання загальмувати на деякий час справу, щоб не дати їй ходу.
А тим часом фінансовий і економичний бік реформи, на який опозіція хоче звернути увагу Думи, має чималу вагу.
Опозіція, поки що, аби тільки внести запитання, поставила двоє запитаннів міністрові фінансів.
Але за цими двома запитаннями, що зразу спали на думку опозіції, стоїть ще ціла низка запитаннів міцно звязаних з фінансами і економичним життям країни взагалі і з'осібна—виборзької губернії, яку мається на думці прилучити до Імперії.
Розрубати одним махом цей заплутаний клубок, як намірилися це зробити націоналісти третєдумські, не можна.
Добрий розум повинен би був спинити законодатний орган од такого вчинку.
Та чи послухаються націоналісти його?
