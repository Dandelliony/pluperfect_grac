В СУДІ. 
Справа А. Савенка.
18 мая сесією київського окружного суда розглядалася справа А. Савенка, що обвинувачувався свяш. В. Сверговським за наклеп. В своїх «замєткахь» в номері 66 за рік 1909, А. Савенко розповів, що на ялинку, яка була в дитячому приюті гр. Браницької було закликано церковний хор, котрим керував священик В. Сверговський. Як писав Савенко, хор виконав „малоросійськії співи" і колядки, а коли публіка потребувала, щоб було виконано народний гімн, то свящ. Сверговський не зважив на те.
 Після цієї замітки Сверговському духовне начальство заявило, що коли він не спростує тії замітки, то його позбавлять посади. Тоді Сверговський подав скаргу на Савенка за наклеп.
 Всі свідки на суді запевняли, що ялинку було впоряжено по домашньому і ніхто з гостей не вимагав, щоб проспівали гімн.
 Так свідчили: директор гімназії, предсідатель з'їзду мирових посередників, податний інспектор, два священики і багато инших. 
Тілько законовчитель з гімназії свящ. Шараєвський старався говорити проти Сверговського. Він заявив, що причиною судового процесу б не тілько Савенко, але й він сам, бо то завдяки йому Савенко довідався про ялинку і написав свої „замітки". Далі Шараєвський заявив, що справді ніхто не вимагав, щоб проспівали народній гімн, але почав розповідати про діяльність Сверговського, про те, як поширилось „хохломанство“  серед учителів парафіяльних шкіл і т. и. Пригадав якийсь учительський з'їзд, де говорилися промови по українському і співалися „хохлацкія песни“. Довго він говорив і все не до діла. Предсідатель мусів його припинити. 
Суд признав А. Савенка винним і присудив його до тюрми на три тижні.

