                                            Пам'яти Павла І. Житецького.
    Помер Нестор української науки, Павло Ігнатович Житецький, — один з останніх заступників тієї київської школи українських учених, що так високо поставила науку українознавства й на цьому полі величезні послуги оддала своєму рідному краєві. Тяжка слабість, що на довгі-довгі роки прикувала була небіжчика до хати, але не подужала все-таки його ясного великого розуму — нарешті справила своє останнє діло. Вчора Павла Ігнатовича не стало... 
    Небіжчик, як згадано, належить до того покоління, що стільки славних діячів дало українству, особливо на ниві науки. Товаришами йому були такі люде, як Антонович, Драгоманов, Чубинський, Кистяківський, з живих —К. П. Михальчук, М. В. Лисенко. Роспочавши свою наукову діяльність на початку 60-х років, Житецький з иншими товаришами особливо розвертається в 70-х роках, коли в Київі заснована була своя наукова інституція —"Юго-Западный отдель Русскаго Географическаго Общества" з його дуже інтенсивною науковою діяльністю. На жаль, оддід істнував усього три роки, поки не здмухнула його з світу тодішня реакція. Для української науки після р. 1876 починаються тяжкі часи, — часи поневіряння, часи праці без усякої надії, що нею скористуються люди. Правда, приватними заходами пощастило заснувати незабаром притулок для науки в формі місячника „Кіевская Старина", але добре відомо, як важко такі справи вести на власних плечах, без широкої допомоги громадської. П. І. Житецький був одним з тих, що мусіли її вести, не вважаючи ні на які перешкоди, —і справді уперто вели, не здаючись перед їми. Самою природою призначений на університетську катедру, Павло Ігнатович проте цілий вік мусів прожити якимсь "попом без парафії", як сам сміючись говорив, бо й тут дорогу йому заступила його репутація людини з українськими поглядами. Політика, що втислася в університет у найгіршій своїй формі, і тут промовила своє властне слово: професором літератури в київському університеті повинен бути тільки великорос. І от перед талановитим, визначної сили вченим на віки зачинено університетські авдиторії, де його живе слово могло б мати величезний вплив, виховуючи молоде покоління; та й у самого вченого одібрано змогу розвивати свої наукові здатносте, працювати виключно для науки. Його тягло до наукової роботи, а він мусів за для шматка хліба сидіти над школярським зшитками та по приватних лекціях бігати. Так вітають у нас наукові сили, скоро вони не мають казенної печатки наукової (бо й така потрібна!) благонадійности...
     П. І. народився р, 1836, 23 декабря в Кременчуці, в родині священика; освіту одбірав у переяславській семинарії та київській академії, але з третього курсу вже кидає академичну науку і вступає до університету. Там—зустріч з новими людьми, наукові і громадські інтереси, товаришування з такими світлими діячами, як Антонович, нарешті перша друкована робота в " Основі" —і з молодого вченого виробився той міцний духом, ясний розумом чоловік, образ якого стоїть у пам'яті всякого, хто знав його особисто і навіть тільки з наукових праць. Виступивши в першій своїй статті ворогом інтелектуальної централізації і в оборону рідного олова, Житецький на цьому для його святому пункті лишивсь до останнього часу і свої великі наукові сили, знання, надзвичайну здатність до глибокого синтезу — віддав цій ідеї, розробляючи її в своїх наукових працях. 
    Наукові інтереси Павла Ігнатсвича лежали в минулому і старій українській літературі присвячено його головніші праці ("Описаніе Пересопницкой рукописи XVI в.", 1876 р.; "Очеркъ звуковой исторіи малорусскаго наречія въ XVI в." , 1889; "Мысли о народаныхъ малорусскихъ думахъ", 1893;  "Энеида Котляревскаго... вть связи съ обзоромъ малорусской литературы XVIII в.", 1900; "О переводахъ евангелія на малорусскій языкъ", 1905 і т. ин.). Але не вважаючи на це, живий дух сучасности раз-у-раз кипучим джерелом б‘е з цих, здавалося б, од життя далеких праць. Основна риса Житецького, як ученого, це бажання "звязати "оба польы сего времени" — минуле з теперішнім, знайти закони, по яких виробилося сучасне з давнього спадку далекої старовини". (В. Перетц - "Павло Житецький", —"Записки укр. наук, товариства в Київі" , т. II). Не замикаючись у вузькі рямці минулого, Житецький і саме це минуле розгдядав усіма сторонами, як складний наслідок жатая з його ріжноманітними перехрещеними впливами. Виходючи звідси, він особливо любив спиняться на звязках книжного письменства з народньою устною словесностю і в цій сфері дав надзвичайно цікаві досліди, напр. над тим, як повстали й розвивалися українські народні думи. Найбільш дорогою рясою небіжчика треба вважати його синтетичний хист; він ніколи не заплутається серед маси дрібних фактів, а добравшиїх майстерною рукою й розіклавши; строго логичним способом, зуміє так просто і часто по-художньому образно освітити в своїх висновках, що перед читачем зразу стане в повній красі вся його наукова будівля, од підвалин
до самого верху складена в ясній гармонії а цілим і з окремими частинами. Учені цього типу дають широкі филосовськи системи, проказують нові стежки дослідникам,—і безперечно таку вагу мають праці небіжчика, хоч далеко більше міг би він дати, коли б ие стала йому на перешкоді наша сумна дійсність. 
    Разом у йому билося й гаряче, палке серце громадянина. Прикований недугою до свого крісла, він пильно стежив за громадськими подіями, уміючи і в них вишукати таку сторону, що якось не давалась звичайному розумові. Любо було дивитись на цю людину з виглядом і постаттю біблійного патріярха, як вона розмовляла про сучасні справи. Ще любіше було слухати широкі висновки Павла Ігнатовича, багатющі спомини, цікаві оповідання з минулого. Споминів у його був запас невичерпаний і величезна шкода, що обставини не дали йому змоги поділитися ними з громадянством. 
    Велика наукова сила і чесний громадянин зійшов у могилу в особі Павла Ігнатовича Житецького. Нехайже над ним пером буде рідна земля, якої він не проміняв, як багато робило й роблять, на чужу "за-для панства великого, за-для лакомства нещасного" . Те, що вія зробив на своєму полі, забезпечує йому "вічную пам'ять" в історії української науки й громадського життя. 
                                                                                                                      Сергій Єфремов.