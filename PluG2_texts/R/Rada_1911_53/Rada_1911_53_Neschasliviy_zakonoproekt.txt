                                           Нещасливий законопроект.
   Державна Рада в останнім засіданні більшістю 92 проти 68 голосів одкинула розділ 6-й законопроекту про земство в західнім краї. Той розділ установляв окремі виборчі курії для поляків і православних. Натомісць ухвалено поправку 6 членів комісії, якою число гласних-поляків фіксіровано: не менше третьої частини й не більше половини губернських гласних. 
    Таким чином, не помогли ні промова П. А. Столипіна, ні запевнення Офроеімова, Карпова, Піхва й Стишинського, що національну боротьбу в західнім краї можна знищити тільки за допомогою національних курій.     Громадянство давно вже висловилось проти куріальної системи. Тепер і Державна Рада повстала проти неї. Один тільки уряд, як видко, твердо стоїть за необхідність національних курій. Це видно з того, що за розділ 6-й голосували всі міністри, не виключаючи й обер-прокурора св. сіноду Лукьянова.
     Що тепер буде з цим злополучним законопроектом? Можна думати, що уряд його візьме назад, бо трудно йому буде примиритись з "провалом" тої думки, якою він так тішився. І знов західний край, а в тім числі й Правобережна Україна, зоставатимуться при "куцім" земстві, невідомо до якого,часу. Воно, розуміється, й нове земство буде не багато чим кращим о дотеперішнього, але те все таки буде земство виборне, а не призначене. 
    У всякім разі, добре, що Рада відкинула поділ на національні курії. Невідомо тільки, чи це прінціпіальна постанова, чи прояв тимчасової опозіції. Останнє більш правдоподібне.