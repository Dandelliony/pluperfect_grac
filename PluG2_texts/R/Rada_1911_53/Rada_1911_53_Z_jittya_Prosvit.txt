                                         З життя „Просвіт".
                      Загальні збори Бакинської "Просвіти". 
     25 січня ц. р. відбулись річні загальні збори т-ва "Просвіта" 3 ім. Шевченка в Баку.      Головою зборів був С. М. Ремінников, секретарем —С. І. Порубайміх. 
    По відкритті зборів вшановано вставанням пам'ять небіжчиків Доманицького, Юркевича і гр. Л. М. Толстого. 
    Далі прочитано було справоздання ради т-ва за минулий 1910 рік (див, нижче) та протокол ревизійної комісії. 
    На цей раз ревиз. комісія не обмежилась сухою провіркою прибутків та видатків, а подала детальний критичний огляд всієї діяльности ради, зробивши при цьому чимало вельми цінних уваг та вказівок. 
    Протокол рев. комісії викликав жваві дебати. Зважаючи, одначе, на короткий час, ухвалено призначати окремі, надзвичайні збори для обміркування "по пунктам" протоколу рев. ком. 
    Після цього відбулися вибори членів ради та ревизійної ком. на біжучий рік. До ради увійшли: Л. Кобилянський, В. Головня, Ю. Сопельников, О. Леонтович, С. Порубайміх, П. Бондаренко. 
    До ревизійної комісії: п.п. Пасішник, Тараненко, Геращенко. 
    Вибрано окремий ювилейний комітет, якому доручено впорядкувати урочисте святкування 50-літнього ювнлею Т. Шевченка. 
   Наприкінці одноголосно ухвалено: Глибоко поважаючи вельми цінну діяльність проф. М. С. Грушевського і його невпинну працю на користь рідного краю і українського громадянства, — просити високошановного професора бути першим почесним членом бакинської "Просвіти". 
    Бакинська "Просвіта" жваво готується до святкування 60-літнього ювилею свого патрона.
    Рада "Просвіти" звернулась до всіх місцевих культурно-просвітних товариств та національних культурних гуртків з проханням взяти участь в майбутнім всеукраїнськім святі. 
    Святкування призначено на 6 марта. 
    Вранці, після служби Божої, в соборі св. Олександра Невського буде одправлено панахиду при участі хору "Просвіти".
     Увечері — прилюдне святкування в залі громадського зібрання (клубу). 
    Програма Шевченкового свята вироблена така: 
1) "Заповіт". Промова делегатів від місцевих товариств. 
2) "Українська ніч" (ноктюрн) при участі хору, декламаторів та солістів. 
3) Літерзт.-музич, одділ. Декламація творів Шевченка. Співи на Шевченков тексти. "Жалібний марш" Лисенка. До ювилею Шевченка член "Просвіти" художник Геращенко виліпив дуже гарне погруддя поета. 
   12 февраля, на запрошення ради старшин бакинського морського зібрання номери. флота, музично-драмат. секцією бакинської „Просвіти* в залі морського зібрання було виставлено "Назара Стодолю" і впоряджено концертний одділ, при участі декламаторів, солістів та хору, під орудою С. Г. Панієва. Спектакль пройшов з чималим успіхом. Головні ролі в пьєсі були виконані; Галя-—п. Сорокіна, Стека —П. Бондаренко, хазяйка - п-ні Ходурська, Сотник—-п. Геращенко, Назар п. Ряснянський, Гнат—п. Бережняк, сват —п. Зінюк. В дівертісменті гарно проспівали дуета з "Вія" п.п. Піотровський та Петькун.