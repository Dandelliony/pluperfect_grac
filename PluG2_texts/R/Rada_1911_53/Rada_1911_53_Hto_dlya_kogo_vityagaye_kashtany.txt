                     Хто для кого ,,витягає каштани.“
   Серед російських письменників з правого табору з де-якого часу вкорінилась звичка при кожній зручній і незручній нагоді ставити український рух у Росії в тісний зв'язок з войовничими планами Австрії. Почин у цій справі зробив нововременський Меньшиков, а з його тяжкої руки ця нісенітниця пішла гулять по сторінках правої преси. Навіть в урядових документах знаходимо вже відгуки цього овочу Меньшиковської фантазії. Так, у рапорті міністра внутрішніх справ, поданім сенатові у справі регістрації товариства "Українська хата", знаходимо фразу: „Тепер сепаратистичний рух почав знову виростати й підтримується, головним чином, з Австрії й Галичини"... 
   З якою метою пущено цю думку в оборот—це ясно, як день. Сучасний український рух у Росії і його поважні успіхи не дають спокійно спати ворогам українства. Одначе, будучи чисто-культурним і ні з якого боку не небезпечним для цілости російської держави, цей рух сам по собі не дає приводу для причіпок і репресій. Певна частина людности змагається до витворення самостійної культури —що в тім небезпечного? Отже для того, щоб виправдати напади на український рух якою-небудь державною необхідністю, щоб знайти хоч тінь якого-небудь raison d'etat у протиукраїнських репресіях, необхідно було знайти щось таке, що перед широким сввітом закрасило б цей рух у густий політичний і навіть протидержавний колір. І вигадливий Меньшиков дав ту довго очікувану формулу, а правий загал не забарився нею скористуватись. 
   Так утворилась легенда про австрійсько-українську змову проти цілости Росії. Більш сміливі письменники повторюють її без оговорок, а більш розумні представники правого табору признають, що українські товариства "подъ флагомъ просветительной цели, сами того, быть можетъ , не сознавая, содействують возрожденію у насъ украинскаго сепаратистскаго движенія". Одначе, як ті, так і другі користуються легендою з однаковою метою — скомпромітувати українство, як течію протидержавну, щоб потім легше було задушити її. 
  Ось дійсна підкладка цієї гри. Вороги українства спекулюють на повній неосвідомленности громадянства що до характеру українського руху й спокійно ловлять рибу в каламутній воді. 
    Українство могло б спокійно чекати, поки цей хворобливий шум уляжеться. Переживало воно тяжчі часи — переживе й теперішні. Вода тепер, одначе, занадто скаламучена, й тяжко бачити, як у хитро сплетені сітки сучасних ловців часом попадає така риба, якій там зовсім не місце. Цими днями, напр., у сітку меньшиковців попав д. В. Кашкаров з „УтраРоссіи". Він по своїй наївности чи лехковірности прийняв за чисту монету все, що писалось у правій пресі проти українства, й повторив те все в своїй статті, додавщи ще трохи й свого. Тут і пангерманістські заміри німців, і славнозвісний "Drang nach Osten", і пруські марки, і антиросійські заяви „фон-Василько" та Цеглинського, — загалом, повний комплєкт доказів, позичених з арсеналу Меньшикова і компанії.
    Д-ій Кашкаров, одначе, не на стільки сміливий, щоб одверто обвинувачувати російське українство в державній зраді. Він тільки каже, що "наші українофіли-мазепинці, які мріють утворити з України й Галичини особливу "українську" або "рутенську" державу, очевидно, до цього часу не уяснили собі, для кого власне захожуються вони витягати з вогню каштани". Сам автор добре собі уяснив справу й запевняє, що ті каштани витягатимуться для німців. 
   Чи українство захожуеться витягати каштани взагалі для кого небудь —це вияснено вище й , гадаємо, для кожної незасліпленої людини очевидно, що нічого подібного в дійсности немає. А от що такі добродії, як В. Кашкаров, ллють воду на млин реакції —це не підлягає ніякому сумніву. Замісць відкривати темну гру меньщиковців і їх однодумців, що власне і повинна робити поступова російська преса, ці добродії, не здавши собі гаразд справи, бухають у дзвін, настроєний по "патріотичному" камертону, й тим шкодять не тільки українству, а й собі. Адже метою тих, що пустили в оборот легенду про українськонімецьку змову, тільки й було  - утворити настрій, необхідний для більш успішної ліквідації українського руху. А письменники й газети, які претендують на поступовість, з заплющеними очима приймають усі ті вигадки на віру й сами себе побивають. Сумно й соромно стає за поступову російську пресу. 
   д. Кашкаров у противагу до завойовничих планів Австрії підносить думку про необхідність всеславянської федерації. Прекрасно. Але для того, щоб така федерація могла скластись, необхідно, щоб усі славянські народи були однаково вільні, бо що ж то буде за федерація, коли одні народи стогнатимуть під ярмом других! Виходить, що перше, ніж мріяти про федерацію, необхідно утворити для кожного славянського народу такі умови, в яких він міг би найкраще й з найбільшим успіхом розвивати свою культуру. А д. Кашкаров, будучи прихильником федерації, разом з тим причиняється до нових гоненій на українство, бо перша частина його статті може послужити доброю зброєю ;тільки для ворогів українства. От вам і федерація. 
  Хто ж для кого витягає каштани? Очевидно —не українці |для німців, а д д. Кашкарови для російської реакції. Цілком природно, коли таким ділом займаються Меньшикови й Савенки: це їм приносить великі „привілеї й маєтности", та й природа цих людців вже така, що мислити тільки доносительно. А от коли з такими, мяхко кажучи, нісенітницями виступає „поступовий" письменник на сторінках „поступової" газети, яка за декілька днів перед тим умістила прихильні до українства статті Корша, Де-ля-Барта та инших, — тоді вже не знаєш, що й думати. 
  Панове! — могло б сказати українське громадянство цим добродіям: — учіться, читайте, роспитуйте, а вже нотім пишіть про українство. Коли ж у вас нема на те охоти чи змоги —то краще дайте нам спокій з своїми порадами й заступництвом, бо ваші умозрительні поради нам непотрібні, а таке ваше „заступництво" нам може тільки пошкодити.