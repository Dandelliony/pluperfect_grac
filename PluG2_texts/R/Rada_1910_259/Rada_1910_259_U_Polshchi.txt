У ПОЛЬЩІ.
В варшавському університеті. На 10 ноября 12 год.д. назначена була цивільна панахида по Толстому студентів університета, політехничного і ветеринарн. інститутів, а також і курсісток вищих курсів в дворі університету.
Але зрана в університетський двір, де поміщається канцелярія попечителя округи і публічна бібліотека, перестали всіх впускать, крім універсантів.
Коло 12 г. перед унів. з'явилось кілька сот студентів і курсісток, котрі почали прохожуватись по тротуарах.
До них приєдналась часть універсантів. Скрізь багато поліції, котра загадує розійтись.
Нарешті поліція заарештувала кілька душ студентів і курсисток за те, що вони зупинились на тротуарі.
До арештованих прилучилось ще скілька десятків чоловіка і поліція одправила партію з 100 чоловіка в участок.
Універсанти зібрались на загальну сходку, на котрій було постановлено йти всім в участок, або визволить арештованих, або прилучитись до них.
З'явився проректор в. о. ректора і „чесним словом" запевнив, що всіх випустять і що запис в участку не викличе з боку університетської адміністрації ніяких репресій до переписаних в участку.
Сходка при протестах позадовольнених постановила розійтись. Арештовані одправили в участку цівільну панахиду і були випущені після переписки.
