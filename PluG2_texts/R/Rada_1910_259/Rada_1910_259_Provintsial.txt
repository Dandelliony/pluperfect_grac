Маленький фельєтон.
Учебна програма початкових шкіл в Державній Думі.
Буцький. Панове! На мою думку, всякі там загальні освіти для мужичка—цілковита дурниця. Про це ще не-що-давно сам Михайло Йосипович Меньшиков писав, а він, як і вам, панове, відомо, знає мужика до останньої сорочки: собаку, сказати-б, іззів в цій справі. Ну, та вже коли пан Касо каже, що загальна освіта річ „неизбъжная", то раю завести по школах лекції, шевства та кравецтва. 
Вишневськяй. Е, ні, не говоріть! Розвиток розуму, звичайно, річ гарна... 
Пурішкевич (з місця). К чортам собачим! (кладе ноги перед себе на стіл і читає „Ръчь"). 
Вишневський (злякано). Ну-да... Я... я хіба що?., я ж про шевство! Але, крім науки доконче потрібна й муштра по школах.
Пурішкевич. Це можна. 
Голова. Члене Думи Пурішкевичу! Це вам не палата... 
Гегечкорі (з місця)... божевільних. 
Голова... не палата архангела Михаїла. Тут я головою. 
Пурішкевич (здивовано). Справді? Ну, а я шия. 
Янушкевич. А на мене, дак я перш за все звелів-би вчити чемности й делікатному поводженню. Наш мужичок страшенно, панове, некультурний, такий, вибачайте, мугиряка, прошу я вас, ведмідь! поведіть його куди на баль, то, наважусь запевнити вас, він і поздоровкатись зграбненько не тямить. Правда, муштра, вибачайте на цім слові, також дає де-який полиск, та все-ж не те... А правила чемности, себ-то підручник пропоную доручити скласти високоповажаному Митрофанові Володимировичу. 
Пурішкевич (з місця). Мені? Я можу. Ми з батюшкою Вераксіним, можна сказать... 
Вераксін (басом). Кшхм!.. Ого, бендюжник зашариться. Спитайте Мілюкова, він знає. 
Голова (дзвонить). Члени Думи Пурішкевичу і Вераксін... 
Пурішкевич (сміється й єхидно моргає). Ну, й хитрий ти, Сашка! До кадюків хочеш підлабузнитись? Гляди!.. (Свариться пальцем). 
(Голова сміється). 
Янушкевич (далі). От іще мистецтво здорово ошляхетнює людину... 
Тімошкін. (з місця). Тето нє мадель! 
Янушкевич. Е, ні. не кажіть, модель, та ще й велика. Що наш мужак співає? „Чоботи" та „Гречаники"? Речі, можна, сказать, непристойні. А от вивчи його пристойної пісні, напр... ну: „Разъ красотка молодая" або „Вътерочекъ"... 
Пурішкевич (співає). „Гай-да, тройка! снъгъ пуши... 
Голова дзвонить. 
Янушкевич... зовсім инша річ, де й шляхетність візьметься. Я скінчив. 
Мілюков (з місця). Давно час. 
Голова. Члене Думи Мілюков! мушу попередити вас, що іще одно слово, і я вас на 15 засіданнів... 
(Праві роблять йому овацію). 
Андрійчун. А я, панове, такої думки: навіщо нашому ледареві ота книжка? Щоб іще більшим ледащом зробився? Це тоді й наймита не знайдеш, матері його ковінька! А я-ж оце, з ласки вашої (вклоняється), заробив гарненько, в Думі сидючи, та земельки прикупив, спасибі вам, то воно, маєте собі, без наймита хоч калаур кричи. К лихій матері книжку! Його, прахвоста, коло плуга треба вчити ходить, леміш та чересло йому знати, а не книжки читати. 
Тімошкін. От іщо на прикащика харашо вивчиться. Право-сдово! Я сам з них. А теперіча, заробивши деньжат, сам думаю, знаєте, лавчонку ізобразить, то воно, знаєте, не вредно. 
Отець Гепецький. Суєта, все суєта! А Бога ви забули?... Псалтирь йому, окаянному, пеалтирь, і денно і нощно... 
Гр. Бобринський. Бог-то Бог, батюшка, а хто мені буряки копатиме?.. Я не йду супроти псалтиря, але нехай мужик його в кошені носить, а руками буряки копає. Раю внести в програму бурякову культуру.
Челишев. Все лихо, панове, од піяцтва. Пропоную вчити мужика не пить горілки. Я маю найкращий спосіб, як одвернути його од горілки. Ось папірець. На нім написано: „Водка ядъ для человъка". Треба зробити ось що: коли ви хочете, щоб він читав тільки псалтирь, — нехай читає, але, щоб не кортіло йому випити чарчину, треба на книжку наклеїти оцей папірець; коли ви хочете, щоб він коло буряків учився поратись, на кожний буряк треба наклеїть оцей папірець; коло чобіт на кожний чобіт... і т. д. З приводу цього я листувався з Л. М. Толстим.., 
(Пурішкевич, Марков, Володимиров і вся права частина Думи здіймають такий галас та гармидер, що голова на превелику силу їх утихомирює. Не подаємо стенограми сказаних за ці чверть години промов, бо в стенографисток пов'яли вуха й вони багато де-чого не чули).
Пурішкевич. Я не багато говоритиму. Пропоную: до всього того, що було вже пропоновано, додати й навчання, як робити коло винограду. В мене є виноградники і я вином гендлюю: мені потрібні дешеві й досвідчені робітники. А книжка та всяка там грамота —к чортам свинячим! Що ви, справді, — інтелігентів з них хочете поробити? Досить і без того цієї наволочі... 
(На лівій ремство й стукання пюпітрами; вигуки: „Зупинити його! Геть! Хуліган!). 
Голова (сміється). Валяй, Володька! нехай казяться, нехай знають наших!.. 
Провінціал.
