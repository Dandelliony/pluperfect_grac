Пам'яті Л. М. Мацієвича *)
В світі пісень ще багато не складених, 
Слів непромовлених, тайн не розгаданих, 
Глибоко тайни сидять. 
Роки за роками в вічність пірнають, 
Борються людей розгадки шукають, 
Тайни їх розум гнітять. 
И Лев наш боровся і прагнув дістати 
Ключ від загадки, щоб тайну піймати, 
И слушного часу ждучи, 
Тайни розгадку по світу пустити 
И гасло велике життя запалити, 
Сонцем засяять в-ночі... 
Та не судилось... за кріпким запором
Схована тайна під пильним дозором 
Сил невідомих для нас... 
И може ще тисячі років пролинуть, 
Може ще тисячі лицарів згинуть, 
Поки настане той час 
Змоги заглянути в вічі закриті 
Світу далекого тьмою повиті— 
Свята великого час, 
Вірю я,— люде все ж тайну дістануть 
И наші герої на свято це встануть 
Днів ще майбутніх злотих, 
И будуть купатись борці і герої 
В промінні ясному слави людської 
И буде це плата для них, 
А. Сумський