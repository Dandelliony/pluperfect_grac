З газет та журналів.
Читачі наші памятають, як ще влітку А. Стахович, наслухавшись поляків та москвофілів, оскандалився з своїми „об'єктивними“ нападками на галицьких українців. Тепер вів знов обзивається в справі польськоукраїнських галицьких відносин. 
Недавно в „У. Россіи* (№ 286) надруковано було статтю д. П., який, признаючи права українців на самостійний розвиток, не бачить все ж таки в Галичині польського гніту. Бо, бачите, в Галичині правительство не польське, а австрійське. Компетенція ж галицького сейму не багато переважає компетенцію „русскаго земства". Як що ж пишуть про польський гніт в Галичині, то винні тут не поляки, а класові відносини: поляки-патріції, українці-плебеї. Національна групировка в даному разі різко відповідає класовій. Скілька десятків літ тому українців, як свідомої культурної сили, не було. Повну владу мали самі поляки. Тільки тепер прокидається українство... „Ви магати од польської шляхти зречення своєї культурної, економичної й соціяльної переваги над українцями, це —на думку д. П.—значило б—серйозно казати про її самовідречення та про добровільне запровадження „господствующими" в Галичині класами соціалістичного ладу. 
Статя ця викликала лист п. Стаховича, який виступив в ч. 290 „У. Россіи" в обороні галицьких москвофілів. Три чверти свого чималого листа присвячує він своїм улюбленцям-москвофілам, українців називає тільки „партією", а не народністю, взагалі сам свідомо чи несвідомо додержує тої ж манери пристрастного, однобічного писання й освітлення ді ла, за яку винуе Бобринських та Филевичів. 
Отже справедливість вимагає одзначити й те місце, де д. Стахович каже правду про польське „владичество" в Галичині, яке представляє собою Галицький Сейм. 
Цікаво, що д. Стахович одхрещується од своїх однодумців („Кіевлянинъ", „Свътъ" „Нов. Время“), які його писання так хвалили. 
З рештою пождемо обіцяного Стаховичем повнішого листа, в якому він обіцяє „подробно описать печальный и постыдный для украинцевъ инцидентъ въ деревнъ Коропужъ".