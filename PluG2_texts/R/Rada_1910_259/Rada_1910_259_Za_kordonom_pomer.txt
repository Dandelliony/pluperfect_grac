За кордоном. 
Смерть вченого.
ТУРИН. Помер відомий фізіолог Массо.

Революція в Мексиці.
БЕРЛИН. Частина Мексики вибрала президентом Мадера. В північній частині республіки анархія. Повстанці зайняли місто Хігуагуа. 
Німецький уряд наказав двом військовим кораблям підійти до Мексики і обороняти інтереси німецьких підданців.

Суфражистки.
ЛОНДОН, Суфражистки побили вікна в кватирі прем'єра. 5 суфражисток арештовано. Крім того, вони покалічили міністра Гіреля. Суфражистки повалили його на землю і топтали ногами.

Повстання в Бразілії.
ПАРИЖ, Повстання в Бразілії набірає грізних розмірів. Заколот почався серед матросів, а потім і серед сухопутнього війська. Матроси вимагали збільшення плати і скасування кари на тіло. З двох панцирників, що стояли під Ріо, стріляно в місто. Телеграф в багатьох місцях попсовано. Торгівля припинилась. 
По останніх відомостях повстання матросів втихомирено.



