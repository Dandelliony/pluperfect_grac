ДОПИСИ.
(Од власн. кореспондентів).

С. ЖИДІВСЬКА ГРЕБЛЯ, таращанського повіту, (на Київщині). Наші старі хлібороби про те, щоб узятись до якої культурної роботи, й слухати не хотять. 
Лікарня у нас є, але лікаря нема, бо він все в гостях у панів. 
Скілька зоколишніх хліборобів заходилось відкривати позичкове товариство і потребительську крамницю, та старі повстають проти цього. Все таки молодші перемогли: цими днями відкривають позичково-зберігательне товариство.

М —ко ВОРОНІЖ, глухівського повіту, (на Чернігівщині). Не на ту дорогу. Є в нас жменя інтелігенції; влітку її рядки поповняють учні. Звичайно, треба чим небудь розважуватись у вільний час, — і от наші інтелігенти упорядкували аматорський гурток. Гурток цей істнуе вже два роки. За 2 роки любителі поставили з 20 п‘ес. Трупа ніяка до Вороніжа не завертає, бо нема театру. А любителі грають в пожарній повітці, де зроблено сцену. Грають завше аматори на користь „Вольнопожарного о-ва“, бо його "театр“. Та от біда, що гурток цього сезону попав не на ту дорогу. Виставляє цілий сезон тільки російські пьеси і ні одної української. А треба б було не забувать і селян та ставить пьеси і для їх. Торік, як грали українські пьеси, то завжди в театрі було повно селян. На вистави цього року рідко хто з селян ходив, бо все, як кажуть, грають щось „кумедне". Коли ж грали українські пьеси, то селяне після вистави довго переказували гране. Через це варт гурткові взяти це на увагу і на другий сезон виставлять і українські пьеси.