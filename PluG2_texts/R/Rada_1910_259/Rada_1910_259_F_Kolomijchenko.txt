Майбутні Шевченкови роковини в Москві.
Московські українці, бажаючи взяти участь в загально-українському святі, що відбудеться з приводу 50-тих роковин з дня смерти Т. Г. Шевченка, почали вже робити заходи по упорядкуванню його. Дякуючи енергії і невтомности московського присяжного повіреного Сергія Михайловича Хвостова, закладається комітет, що керуватиме техничним боком українського національного свята в Москві. В цей комітет увійдуть представники: од професури, од преси, од адвокатури, од артистів, од художників і од студентів та курсисток вищих московських шкіл. Завданням цього комітету буде: зібрати потрібні для організації вшанування українського генія кошти, друкувати в газетах та журналах статті про Шевченка, підняти в громадянстві інтерес до вшанування його пам'яти; порозсилати відповідні запросини на московське укр. свято до інституцій і поважних діячів на національній українській ниві, як на Україні, так і в Галичині і т. д., і т. д. 
Ювилейне свято є думка розділити на дві самостійні частки. 26 го лютого, в день смерти Шевченка намічається торжеетвенне засідання, приблизна програма котрого така: читання коротких біографичних відомостей про Т. Г. Шевченка; промови і читанвя рефератів, присвячених пам'яті Шевченка, вислухання привітаннів од делегацій і читання телеграм; виконання музичних творів, присвячених пам'яті Шевченка, або написаних ва його слова; декламування творів Шевченка; виконання спеціяльної кантати й „Заповіту". 
Взагалі, комітет доложить всіх засобів, щоб перша частина вшанування українського велетня була як можна більш серйозна і солідно з наукового боку обставлена. 
Друга частина свята переноситься на початок березня для того, щоб мали можливість приїхати з Київа в Москву українські артисти. Ця частина, як намічено, має складатись з вистави української пьєси при участі кращих українських артистів, і концертного вдділу, де візьмуть участь, окрім київських артистів, українці — артисти московських театрів. В концертному відділі виступлять також мабуть бандуристи, лірники і народні співці, що певно, в той час будуть в Москві виступати в новому товаристві „Музики народа", що організувалося при Художественному Московському театрі. 
Після скінчення торжеств, намічено видати збірник статей, рефератів і промов, що будуть виголошені на Шевченковому ювилеї по ріжних місцевостях. 
І не самі тільки українці в Москві думають пом'янути Шевченка. З приводу того ж вже намічають свої програми московський „Литературно-Художественный" гурток, Громада Славянської Культури і инші. Тут же друкується новим, повнішим виданням „Кобзарь" на великоруській мові. Ф. Коломійченко.