Діяльність адміністрації.
Заборона. Одеський градоначальник заборонив Горданові читати лекцію „душевныя настроенія учащейся молодежи“. Випущені анонси про лекцію знято. На той випадок, коли дозвіл на читання лекції дасть попечитель шкіл, градоначальник, з свого боку, требує, щоб з програми лекції було викинуто все те, що торкається полового життя, шлюбу та простітуції.
Сектанти. В останній час з різних городів надходять скарги сектантів на утиски адміністрації та мисіонерів. Так, недавно в Катеринограді закрито молитвені збори общини баптистів без пояснення причин. Община послала в міністерство телеграму на імя діректора департамента духовних діл.
Одеська адміністрація сістематично одкидає по формальним причинам всі прохання поступових виборців про улаштування передвиборчих зборів в городську думу.
