Шкільні справи.
Дівоча гімназія. В Богодухові є дівоча земська гімназія. Будинок для цієї гімназії поставило земство. Будинок не одповідає —ні педагогичним ні гігієничним умовинам: класні кімнати малі, мало світла, од клозетів всюди по класах росповсюджується зіпсоване повітря. Будували цю гімназію на 5 класів і на 150 гімназисток, а теперь їх 286 душ і 8 класів.
Курси. Тепер уже виявилось, що на улаштованих у Херсоні літом педагогичних курсах буде 200 душ вчителів. Кожний повіт буде посилати вчителів на курси пропорціонально своїм шкільним комплектам. Читатимуть лекції київські професора та де-які вчителі середніх шкіл. Губернське земство улаштує для курсистів пансіон та дешеву столову. На кожного курсиста будуть видавать 1 карб. 25 коп. в день. Курси протягнуться з 10 іюня до 15 іюля.
