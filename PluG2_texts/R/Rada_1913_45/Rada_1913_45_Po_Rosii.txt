По Росіі.
-Переобмундіровання армії. „НовоеВремя“ пише: При головному інтендантському управлінні організовано особливу комісію для розроблення проекту про обмундіровання армії. 
Як відомо, зараз після російсько-японської війни було організовано скілько таких же комісій, результатом праці яких є сучасні форми одіжі. 
Дуже гарні в гвардії і в усій кавалерії, ці форми дуже скромні в армейських частинах піхоти, артілерії та інженерного війську, але ж вони значно кращі й зручніші за колишні форми. Але тільки військо переобмундіровалось і офіцери витратили немало грошей на нові форми, як уже заявляється проект нової форми.
Новий проект заміняє темно-зелені суконні мундирі, сюртуки і зелені штани мундирами та штанами „защитнаго" кольору, і це буде не тільки походною та щоденною формою, але й урочистою. 
Для голови — сіра „папаха". В гвардії, армейській кавалерії та кінній артілерії зостається стара форма і тільки для армейської піхоти, артілерії та саперів проект встановляє нову форму.

Зьїзд союзників. На зьїзді союзників голова київських союзників Вермишевський під оплески аудіторії радив послати привітання Державній Думі, бо міністри розжиріли й вимагають собі княжеських та графських тітулів. Японська війна і всі инші нещастя є наслідком того, що коло Царя згуртувались недостойні слуги. 
На останньому засіданні союзників спинився величезний скандал.
 Делегат від Новгорода порадив впорядити 21 февраля після молебну в Казанському соборі патріотичну маніфестацію. Пурішкевич повстав проти цього: союзники ображені, бо їх не допустили в собор.
 Новгородський делегат назвав Пурішкевича й Маркова революціонерами, бо, мовляв, вони проти маніфестації. Пурішкевич приступив до нього з кулаками — ледве розборонили. 
На панахиді союзників в обер-прокурорському домі був Маклаков (міністр) з дочками. 
Є чутка, що Маклакова дуже прохав на панахиду Саблер, маючи на меті завоювати сімпатії Маклакова в питанні про видачу субсідій правій пресі. 
Засідання зьїзду відбуваються тепер на «чорній» половині обер-прокур. дому. 
Спочатку засідання були в „парадній" половині. Вхід —з чорного ходу.
- Статистика урожаїв. При міністерстві внутрішніх справ організовано, під предсідательством П. Н. Георгієвського, міжвідомственну нараду для розробки проекта про правильну статистику урожаїв і запасів хліба в Росії.
 Нарада виробила цілу низку усяких заходів, при чому до співробітництва в справі вияснення запасів хліба визнано за необхідне запросити земські та городські інституції, а також особливих урядових кореспондентів, бо безплатні кореспонденти не досить старано виконують свої обовязки. 
(Р. Сл.).
- Інспектори народніх шкіл. Комісія по народній освіті постановила, щоб за інспекторів початкових шкіл призначались тільки особи з вищою освітою, а з тих, що скінчили учительські інститути, — тільки такі особи, які практично познайомились з справою початкового навчання.
Така постанова є наслідком того, що міністерство останніми часами почало призначати на посади інспекторів земських начальників, акцизних чиновників і инших особ, що не мають ні освітнього цензу, ні ознайомлення з початковим навчанням.  (Р. В.).
- Чутки про відновлення патріаршества. В церковних сферах в звязкові з приїздом в Петербург антіохійського патріарха та сербського митрополіта уперто ходить чутка, що під час ювилейних свят буде опубліковано указ про відновлення патріаршества. 
Кандидатом на посаду патріарха називають московського митрополіта Макарія.
- Всякі звістки. Цими днями на Обводному каналі в Петербурзі одкрито дім просвітних інституцій в память 19-го февраля 1861 року.
-В Минську фельдфебель Белько, вдаючи з себе жандаря, роспочинав політичні справи й висилав з сел євреїв. Окружний суд визнав Белька винуватим тільки в звичайному шахрайстві й засудив його до трьох місяців тюрми.
-Є чутка, що Лопухіна буде амністіровано особливим актом. 
- Директори казенних середніх шкіл в Варшаві вимагали од законовчителів, щоб вони навчали Закону Божому російською мовою. Законоучителі одмовились.
— На ювилейні свята в Петербург приїхало більш ста тисяч душ. Багато приїхало з-за кордону.
