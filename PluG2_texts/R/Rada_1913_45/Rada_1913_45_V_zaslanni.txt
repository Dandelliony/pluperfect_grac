В засланні.
(В сподіванні амністії).
Кожного дня приходить до мене Шайда, „кавказ-чолоек". Навідується, щоб упевнитись- чи не пишуть часом в газетах чого небудь про амністію. 
Я привик до Шайди. Вже по грюкоту дверей, яких він ніколи потихеньку не зачинить, я вгадую, що прийшов не хто инший як він. 
Ось він увіходить. „Здра аст!“— здоровкається він зо мною. Шайда сідає і вже „по духу“ я чую, що він хоче спитати мене про те, чи „манахивест" буде чи ні. 
- Не буде— кажу я. 
- Не буде?- скрикує Шайда і схоплюється з лави. 
- Не буде—додаю я. 
Така відповідь приголомшує Шайду й коли підчас нашої розмови спаде йому на око яка небудь газета, він зараз вхопиться за неї.
- Не карош газет! Раз пише правда, раз пише врьот... Не карош!.. 
І без надії, мов би ображений, Шайда прощається зі мною: 
—«Досидани, товариш!"
Коли ж я занехаю частину «не» й скажу, що „манахивест" буде, Шайда мій так і зазбірається до дому, на кавказ. --Ростов єдим мес ті?— питає він.
-Їдим, їдим—підбадьорую його неймучи віри своїм словам.
- Вот карошо будіт! Єдим лошадом, пашол!!. Досидани, справника! Досидани, губернатора! Досидани, хваршаль!!.. 
Так викрикує Шайда, удаючи як він буде прощатися з Олонією. І такий ви радісний, веселий та жвавий стає, що я зовсім не пізнаю його.
Мені здається, що передмною – не Шайда. Шайда не такий : Шайда завжде сумний. А цей—радісний і молодший. Цей говорить про сонце, про гори Кавказькі, про вільне життя! Цей заохочує й мене до міркувань і сонцем кавказьким нагадує мені сонце моє, сонце рідного краю...
 Кость С—як.
