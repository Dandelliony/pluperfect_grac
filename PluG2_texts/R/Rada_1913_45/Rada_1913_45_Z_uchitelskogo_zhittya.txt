З учительського життя.
Прохання. До богодуховського повітового земства звернулась з проханням бувша вчителька Арєхова, що прослужила по земських школах 21 рік, щоб земство дало їй грошей на гоїння ревматизму. На ревматизм вона заслабла тоді, як була вчителькою і жила в холодних та сирих школах. Пенсії Арєхова в рік одержує 40 карб. 55 коп. Управа спершу була асігнувала Арєховій 100 карб, одночасової до помоги, та земські збори не згодилися на це, і бідна, хвора вчителька, що оддала 21 рік найкращого свого життя земській службі, примушена йти з довгою рукою під церкву.
Ювилей. В Баришполі (на Полтавщині) вчителька земської школи М. Ф. Андрієвська справляла 30-літній ювилей. З 1883 року Андрієвська й до цього часу служить в одній і тіж школі. В день ювилею було багато бувших учнів вчительки та знайомих. Були представники і од де-яких газет. Нікого тільки не було од земства.
