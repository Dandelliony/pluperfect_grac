Клопоти „Холмського братства".
ХОЛМ, 22. „Православне братство" звернулось до попечителя київської шкільної округи з проханням завести в сельських школах обовязкове навчання співам. На думку братства, в останні часи православне населення Холмщини зовсім забуло „Русскія пЯТЬсни“ (цеб то українські) і православні церковні піснопіння, замінивши їх католицькими колядками і „краковяками". Для боротьби з цим братство енергійно засновує у Холмщині співочі товариства і гуртки, але цього мало. Братство висловлює надію, що з переходом холмських шкіл до завідування київської округи справа ця матиме кращі наслідки. ( Власн , кор.).
Чужоземні кореспонденти.
ПЕТЕРБУРГ, 22. Чужоземних кореспондентів не допущено на ювилейні свята.
Відгуки амністії.
ПЕТЕРБУРГ, 22, Видатніші адвокати заявляють, що указ сенатові не уявляє з себе амністії, бо він майже зовсім не торкнувся політичних справ.
Чутки про одставку Щегловітова.
ПЕТЕРБУРГ, 22. В кулуарах Державної Думи ходять чутки, що міністр юстіції Щегловітов подасться в одставку, коли скінчаться ювилейні свята.
Визволення арештованих.
ПЕТЕРБУРГ, 22. Визволено майже всіх арештованих підчас останніх трусів. Під арештом лишили тільки тих, в кого знайдено зброю, або прокламації. |
Арешт союзника.
ПЕТЕРБУРГ, 22. Арештовано капитана Боброва, що прибув з депутацією союзників. Коли їхали Височайші особи він кинувся вперед. Коли його арештували він пояснив, що хотів подати прохання. Поліція виясняє, хто він такий.
Вбивство городського голови.
РИГА, 22. В Аренсбурзі вночі якісь невідомі вбили городського голову барона Нолькена і його брата. Гадають, що це помста.
Всякі звістки.
ПЕТЕРБУРГ, 22. Відповідно амністії дістають дозвіл повернутись в Росію М. Горький і Нотович. З двинської тюрми випустили шлісельбуржця Морозова. Амністіровано також Короленка, Водовозова, Пєшехонова, Мартова. 
Патріарх антіохійський завітає до Київа і возьме участь в майбутньому всеросійському соборі, про який ходять уперті чутки. Собор має бути ще підчас великого посту. 
ПЕТЕРБУРГ, 22. Арештовано газету я «Лучъ» ч. 13 за статті: „День печали и скорби“, „Амнистія“,і „Протестъ противъ бойкота евреевъ». 
Вчора ввечері на Василівському острові скілька гуртків робітників при прапорах з революційними піснями хотіли вчинити демонстрації, але коли наблизилась поліція, робітники розійшлись.

