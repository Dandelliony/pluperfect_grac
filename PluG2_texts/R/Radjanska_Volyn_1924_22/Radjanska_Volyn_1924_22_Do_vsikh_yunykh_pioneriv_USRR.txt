До всіх юних піонерів УСРР.
31 серпня по всьому СРСР починається „Міжнародній Дитячий Тиждень". 
Вперше на Україні цей „тиждень" відбудеться після довгої і серйозної підготовки. 
Всі юні піонери знають завдання цього „тижня": об'єднати дитячі організації ріжних країн і показати комсомолові і компартії, яка могутня сила йде їм на зміну. 
Але не всі ще діти робітників і селян увійшли в організацію юних піонерів. 
Не всі ще діти знають про ії завдання і роботу. 
Особливо мало юних піонерів на селі. 
І ось перед вами, юні піонери, стоїть велике і почесне завдання під час „тижня" додати братерську руку не тільки закордонним юним комуністам, а й близьким своїм сусідам—сільській молоді, що не знає ще нічого про наш рух. 
Помогти організуватися селянським дітям—от головне практичне завдання яке ви повинні виконати під час свого „тижня". 
Хай же після нього у вас залишиться не тільки приємний спогад про наші свята і демонстрації—хай залишиться живий пам'ятник—мережа нових колективів ЮН на селі. 
В місті вас уже знають. 
Тут не багато треба нових організацій, але зате твердіше треба поставити під час „тижня" завдання: до другого „тижня"—жадного робітничого підлітка від 10 до 16-років, який би не був в організації юних піонерів. 
Гасло Шостого Всесоюзного З'їзду ЛРКСМ: на кожного комсомольця—юний піонер — треба перетворити в життя. 

Цей „тиждень" мусить ще більше об'єднати юних піонерів з керовником їх—комсомолом. 
Ми під час „тижня" організуємо збір на користь диткомгруп инших країн, де влада ще в руках буржуазії. 
Цим ми не тільки повинні практично допомогти закордонним товаришам, а й нагадати всім про те щастя, до’ якого ми вже звикли, —про щастя жити у вільній Робітниче-Селянській Республіці, де нам усі помагають у нашій роботі. 
За червоним кордоном діти не мають цього щастя. 
В надзвичайно тяжких умовах, дід загрозою виключення з шкіл, при суворих, переслідуваннях поліції проводять вони нині міжнародній дитячий „тиждень". 
їх погляди звернені на нас і на нашу комуністичну партію, що зуміла створити першу на весь світ соціялістичну республіку трудящих. 
Вони, як і ви, в ці дні щільніше згуртуються навколо червоного стягу всесвітньої революції і навколо комуністичної партії. 
В ці дні вн повинні сказати собі: Не випадково наш „тиждень" закінчується міжнароднім юнацьким днем, так само робота кожного з нас в організації юних піонерів закінчиться переходом його в ленінський комсомол, а з нього —в комуністичну партію. 
До цього, юні піонери УСРР, будьте готові. 
Ц.К.Л.К.С.М.У.