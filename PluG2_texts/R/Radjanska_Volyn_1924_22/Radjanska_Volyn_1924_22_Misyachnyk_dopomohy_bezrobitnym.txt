Місячник допомоги безробітним.
Останнє засідання місцьради було присвячено обміркуванню питань, звязаних з переведенням в Житомірі місячника боротьби з безробіттям. 
Робота Губкомісії. 
Тов. Гуцало інформує секцію про роботу, що пророблена губкомісією у справі переведення місячника. 
З доповіді виявилося, що до 24 серпня поступило безпосередньо в губкомісію 357 списків, на які начисляється податок з квартирньої платні. 
1014 списків нетрудового елементу повернено в райони міліції для перескладання. 
1600 списків передано 3-му району міліції для заповнення. Закінчується зараз начислення податку на орендарів крамниць. 
Податок з них в найближчому часі буде зібраний. 
Начислення податку на трамвай, на електро-енергію проходить успішно. 
Роспочинається приплив коштів на спеціяльно-відчинені біжучі рахунки в державбанкові та ощадних касах. 
Доповідач зазначає, що до сього часу зроблено дуже мало, бо фактично місячник провадиться лише з 20-го серпня. Секція визнала потрібним поширити агітаційну кампанію та поклопотатись перед губвиконкомом про продовження місячника до 10 жовтня. 
Перевірка матеріяльного положення безробітніх. 
Далі секцією була заслухана доповідь комітету каси соціяльного страхування про роботу, що-до перевірки майново-матеріяльного положення безробітніх, що отримують допомогу. 
Перевірка проходить поки кволо, бо цією роботою всього зайнято 16 членів секції. 
Не дивлячись на це, перевірка все-ж дала де-які наслідки. 
З'ясовано, що де-які безробітні, що отримують допомогу мають побічні заробітки та мало потрібують. 
Секція вважає роботу, що-до перевірки майново-матеріяльного положення безробітніх досить поважною й пропонує всім членам секції прийняти в цій роботі саму активну участь. 
Пропоновано також комітету каси притягнути до обслідування членів комітету та правлінь спілок. 
Кампанія повинна бути закінченою не пізніше 1-го жовтня. 
Постановлено притягнути до судової відповідальности осіб, що неправильно отримували допомогу з каси соцстраху. 
Місячник по округах. 
В найближчому засіданні губкомісії буде поставлено на обміркування питання про переведення місячника допомоги безробітнім по округах, за таким-же прннціпом, як в місті.