Украінізація державного апарату.
Стан справи на Волині. 
Починаючи з червня місяця б, р., всі установи прискорили та налагодили працю в справі українізації 
Особливо це можна сказати про губфінвідділ, місцгосп, гублісуправління і навіть губсуд, котрий, після значної і цілком непотрібної перерви, хоч і з .запізненням, знову роспочав роботу. 
Тепер стан українізації в м. Житомірі в числах такий: всього службовців в державних установах, крім обслуговуючого персоналу (дворників, сторожів, кур єрів та инших)—1325. 
З них закінчили курси української мови і тримали іспит 679 чоловік, з котрих виявили задовольняючі знання 456 службовців і зараховано на повторний курс 222 чоловіка. 
Крім того задовольняюче оволоділи' мовою біля 40 безробітніх спілки Радробітників. 
Зараз вчиться на курсах ще 430 службовців та 45 безробітніх, демобілізованих червоноармійців. 
Курси закінчаться в більшості установ 1-го жовтня, а по де-яких (ДПУ, прокуратура, військомат)—в листопаді місяці. 
Але й тепер, коли уже українізація мала бути закінченою, мається по установах ще 310 службовців, що не володіють, українською мовою і не вчаться при чому з цієї кількости І6B чоловік (56 відс.) припадає на робітників, а 142—на техпичних.
Про стан українізації в округах. 
За тими відомостями, що маються від Коростенської та Житомірської округи, видно, що й там план українізації ще не реалізовано, хоч з червня місяця й там робота почалась більш інтенсивно.
На Коростенщині курси були закладені для всіх співробітників окружного й районних центрів, але відвідування їх дуже неретельне. 
До навчання на курсах на Коростенщині було лише 120 службовців, що володіли українською мовою, тепер же на 22 курсах вчаться ще 560 службовців. 
Окружні відділи: фінансовий, місцгосп, земельний, адміністративний, ДПУ, інспекція праці та прокуратура- працюють майже цілком на російській мові. 
Райвики Коростенщини. 
8 перейшли на українську мову на половину, а один (Барашівський) —на всі 100 відс. 
Житомірська округа подає відомості, що вона зукраїнізована майже остаточно. 
Таким чином, як-ні-як, а справа українізації і в Житомірі і в цілій губерні посовується, більшу частину роботи пророблено і на черзі стоїть питання остаточної українізації установ. 
Остаточної українізації установ не можна досягнути, поки в установах лишиться хоч по одному службовцю, котрий не володіє українською мовою. 
Як уже зазначалося вище, в м. Житомірі з загальної кількосте 1325 службовців лишилося тільки 310 чоловік, що не вчаться української мови, в губерні їх також не більше третини загальної кількости службовців. 
Це ті службовці, котрі майже всі уперто не хотіли вчитися української мови. 
Установам потрібно вжити надзвичайних заходів, пропонованих їм президією губвиконкому, щоб в найближчий термін в установах не лишилося жадного робітника, котрий би гальмував справу. 
І. Гаденко.