Чи варто сіяти рядковою сіялкою?
§ 16. „Села та земельні громади, що зробили в себе рядковий посів озимини й ярини на площі не меншій ик 1/4 всього засіву, одержують премію 3-і степені, або 10 відс з податку".

(З «станови Губвиккому від 30-го липня 1924 року)

Рядковою сіялкою можна засіяти в день 3 —4 десятини. 
За 20-ть днів сівби весною і 15 днів в осіни одна сіялка покриє до 100—120 дес. 
На кожній десятині зберігається при цьому 2—3 пуда насіння і побільшується врожай на 5-8 пудів. 
Таким чином на 100 Десятин засіяних рядковою сіялкою припадає прибутку не менш як 1000 пудів. 
Рядкова сіялка для селянського вжитку коштує коло 80—120 карбованців. 
Як бачимо, що село, чи товариство яке б придбало собі рядкову сіялку й перейшло до рядкового засіву на кожний витрачений на купівлю сіялкн карбованець одержало б вкінці року 10, себ-то 1000 відсот. 
А крім того, ще і нагороду в 250 карбованців, або знижку в 10 відсот податку. Чи не варто ж перейти до засіву рядковою сіянкою? 
Чому ж при сівбі рядковою сіялкою користь така велика?
Сіялка, як звичайна машина, розподіляє насіння по полі так гарно, як самий кращий сівець не зробить цього руками, через що кожна окрема рослина займає однакову площу землі і простору, не нриходиться ії змагатися одна з другою за світ та тепло їжу та воду і втрачати на цьому свою силу, а тільки цілком вискористовувати цю останню для свого розвитку. 
Опріч того, рядкова сіялка ще й заробляє насіння так гарно, що краще не треба. 
Вона вкладає зерно по дні рівчака, що його проводить сошник одно від другого на рівні відлеглости і присипає зверху пухкою землею. 
Річ в тім, що чим глибше зароблене зерно в ріллю, тим трудніше наростові пробитись наверх і часто трапляється так, що парост замірає не досягнувши до верху, або вилазить на світ дуже тоненьким й кволим, бо багато йому прийшлося витратити сили поки він пробив собі дорогу через товстий шар грунту і той запас її, що мався в зерні і повинен був піти на зріст міцних корінців та здорового першого листу тратиться марно на довгу подорож. 
Так, що виходить, що ніби то чим мільче буде зароблене насіння, тим ліпше, і старі господарі навіть радять не зароблювати пшениці глибше як на 1/1 цаля, а про жито кажуть, що його треба так зароблювати, що-б воно бачило небо. 
Але це гаразд як сіяти в вохку ріллю і після засіву до-який час перепадають дощі, аяк що приходиться сіяти в суху землю і сподіваються я надалі сухої погоди, то треба зароблювати насіння глибше, —до вохкого шару, що-б дати йому змогу як скоріше набубнявіти. 
Ото-ж рядковий засів і дає змогу без труднощів заробити насіння на яку хоч глибінь 
Як зароблювати ж поле ралами, чи боронами, то багато насіння залишається зверху і висихає, ще більш закопується в глибінь, з якої вже не може вибратися. 
Через це-й приходиться висівати при такі заробці на 2—3 пуди більш на десятину, ніж то потрібно. Поле при розкидному засіві виходить рябим і залежно від погоди або загущеним, коли під час засіву перепадають дощі і більшість зерна зійде, або обрідженим, при посушливій погоді. 
Засів рядковою сіялкою потрібує кращої обробки ріллі ніж при роскидному засіві, що вже само но собі робить гарний вплив на лальніший зріст і врожайність засіву. 
На буйних землях, де хліб завжди полягає, рядковий засів—найліпший заход до боротьби з цим явищем. 
Рядковий засів дає рівний хліб, одностайне зерно, що має велику вагу для експорту. 
Для пшениці і для жита врожай при рядковому засіві більший, ніж при роскидному. 
Найліпшою нормою висіву як для жита, так і для пшениці буде 8—9—10 пудів на десятину. 
При роскидному засіві нігде не можна досягнути такого врожаю, як при рядковому. 
Врожай пшениці при рядковому засіві в порівнанню його з врожаєм при роскидному збільшується від 25 до ІОО відсот., проти кількости висіяного насіння. 
Купувати рядкові сіялки селянам з'окрема не приходиться, по перше дорого і по друге—не доцільно. 
Сівник буде стояти весь час без роботи. 
Для купівлі її належить скупчуватися в сільсько-господарські артілі, або спілки, для загального користування. 
Губсельбанк відпускає для такої купівлі пільгову позичку. 
Багато рядкових сіялок знаходиться в радгоспах, агробазах, на прокатних станціях іт. ин., звідки завжди можна одержати їх на час засіву. 
Селяне. Використовуйте ж рядкові сіялки в час засіву. 
Не давайте стояти їм зайво! 
Звертайтесь до своїх агрономів та інструкторів, вони научать вас як ними сіяти! 
Складайтеся в артілі і спілки для купівлі рядкових сіялок! 
Рядкова сіялка за один рік оплатиться з великимм прибутком! 
Повертайте нагороду за рядковий засів на купівлю рядкових сіялок. 
Ельс