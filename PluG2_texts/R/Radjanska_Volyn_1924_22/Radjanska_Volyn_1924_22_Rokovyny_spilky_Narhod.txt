Роковини спілки „Наргод".
(В м. Полонному)

15 серпня в нас відбулись роковини спілки „Наргод". 
Ще за два тижні до юбілею—на засіданні робочкому однією з делегаток (головою робочкому) було запропоновано в день роковин дати виставу власними силами робітниць. 
Ухвалено було поставите невеличку п'єску; випустити кільки робітниць з декламаціями та хор. 
З великим запалом робітниці роспочали розучувати п'єску, вірші для декламацій та пісні. 
В день роковин відбулись врочисті збори. 
Виступали з привітанням представники всіх установ, а також і робітниці. 
Після врочистих зборів роспочали виставу. 
П'єсу виконали гарно; вдало вийшли номера декламації та співу. 
Наприкінці—танці. 
Робітниці надзвичайно були задоволені зі свого святкування юбілею. 
За один рік спілка „Наргод"спромоглась дати чимало робітниці. 
Де-які з них цілком ліквідували свою неписьменність; багато бере участь на зібраннях, підносять ріжні запитання, цікавляться всім корисним для робітниці та відвідують пункт що-до ліквідації неписьменности. 
Делегатки вилучені до робочкому, до нарзасідателів та инш. комісій, відвідують їх акуратно. 
Поміж робітниць переводиться систематична праця що-до поширення їхнього розвитку: влаштовуються збори, читаються лекції. 
Зараз спілка ;,Наргод“ об'єднує 182 хатних робітниць; з по-між них в спілці є 80 чоловіка. 
Всі робітниці усвідомили собі, що спілка-то є певний захист від експлоатації з боку працедавців. 
Вольська.