Радянське будівннцтво на місцях. (Із розмов з делегатами.)
Романівський район.
(Тсв. Глинчук.) 
Цими днями остаточно сформовано Романівський район із частин розформованого Миропільського району. Всі установи розташовано по відповідних приміщеннях. На жаль, районний центр відірваний від деяких сел через кепський стан шляхів.
Підготівля до перевиборів 
сільрад та КНС переводиться по всіх населених пунктах. По всіх селах районові та сільські установи склали відчити. Населення підкреслювало недостатнє поширення шкільної мережі: обмежений ремонт мостів та шляхів то-що. Зараз переводяться ревізії та обслідування сільрад. Вони
виявляють всі галузі праці низового апарату. Помічається багато хиб, наприклад виявилось, що Мало-Козарська сільрада відірвана від селянства, непрацездатна й т. и. Що до сільського господарства, то воно як і по инших районах міцніє й увесь час поширюється. Озимий клин поширено проти минулого року на 4 відс. Є небезпека, що бурякосіяння цього року зменшиться через те, що платню за буряки цукротрест установив дуже низку.
Лісові справи. 
Порубки ліса цього року збільшилися. Це пояснюється тим, що відведена для селян лісосіка задовольняє лише 25 відс. населення.
Коростишівсьний район.
Тов. Синчук. 
Головну увагу райвик звернув на переведення підготовка до перевиборчої кампанії. По всіх селах райвика та сільради склали відчит. 
Населення поставилось до них дуже уважно й довго обговорювало кожне питання. Найбільше селянство торкалось потреби поширення мережі шкіл та лікнепів, збільшення відпуска населенню лісоматеріялу то-що. 
Відбудування промисловости.
Промисловість в районі відбудовується. Цими днями відкрито гуральню, шо не працювала на протязі 3 років. Що-місяця гуральня дасть по-над 100 відер спирту. На паперовій фабриці продукційність праці вища за довійськову. Відбудовано також багато галузів кустарної промисловости, текстильну то-що.
Сільське господарство. 
Населення виявляє бажання сіяти інтенсивні культури. Площа під хмелем, проти минулого року, збільшилась удвоє.
Меліорації не переводиться, хоч і є в ній потреба. Землеустрій переводиться по 4 селах.
Шкільна справа. 
В районі тепер стоїть краще, а-ніж минулого року. Школи обслуговувають 80 відсотків (понад три четверті) дітей шкільного віку. Відчувається лише брак підручників, особливо для шкіл нацменів. Довбишанський польський район.
(Тов. Олдаківський). 
Велику увагу ми звертаємо зараз на зміцнення низового радапарату. Ревізії сільрад, що їх оце тепер переводиться, значно підвищила активність селянства. 
Підчас ревізій виявилось, що голова Тартачківської сільради, а також голова КНС і голова Відмянської сільради робили різні незаконні вчинки. Справи про цих осіб передано прокуратурові, а на їхні місця обрано инших. До кінця цього року буде обревізовано ще 6 сільрад у найбільш віддалених від районного центру пунктах.
Стан шкільної справи. 
В районі є 29 шкіл, з них 2 українських й 1 німецька; по решті шкіл навчання провадиться польською мовою. 
Треба зауважити, що стан шкільної справи досить таки незадовольняючий. З 29 шкіл лише 4 мають свої приміщення. Иншіх-ж школи містяться у звичайних селянських хатах, дуже тісних і не пристосованих. 
Учителів замало й навантаження на кожного 70—80 дітей, що погано відбивається на роботі. Підручників дуже мало.
Сільське господарство.
 Недавно переведено обслідування стану сільського господарства району. Тягнулося обслідування біля 3 тижнів, за участю агронома польської газети „Серп“. 
Виявилось, що скотарство є головне джерело прибутків населення. Але прибутки останніми часами зменшились, бо погіршилась якість худоби. 
Машинопостачання не налагоджено; сільгосп. машини, що їх одержують с.-г. кредитові товариства, не відповідають грунтовим умовам району. 
Більш половини всієї землі потрібує меліорації, але до цього часу її не розпочато, також не переводиться землеустрій, хоч і є в цьому потреба. Бо не зважаючи на переважно-хуторську систему, багато в господарств, що мають землю у скількох шматках. 
Шляхі й містки вимагають великого ремонту. Відпущених коштів не вистачало для налагодження шляхової справи. Особливо в тяжкому стану мости округового значіння.
Меддопомога населенню. 
В цій справі є значні досягнення. Тепер працює в районі 2 амбулаторії, а третю буде незабаром відкрито. 
Взагалі обслуговування населення лікарською допомогою поставлено досить гарно. На жаль, нам бракує лікарів. 
Польського населення в коло 32 тисяч, українців коло 6 тисяч та німців — понад 3 тисячі. 
Треба сказати, що національна політика Радянської влади значне збільшила активність нацменшостей, зокрема польських мас. Вони беруть жваву участь у радянському будівництві. Взаємовідносини між польською, українською та німецькою людністю гарні.
