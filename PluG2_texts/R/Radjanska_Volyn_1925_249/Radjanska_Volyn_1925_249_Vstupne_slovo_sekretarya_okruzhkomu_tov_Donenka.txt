Вступне слово секретаря окружкому тов. Доненка.
Вчора, о 4-ій годині дня, в приміщенні клубу Донецького полку, розпочала свою працю 5-а округова партконференція Волини. 
Конференцію відкрив секретар округового партійного комітету тов. Доненко, який у свому вступному слові сказав таке:
Головні менти, що визначають наш внутрішній стан. 
Товариші! П'ята Волинська округова конференція збирається в в умовах, трохи відмінних від тих, що були за часу скликання 4-ої конференції. 
Звичайно, попередні наші партійні з'їзди та конференції мали свої особливості. Але теперішня наша конференція дуже важлива й внзначається цілком новими ментами. 
Перше –  це виключно значний зріст активности нашої партії. Ця активність уже дала надзвичайно важливі й корисні наслідки також і в нас на Волині. Яскравий приклад того, оскільки велика ця активність, це теперішній соціяльний склад нашої партійної конференції. Ще раз підкреслюю, що активність партійних мас на цій конференції значно більша, а-ніж була раніш. 
Друге—що відрізняє нас від попередніх конференцій—це виявлення активности робітничих та селянських мас. 
Нарешті, ми маємо ще одну виключну особливість. Це –  буйний, надзвичайно буйний зріст нашого господарства. Тут треба сказати, що швидкість цього зросту подекуди навіть випередила наші розрахунки. 
Ми з початку кампанії поставили собі за мету—досягнути довійськового рівня. Але ми його перегнали й подекуди помилилися. 
Це, звичайно, не означає, що цю працю нашу не треба поширювати далі. Треба не забувати, що від розвитку нашого господарства залежить наша перемога: від того, хто швидче налагодить своє життя, —ми чи капіталістичні держави, — залежить кінцева, остаточна перемога. 
Але все-таки треба десять разів відміряти, а один раз—відрізати. 
Тут було дуже багато об'єктивних (від нас незалежних) причин, що не дали цілком здійснити наші плани. 
Головне з них—це те, що з нашим хлібом ми не впорались, не зовсім правильно підрахували. 
Наші вороги, зокрема меншовики, ще напередодні збору врожаю віщували з-за кордону, що „більшовики згинуть не від голоду, а від ситости". В цілому їхні твердження, звичайно, були неправильні.
Але дійсно, наш надзвичайний зріст, наш урожай, що з ним ми повинні правильно впоратись, — утворили надзвичайні труднощі. 
Ось, які внутрішні обставини визначають наше теперішнє становище.
Наші зовнішні перемоги. 
Ця конференція відбувається саме в той час, коли ми маємо надзвичайно багато справжніх досягнень у справі світового професійного руху та здійснення гасла єдиного фронту. 
Досягненням являється не тільки те, що англійські товариші на минулому з'їзді ухвалили нашу більшовицьку лінію. Надзвичайно показовим є також і те, що така заскорузла й відстала в свому робітничому рухові країна, як Америка, яка ніколи не підтримувала гасла єдиного фронту в робітничому рухові, — тепер обирає делегацію, щоб надіслати її до нас, до Радянського Союзу. Це, товариші, величезна перемога. 
Ще одну перемогу ми маємо в тому, що наша братерська чехословацька компартія зробилася найбільшою партією в парламенті. Такого ляпаса світова буржуазія ніяк не сподівалася. Досі Чехо- Словаччина корилася буржуазії й перебувала під упливом другого (меншовицького) Інтернаціоналу. Теперішні вибори показали, наскільки зріс пролетаріят Чехо- Словаччини. За короткий час компартія там, замість 600 голосів, здобула їх понад мілійон. Це голоси не дрібної буржуазії, не інтелігенції та службовців, а голоси кваліфікованих робітників, що працюють на фабриках та заводах Це знов-таки величезне досягнення. 
Багато є в нас инших досягнень. От, хоч би й Хіна (Китай). Допіру одержано відомості, що найчорносотеннішого хінського генерала Чжан Цзо Ліна вже фактично розбито. Більшість генералів відмовились його підтримати, ставши на бік командувача народньої армії. Це—один з найсерйознійших і тяжких ударів, що їх колись мала буржуазія—в особі американського й англійського капіталу, та ще й з того боку, звідкіль вона цього менш за все очікувала. 
Ми ані на хвилину не можемо забувати слова Володимира Ілліча. Він казав:—„Як-що вам треба йти на Лондон, себ то доведеться битися з англійцями, то пам'ятайте, що прямий шлях до Лондону не через Ла-Манш (протоку коло Англії), а через Індію, Індо-Хіну. 
Тепер до цього можна додати через Пекін, Афганістан, Харбин (себ то через східні азіятські країни). Отже, цілком ясно, чого нас так цікавить становище на Сході. 
Напружимо нашу увагу. 
Сьогодні ми збираємось самйстійно творити політику партії за участю робітничих та селянських мас. Ми повинні будемо самостійно взятись до вирівнювання всіх господарчих фронтів нашого Союзу. Ми повинні разом з робітничою класою й селянством посувати вперед, далі й далі, народне господарство. 
Це зобов’язує нас поставитись до наступної праці серйозніш і де треба — виправляти її. Це вимагає від наших партійних мас уважнішого та обережного підходу. 
Та активність, що її досі виявляла наша партія, дає нам підставу сподіватись, що наша партконференція розвяже всі завдання які стоять перед нею, та що ми з роботою впораємось краще, аніж досі. 
За дорученням Округового Комітету, дозвольте вважати 5-у Волинську Округову Партійну Конференцію відкритою.
Вибори президії. 
Конференція переходить до виборів президії та комісій.
До президії конференції обрані такі товариші: Доненко, Сніжко, Сумцов, Меєрченко, Федотов, Новиков, Суров-Кузин, Пронашко, Кучинський, Данилов, Клейновський, Ампилова та Струсинський. 
На почесних членів президії обрано т.т. Сталіна, Петровського та Кагановича. 
До мандатної комісії обрані т.т. Тукалов, Васильєв, Новиков, до секретаріяту —т.т. Варжало та Ігнатюк. 
До редакційної комісії —т. т. Глінський, Трофимов та Капітула. 
Після затвердження регламенту конференція заслухала відчитну доповідь округового партійного комітету.
