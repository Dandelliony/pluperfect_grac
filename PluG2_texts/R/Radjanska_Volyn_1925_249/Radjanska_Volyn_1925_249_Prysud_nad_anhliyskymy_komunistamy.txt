Присуд над англійськими комуністами.
Передучора найвищий англійський суд ухвалив присуд у справі проводирів англійської комуністичної партії. 
Членів центрального комітету компартії т.т. Інкпіна (голову), Політа (генерального секретаря), Галахера, Ганінгтона та Реста (секретаря комсомолу)—засуджено до 12-ти місяців ув'язнення кожного. 
Як спосіб покарання, суд визначив для них не звичайне перебування у в'язниці, а примусові тюремні роботи. 
Засудження комуністів викликало велике обурення в англійських громадських колах.
 Найстаріший член англійської робітничої партії Ленсбері заявив, що присуд це—іще нечуваний в Англії. Цим вироком англійський суд цілком і одверто визнав свій класовий буржуазний характер. 
Секретар англійської спілки шахтарів Кук заявив: 
— Обов'язок цілого робітництва Англії втрутитись у цю справу. Ми не можемо байдуже дивитись, як порушується волю слова. Робітнича класа повинна оборонятись.
