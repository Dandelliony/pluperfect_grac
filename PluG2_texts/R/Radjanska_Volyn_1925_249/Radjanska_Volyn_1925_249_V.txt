Навколо конференції. Кого обрано на 5-ту окрпартконференцію.
5-а Волинська округова конференція збирається в сприятливіших умовах, а-ніж попередні конференції. Одначе, сами обставини тепер значно складніші, а-ніж раніш. 
Конференція має звести підсумки минулій роботі, від 1-го травня, по всіх ділянках — внутріпартійній, політичній, радянській, професійній то-що. 
Переглядаючу минулу роботу, конференція визначить досягнення, докладно обговорить усі хиби, що траплялися в роботі, та накреслить низку заходів до дальшого підсилення праці, так на селі, як і в місті. 
Вже самий склад конференції дає певність, що робота ЇЇ дасть гарні наслідки. 
На 130 делегатів, що їх обрали на райпартконференціях та на загальних зборах міських осередків,—є 84 робітники, 26 селян та 20 службовців. 
По національності делегати розподіляються так: українців —43 чол., росіян —39, євреїв—25, поляків — 9 та инших нацменшостей— 10 чоловіка. 
Партійний стаж делегатів такий: 1900 по 1916 рік —7 чол., з 1917 р. —23 чол., з 1918—19 р.—47 чол., з 1920—21 р,— 28 чол., з 1922—23 р. —4 чол., з 1924—25 р.— 21 чолов. 
Тут ми не рахували ще делегатів від військових парторганізацій, яких буде 25—30 чол. 
Вибори делегатів пройшли на основі широкої внутріпартійної демократії. 
Як на райпартконференціях, так і на осередкових зборах кандидатури голосувалось персонально. Ніякого нав'язування списків не було. 
В.
