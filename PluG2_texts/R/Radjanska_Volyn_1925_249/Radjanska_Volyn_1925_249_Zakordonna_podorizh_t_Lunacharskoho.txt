Закордонна подоріж т. Луначарського
Російський народній комісар освіти тов. Луначарський приїхав цими днями до німецької столиці Берліну. Його приїзд дуже зацікавив громадських, політичних та наукових діячів. 
Передучора до Луначарського прийшли представники німецьких та инших чужоземних газет. Тов. Луначарський розповів їм про те, як поставлено справу народньої освіти в радянських республіках, які вже є поспіхи та як у нас борються з неписьменністю. 
Газетярі багато розпитували Луначарського й ретельно записували його відповіді. 
Того ж дня в робітничому районі міста Берліна було влаштовано виставу з написаного т. Луначарським. Робітники, що прийшли на виставу, щиро й гучно вітали тов. Луначарського, який завітав до театру.
