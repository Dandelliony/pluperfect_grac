Арешт бувшого діктатора.
В Португалії ще за життя вбитого короля Карлоса, батька Мануеля, лютував скілька років повновласний міністр і діктатор Франко. Як вбили короля Карлоса, то народ хотів розправитись по своєму і з Франком, але він тоді утік кудись. В останні часи він приїхав до Лисабону і тут жив аж поки оце Його не арештували за те, що він, будучи діктатором, хотів скасувати конституцію в Португалії і заплатив борги короля Карлоса з державної каси. Допитував його судовий слідчий після арешту. На допиті Франко заявив: „Я мав на це - згоду короля*. На це слідчий одповів: „Але ви були одповідальним міністром і без згоди парламенту не могли скасувати конституційні привилеї, крім того ви дали право губернаторам закривати газети, тоді як основні закони це заброняють і забезпечують волю слова". На це Франко нічого не сказав і його арештували, бо перед допитом він збірався вже кудись втекти на автомобілі. Через день Франка випустили на поруки за милійон застави.

