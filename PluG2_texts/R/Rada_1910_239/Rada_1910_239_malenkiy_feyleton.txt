Маленький фельєтон.
Нововременський басаманщик. „Мужик роспалив багаття і напік стільки всякої їжи, що генерали навіть подумали: *чи не дати й дармоїдові трошки? {М. Салтиков. „Як мужик двох генералів прохарчив“). Відомо всім, що славетний російський сатирик так і вмер, не дописавши своєї казки про двох генералів і мужичка.
Перервав він на тім, як... Ну, та перекажемо кінець казки хоч на пам'ять, бо не маємо під рукою. „Назбірав мужик пуху м'ягкого лебедячого і намостив у човні.
Потім, обравши генералів одноголосно депутатами, щоб вони про його мужикову долю піклувалися, положив на дно, перехрестився і погнав човен.
От нарешті й Валика Под'ячеська, чи то пак... Таврійський Палац. Сплеснули руками думські пристава з Остен-Сакеном, побачивши, які тепер... чи пак, депутати гладкі, білі та веселі.
Напилися депутати кохвію, наїлися смашних білих паляничок, понадівали мундіри, порозсідалися в кріслах і давай державними міліардами порядкувати.
Одначе й про мужика, що довіз їх, вони не забули таки — вислали йому горілки чарку, хоч як не галасував сердитий депутат Челашев і п'ятака грошей — гуляй, мужичище!" Далі казка мовиться так: Та не довелося дармоїдові й погуляти.
Підійшов до перекупки купити насіння, дає їй, а вона не бере, каже — фальшивий.
Глянув мужик на один бік —„п'ятак серебром", перевернув на другий—-„проект загальної освіти». Справді якийсь кумедний — подумав мужик, почухав потилицю, зав'язав у вузлик і пішов далі.
Підглядів, як мужик купував насіння, нововременський Меньшиков, і заздро йому стало, що мужика нагородили п'ятаком, хоч і фальшивим, і замислив він одібрати подарунок у мугиряки: бо що там не кажи, а хоч на шага щербатого в нім є міді.
Підсуну я ледареві щось із свого запасу, — гадає Меньшиков, —а той мені згодиться.
А йому не вперше такі справи — вже уславлений на всю Росію рецідивист.
Ось допіру „Ръчь", „Голость Москвы" й „Гражданинъ" спіймали його на гарячому вчинкові, з „поличнымъ", мовляв, бо, побабравшись руками в нововременських помиях, познаходили там „веществення доказательства", а, знайшовши, зцупили з юди шкуру „щиро-заблудшої" вівці.
Хотів він і перед мужичком прикинутись овечкою, але пригадав, що овеча шкура лишилася в руках у „Ръчи“. Нема що робити: мусів з вовчими іклами підходити: хоч і важенько, та не неможливо—можна приставитись не звичайним вовком, аяк у казочці — вовком-панібратом.
Витяг Меньшиков з кишені стертий від частого вживання олив'яний п'ятак, зав'язав у вузлик, зробив заклопотане обличчя, випередив мужика й, не озираючись, впустив хустку з п'ятаком з-під пола на пішоход, а сам пішов далі.
Мужик баче—лежить щось, підняв, розв'язав олив'яний п'ятак. „Ну, що ж, — муркнув, —що Бог послав, усе в торбу"... Тільки що сховав у кишеню, як ось Меньшиков.
Ти часом не підняв моєї хустки? Еге ж, підняв, — відповідає мужик —а чи ваша, то не знаю.
А ну, покажи. Мужик витяг, показує. Ні, — каже Меньшиков, — наче не моя.
А то що в тебе іще? Та це мені депутати подарували за мою працю. Ось гляньте.
Меньшиков розв'язав узлик, подивився — справді, мідяний п'ятак. Ну, дак, значить, то мій, олив'яний — сказав і почав зав'язувати.
Але, маючи в руках моторність надзвичайну, зав'язав мужикові свого, а собі взяв мужикового.
А мужик — гава, давно відомо, навіть не глянув і заховав за пазуху. До побачення, — кинув Меньшиков, поспішаючи чим-дуж од мужика.
Йдіть здорові, — промовив ,сіряк" і пішов своєю дорогою, наспівуючи: ,Е —ох ты, ночка темная!..." Доплентавшись додому, витяг хустку й хвалиться жінці: А глянь лишень, чим мене депутати нагородили за те, що допер їх до Думи.
Розв'язав, глянув і очім не йме віри: з одного боку викарбовано звичайнісіньку дулю, а з другого написано меньшиковські 'афоризми: “ГрамогЬи не варять вт. Бога, земную вдасть, въ загробную жизнь и въ нравственньїй законь.
Неграмотний крестьянинь глубоко предант» отечеству, героически въренъ родной власти‘‘. От тобі й маєш.
Обдурив, вражий син, — промовив мужик, чухаючи потилицю — Ну, та байдуже, якось воно буде.
А це віддай, жінко, хлопцеві, — хоч свинчатку зробе. А Меньшиков, прибігши до редакції „Новаго Времени", сів писати проекта про „министерство упразднеаія народнаго просвъщенія”. Кажуть, що октябристи обіцяли підтримати цей новий проект... Всяко буває!.. Тут і казці край.
Провінціал.
