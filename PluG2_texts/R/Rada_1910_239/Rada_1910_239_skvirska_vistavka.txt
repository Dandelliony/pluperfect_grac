Сквирська виставка.
У г. Сквирі (на Київщині), 17 октября, в 12 годин дня, по молебні відкрили виставку, яка тяглась два дні.
Цю виставку губернське земство доручило улаштувати помішникові повітового агронома д. Покришкіну.
Можна сказати, що виставка добре вдалась. На виставці були ось які відділи: 1) хліборобство, 2) животноводство, 3) молочарство, 4) садівництво та огородництво, 5) хліборобських машин, 6) бжільництво, 7) кооперація 8) кустарство.
Хліборобський відділ невеликий був, але за те гаразд упорядкований. Між иншим було виставлене ціле хазяйство хлібороба Сукача, з села Кривого.
Люде коло цього найдовше затримувались і залюбки Читали кожен нанис, а всі написи були пороблені чистою українською мовою.
Селяне говорили між собою: це гарно: виставив не тільки свій труд, а ще й написав по нашому*. Д. Сукач за свої експонати дістав грошеву на граду.
За хліборобство і животноводство д. Бойко, з хутора при селі Городищі - Косовськім, дістав малу срібну медаль.
З скотарства відзначалось два бугаї симентальської породи-—селян Чорноушенка, з села Постуворівки і Твардовського, з села Домонтова, яким за це дали по бронзовій медалі.
Підчас виставки читали лекції губернські інструктори про полеводство, хліборобство, молочарство, про потребительську кооперацію.
На лекціях бувало від 80 до 120 чоловік селян. По кожній лекції інструктор давав пояснення по своїй спеціяльності.
Наград комісія видала: 1 срібну медаль, 5 бронзових, 10 похвальних листів.
Для бідніших селян було роздано 27 грошевих наград від 1 до 10 карб. Треба згадати, що в кооперації на виставці брало участь тільки Косовське позичково-зберігательне товариство і за це йому видали похвального листа.
Крім цього експертна комісія доручила предсідателеві виставки д. Покришкіну послати подяку батюшці Крижановському за його працю в гуртовій роботі.
З садівництва визначались експонати д. Юркевича, з с. Кривого. Експертна комісія висловила д. Юркевичеві подяку.
П. Магомецький, з с. Кривого, дістав похвального листа за старанну діяльність в справі садівницгва між селянами с. Кривого і сусідніх сел.
