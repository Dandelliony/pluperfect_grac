Т-во „Просвіта“ на катеринославській виставці.
В „Въстникъ Южно-Русской Областной виставки» № 121 находимо таку замітку про вітріну Катеринославського товариства „Просвіта". Ця вітріна розташована в самому ківці „научно-учебно-художественнаго павильона”. Вона знайомить з культурним українським рухом, що виявляється, між иншим, і в поширенні по Росії товариств „Просвіта”. Ці товариства мають на меті сприяти руховому розвиткові українського народу, збірати, розробляти й ширити здобутки української творчости, української літератури та штуки.
Щоб досягнути цього товариства „Просвіта», впоряжають засідання, зібрання, лекції, присвячені питанням української культури та змагаються широко повести видавничу діяльність. „Просвіти” істнують по всіх майже губернських та де-яких повітових містах з більш-менш значним українським населенням.
Єсть „Просвіти» в Катеринославі, Житомирі, Київі (недавно закрито), Кам'янці-Подільському, Чернігові; єсть вони також і в Мелітополі, Миколаїв] та инших повітових містах.
Крім того де-які „Просвіти», —як кам'янець-подільська та катеринославськ — мають і свої відділи по селах.
Серед еельеьких „Просвіт» найбільш діяльною можна рахувати Мануйлівську, новомосковського повіту, яка саме тепер кінчає будувати власну хату, що має бути „народнимть домомть». Виявляють більш-менш помітну діяльність і де-які инші.
Так, — київською „Просвітою» видано було 33 брошюри, прочитано в. 1909 році 65 лекцій, на яких перебувало до 6444 слухачів.
Миколаївська „Просвіта» провела 7 лекцій переважно по українознавству.
Один з струмочків цього культурного потоку, правда, не широкого, — з'явився і на катеринославській виставці заходами катеринославського товариства „Просвіта". Виставило воно книжки та бройлери здебільшого не свого видання, — серед яких найбільш звертав на себе уваги „Історія України-Русі» — професора Гру шевського. її доведено поки що до 1625 року, що вже складне 7 великих томів.
Потім ідуть колекції букварів, хрестоматій та всяких підручників для низчоі школи та середньої; для останньої, головним чином, підручники по алгебрі, геометрії, природознавству та історії, — котрі вживаються в українських гімназіях в Галичині.
Крім того в вітріні представлена і сучасна українська преса і все найбільш цікаве з української белетристики, поезії та наукової літератури.
Само собою розуміється, що неможна говорити про українську літературу або поезію, не згадавши „батька» їх—Шевченка, портрет та „Кобзарь» якого пишаються в самім центрі вітріни.
По обох боках їх розміщено портрети й твори инших українських письменників та поетів, правда, менш визначених печаткою генія й таланту та не з такою глибокою душею, як у Шевченка, що жив душа в душу з „рідною У країною але все ж вірних синів її, що готові на усякі жертви за для її щастя.
Перше місце між ними, по загальному признанню, займає молодий 0. Олесь, кращий після Шевченка, український поет.
По мелодійности, яскравостя й кольоритности вірша він не має собі рівних в сучасній українській поезії.
Але найбільш приваблює і має ціну його поезія своєю щирістю та глибокою задушевністю.
Як приклад, досить буде згадати вірш: „Моїй матері». Олесь лірик, але мотиви його лірики не всі ліричні, —бо вона перейнята радощами та горюванням України—її перемогами та потерями.
В такі моменти його поезія підіймається до тієї високости, до якої вона доходить лиш в коріфеїв.
За Олесем іде талановитий письменник Віаниченко, котрим зачитується тепер вся Україна.
Українську пресу в Росії представлено 11 виданнями, а саме: одною щоденною газетою —„Рада», трьома щотижневими, одним двотижневиком, пьятьома місячниками та одним трьохмісячником (Записки Наукового Товариства у Київі); Північна Америк —чотирьма щотижневими, Бразилія одним щотижневим, Галичина та Буковина —42-ма (з них два щоденні). Експонати, виставлені „Просвітою», визначені на катеринославській виставці великою срібною медалью, а книжки Петербурзького „Благотворительнаго 0-ва“ (до 60), — малою золотою медалью.
