ДЕРЖАВНА ДУМА.

Денне засідання.
Предсідательствує Шідловський. В ложі — міністр народньої освіти і обер-прокурор синоду.
В засіданні обмірковується далі законопроект про початкові школи. Митрофан закінчує свою промову, що почав на минулім засіданні.
Він говорить, що підвалиною народнього виховання повинна бути релігія, а законопроект навіть навчання закону Божого вважає звичайним навчанням.
Спиняючись на шкільних радах, куди мають увіходити люде і не христіянської віри, а також на де яких вільготах инородчеській школі, він каже, що цим комісія підкопується під православіє, а через те, праві спочувати такому законопроектові не можуть. (Оплески правих). Лукьянов обер-прокурор синоду, визнає, що питання про взаємні відносини між церквою і державою —то велике питання, але історія Росії виробила на це свій погляд, далеко глибший, ніж на Заході.
В західних державах церква і держава завше ворогують між собою, русске-ж народне зібрання на такі взаємні відносини пристати не може. „Нам би бажалося — каже він, - щоб церква і держава пробували завше в згоді". Далі обер-прокурор каже, що коли релігійно-моральне виховання народу вирвуть із рук духовенства, то це на духовенство зробе тяжке вражінея і буде вважатися ним за велику собі образу.
На кінці промовець визнає, що 14-й відділ доклада про церковні школи треба одхилити і, обміркувавши питання про державно-народню школу, окремо вирішити питання про школу церковну. (Оплески націоналистів і правих). Покровський (соц, дем.) ставить собі завданням розвіяти марні надії, ніби то третя Дума піклується про веолюдну освіту.
Він каже, що вимоги вселюдної освіти поставила революція, а Дума та уряд дбають тілько про те, як би менше дати на ті вимоги, Підвалиною школи третя Дума кладе казенно-релігійно-моральне виховання, любов до Росії вона має, як любов до уряду, якого нелюбить народ. (З місця озивається Владіміров: „не народ, а наволочі) „Ви заводите по школах воєнщину — казав далі Покровський, — немов навмісне забуваючи, що селянським дітям в шкільні часи потрібна гімнастіка розуму, а не гімнастіка тіла, якої вони багато мають дома.
Нічого нового ваша школа не має дати, а дійсну реформу школи зробить русский учитель, якого вважаєте ви за наймита і якому стаєте на перешкоді в його культурній роботі.
Доб'ється ж тії реформи сам народ, і доб'ється тілько тоді, коли скине з себе тягар Думи 3-го іюня.“ (Гучні оплески лівих). Яблотвський (польське коло) визнає, що проект хоче всунути полякам і взагалі всім инородцям зовсім їм чужу, ворожу школу, і тілько зможе викликати почуття гарячого протесту з боку поляків. . „Навчати польських дітей русскою мовою —це значить глумиться над дітьми і при таких умовах полякам краще відмовитися зовсім від казенного навчання своїх дітей,— казав він.
Ми, поляки, вважаєм цей проект за провокацію, шо до польської національносте бо він змалечку хоче ламати молоді сили дітей наших, не дати їм спроможности розвиватися і він годен тілько збудити в молодих душах не злагоду, а помету. (Оплески зліва). Далі ряд промовців з правого табору захищають церковні шкоди.
Пахальчак каже, що вороги церкви, Царя і Росії перше не звертали уваги на церковні шкоди, коли вони були бідні, а тепер, коли мають вони чудові будинки і гарних учителів, вороги стурбувалися.
Далі прохає не зачіпати церковної школи, яка зробила для Росії багато добра.
Андрімчук вимагав, щоб матеріальне становище церковних шкіл було порівняно з становищем шкіл міністерських та земських.
Докладчик Ковалевський одповідаючи Яблоновеькому, доводить що комісія мала завданням загально державну школу, а не польську, і що місцевим мовам в проекті одводиться багато місця.
Далі засідання має бути увечері.
