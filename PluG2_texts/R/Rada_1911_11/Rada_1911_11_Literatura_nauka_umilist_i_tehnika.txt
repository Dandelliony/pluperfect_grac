Література, наука, умілість і техніка.
 Видавництво „Час“ незабаром має випустити п'яту серію дешевих книжок. Ця серія буде ювилейною, виданою „на спомин 50-літніх роковин зо дня смерти Т. Шевченка". В цю серію увійдуть такі поеми і твори Т. Шевченка; „Невольник“, „Посланіє", „Чернець", „Причинна", „Перебендя", „Тополя", „Варнак", „Гамалія", „Іван Підкова", „До Основ'яненка", „Утоплена" , „Думи мої, думи"... Книжки будуть ілюстровані малюнками артистів малярів: Іжакевича, Холодного, Северина, Орлова, Ждахи, Сластьона і инших. Крім того в книжках будуть уміщені всякі портрети Шевченка і при кожній буде дано біографію поета. Книжки будуть видані на доброму папері, по ціні І—2 коп. 
 „Село". Вийшло число 3 популярного українського тижневика „Село". Зміст його такий: За тиждень. —3 українського життя. — Вільям Шекспір, Ю. Сірого. — Село, М. Шаповала.— Хитрий Панько, Л. Мартовича. — Зіма М. Шаповала. — Община та нарізки з неї, О. Мицюка.—Українська сельська кооперація в 1910 р. М. Григоровича. — Дописи. Малюнки: 1) Портрет Шекспіра. 2) Українські селяне з Галичини. 
 Ювилейне видання творів Т. Шевченка. Видавництво „Український Учитель" видає збірку Шевченкових віршів для дітей. До збірки буде додано життєпис Шевченка, написаний для дітей. Видання має вийти в кінці января. 
 Нові композіції П. В. Сениці. Цими днями у Київі вийшли нові музикальні твори українського композітора, професора московської філармонії, вільного художника П. В. Сениці. В цю серію увійшло п'ять номерів — композіції на слова Т. Шевченка: X) „І широкую долину", 2) „Як би мені черевики", 3) „Огні горять", 4) „Тече вода в синє море" і 5) „Минули літа молодії.
 Ліки од прогресивного паралічу. Цікаві досліди над гоїнням прогресивного паралічу роблять тепер у кліниці для божевільних при Віденському університеті. Прогресівний параліч належав до цеї пори до самих тяжких хвороб, яких не можна вигоїти. Слабі на нього марніють і вмірають через 2—3 роки після початку слабости. Віденські лікарі помітили, що хворим на цю слабість ставало краще тоді, як вони слабли на гарячку. Це навело на думку викликати гарячку навмисне. Для цього вживали туберкуліну Роберта Коха. Через те, що слабість ця являється виключно, як наслідок пранців, то рішили вживати і лечіння живим сріблом (ртутью) і крім того, вводить в організм витяжку з „піджелудочної" кишки. Досліди дали чудові наслідки: з 86 хворих 23 зовсім видужали. Хворі одержали змогу говорити, розум вернувся до них і вони взялися до своєї роботи. Гадають, що ці ліки помагатимуть при сухотах в спинному хребті, бо ця слабість багато має спільного з поступовим паралічем.
