Як ознайомлюється з Украіною Європа.
В паризькій музичній газеті "Musica" за грудень минулого року уміщено дуже тепло написану статтю адвокатки п. Рене Бенезек про „великоруську народню музику". ’ 3 боку стілистики стаття безумовно прекрасна. За те що до змісту—то тут натикаємось на таку дивну річ: В додатку до того ж числа „Musica“ („Album Musica", сторінка 234) між иншим єсть замітка: „Чотирі слідуючі пісні суть народні великоруські мотиви (airs populaires russes), подані панові Ксавіерові Лєру панею Бенезек, молодою й талановитою адвокаткою, московкою по походженню (russe elle meme). Пан Ксавіер Лєру їх згармонізував і переложив на ноти. Вони являються музичним коментарем до поетичної статті пані Бенезек". Далі слідують ноти самих пісень і їх слова в французькому перекладі. Між иншими там уміщено одну пісню під заголовком: „Стенька Разін“ (Stenka Razin). Текст її по французькому звучить так:
C'est lui qui passe a la brune
Sous les habits d'un marchand
Au long du Terem des femmes-
C'est le beau Stenka Razin!
А сама музика?
Баламуте, вийди з хати,
Хочеш мене закохати-
Закохати тай забути:
Всі ви хлопці баламути-
несуться згуки рідної української пісні... Плинуть згуки й несуть на собі тугу закоханої дівчини, яка боїться віддатися свому коханому, боїться повірити його солодким річам і жарким поцілункам... Любо було мені бачити славу нашої пісні, яка звернула на себе увагу Західної Європи й попала, хоч і під чужим іменем, на сторінки поважного французького часопису. Але.. причім тут „air russe“, причім тут Стенька Разін?!.. І яке право мала пані Бенезек, бувши сама московкою з роду —„russe elle meme", — знайомити так фальшиво французів з великоруською народньою музикою?!.. Музика народніх великоруських пісень про Стеньку Разіна сама по собі є орігінальна й велично-прекрасна. В ній відбилася вся широта Волги, вся могуча стихія велетня річки, вся широта натури великоруського народнього героя, вся сила й міць його загартованої суворим життям душі, вся свободолюбність і стремління до волі — до вільної волі — його невільницького серця. І та народня музика — дійсна, не сфальшована, музика тих пісень народа про свого героя-розбійника звучить прекрасно, і повна могутньої сили: котяться буйні ритмичні хвилі акордів в повній гармонії з широкою душею народнього героя з могутнім розмахом його свободолюбного духу... І потрійний гріх лягав на совість пані Бенезек: гріх перед народом великоруським, гріх перед нами — українцями, гріх перед обдуреними Французами. Гріх обману й завідомої брехні, — завідомої, бо всякий, хто хоч трохи знає народ великоруський, скаже, що то не великоруська народня музика, й степи дніпрові не теж саме, що краї Поволзькі. Тим більше знає те сама пані Бенезек... московка по походженню —„russe elle meme". Виникає питання: навіщо ж вона зробила це, що цим хотіла довести талановита пані адвокатка?!.. Трудно відповісти на це питання — це є діло її власної совісти. Але проте факт лишається фактом: Користуючися з незнання французами нашої народньої музики, московки в роді пані Венезек, її видають за свою і пожинають чужу славу, яка їм не належиться... Те, що сталося з нашою історією, постепеино переводиться і в сфері національного музичного народнього творчества. Віддали ми своє ім'я, свою історі — а тепер забірають в нас те, що є так дороге для нас — нашу музику, наші пісні...
Не раз вже писалося про потребу інформування Європи про наші рідні справи, наші газети уділювали тій справі цілі сторінки. Але... „поки сонце зійде, роса очи виїсть": поки ми зберемося інформувати Європу, не буде вже про віщо її інформувати — у нас не лишиться нічого, і все, що у нас ще є сьогодня орігінального, самобутнього, що становить нашу народню душу,— все що є нашою славою, нашим національним найдорожчим скарбом — все стане завтра вже ненашим... На мою думку, найліпше б було, як би яка наша трупа, а то й просто хор, зробив турне по Європі і показав їй нашу славу, наш національний скарб. Наша музика не може не звернути на нас уваги світа, не може не захопити своєю красою. Тоді нами дійсно зацікавляться, тоді лиш й можна буде зайнятися обзнайомленням Європи з нашим питанням і нашими справами — чи то через спеціяльні часописі, чи то через всякі кореспонденційні й инші бюра. Бо тепер ми зовсім не цікавимо собою європейців, і дуже помиляється той, хто думає, що проста чемність і сердечна чулість і доброта француза і те його спочуття, з яким він відноситься до наших нарікань на злу долю, єсть теж саме, що зацікавлення й дійсна сімпатія. Микола Черкаський.