ПО РОСІІ.
- Екскурсії по Росії. Комісія просвітних екскурсій по Росії при Московському одділі Рос. т-ва туристів в цьому році весною, як і того року, улаштовує низку екскурсій по Росії. Екскурсії мають на меті ознайомлення з культурою, природою, історичними пам'ятниками і т. и. В екскурсіях того року найбільше брало участь вчителів. Маршрут „по Волзі" і „по Криму" має на меті дати одпочинок. Кожну групу веде керовничий, який і завідує справою освіти. В цьому році екскурсії будуть в тіж пункти, що в тому році (Північ Росії, Волга, Урал, Крим, Кавказ) та ще нові в Фінляндію, по Волзі до Самари, по півдневі Росії (Київ, Катеринослав, Донщина) і в Середню Азію. Намічено два маршрути „по Росії" один для кримських, другий для кавказських вчителів. Велике значіння комісія надає місцевим людям, які, добре знаючи місто, країну, можуть докладніше розповісти про окремішности края, його культури, історії, обяснити пам'ятники в містах і т. и. Хто хоче докладніше, ознайомиться з діяльністю комісії і її завданням - нехай прочитає книжку: „Образоват. екскурсії по Росії", Ціна—85 к. Склад видання: Москва, Арбат—д. 9, кв. 43. Там же можна добути і „Маршруты екскурсій на 1911 годъ“, і всі инші умови запису в екскурсію (Висилають за 3 марки по 7 коп.).
 - Про жіночі права. Головне управління землеустройства і хліборобства виробило і вносить в раду міністрів проект про те, щоб допускати, жіноцтво на педагогичну службу в жіночих сельсько-гоеиодарських школах. (У. Р.)
 - Переселенська політика. Професор Кауфман зробив доклад про переселенську політику уряду. Про останній період докладчик каже, що побільшений переселенський рух уряд утворив, перелякавшись аргарних заколотів. В 1910 році переселенський рух підупав і почалося втікання назад переселенців. Це викликало подорож двох міністрів у Сібір. Наслідком цієї подорожі явилася ціла низка заходів, які докладчик вважає страшними. (Р. В.).
 - В оборону прав наймичок. В жіночому клубі в Петербурзі д-ка Нордман — Северова прочитала реферат на тему „Раскріпощеніе женской прислуги вь Росіи“. Референтка зазначила, що тоді, як на Заході наймички організовані і цим добилися собі людських прав, в Росії немає ніякої організації, немає навіть розуміння своєї гідности людини. Немає слов, щоб змалювать рабське становище наших наймичок, деспотизм хазяїв, тяжку працю, старцівську оплату праці не тілько в домах незаможніх, але в багатих і аристократичних. З цього лідує потреба вимагати од уряду, щоб вніс в Державну Думу законопроект, який би забезпечував права слуг взагалі й наймичок з'окрема. Закінчила докладчиця закликом агітувать за оборону прав наймичок. (Р. У.).
 - Земні поклони. "Річь" оповідає що вятський архирей завів звичай, який скасовано ще за Петра 1-го. Кожен хто приходить до архирея, мусить падати навколішки, бити земний поклон, а тоді вже йти за благословенням.
- Привіт редактора. В „Закаспійскомь» Обозріній" надруковане таке привітання до читачів: „З новим роком! Редактор-видаведь „Зак. Обозр." К. М. Федоров. Асхабад, краєва тюрма". К. М. Федорова арештували на свята 26 декабря. 
 - Образа редактора „Річи". В петербурських цирках та шантанах виступає якийсь „студент" — борець, киянин А. Ш. В „Річи" про нього неприхильно відізвалися. Він явився в редакцію і вдарив редактора газети Гессена.
 - Класних наставників. хочуть завести по семинаріях, згідно з новим статутом семинарій.
 - Участь соц.-дем. в московських виборах в Держ. Думу, як каже „Звізда“, „дасть змогу послідовній демократії широко розкрить перед людністю необхідність народньої самодіяльности і гарно вплине на самосвідомість робочих всієї Росії".
 - Програми вільноекономичного т-ва сконфісковано в Таганрозі, з наказу тамтешнього поліцмейстера. В програмах цих т-во хоче вияснити становище селянського господарства і землепользовання після закону 9 нолбря. (К. М.).