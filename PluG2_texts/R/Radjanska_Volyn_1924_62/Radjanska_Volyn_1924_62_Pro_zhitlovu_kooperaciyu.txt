Про житлову кооперацію.
Чергове своє зібрання робкори присвятили питанню про житлову кооперацію та ролю робкорів в утворенні цього вигляду кооперації. Нікого не обвинувачуючи, а розглядаючи справу так, як вона є, треба зазначити, що житлокооперація в Житомірі доки-що якимись там особливими досягненнями похвалятись не може. Причин, правда, є досить, але ж головним гвіздком є те, що зацікавлені ії зростом робітники та службовці прогавили момент. Коли місцгоспом переводилась літня кампанія здавання будинків до оренди—робітничі організації ставились до цього пасивно. А в наслідку—перед нами наявні факти закріплення кращих будинків з легкими ремонтами за окремими орендарями та всякими там житлколективами в лапках, ріжноманітний соціяльний склад з перевагою неробітничого (бодай би й не членів кооперації) елементу по вже юридично оформованих житлокоонах в той час, коли робітник, як і перш, сидить „біля розбитого корита". Деякі з робкорів є членами житлокооперативів.

Цікаві факти з „кооперативної* дійсности виявляються в порядку обміну думок з приводу доповіді. Гурток робітників чи службовців займає той чи инший будинок під житлкооп, але ж часто-густо трапляється; що тута ж, під боком в них є чи закріплений за попереднім господарем на 5 років здоровий садок чи там хлів, чи яка-будь инша потрібна будова, що нею „на законних підставах" робітник користуватись не може. А то ще бачим—чималу частину житлової площі даного жатлкоопу загарбала просто таки буржуазія, яка всякими правдами й кривдами вихитрувала, натягнувши на себе робітничу личину, щоб платити по 10 коп. з кв. саженя. Одне лише значне упущення: ще досі „блукання по муках житлкооператвлаштування" аніяк не відбилось на шпальтах нашої газети. , Взятись до цеї праці зібрання визнає яко чергове завдання всього робкорівського гуртка. Робкор Б-в.