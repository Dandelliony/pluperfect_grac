Німецьке селянство Троянівського району матиме свою сельраду.
Садківська сельрада, Троянівського району складалась з колонії Садки, Березівки, Янушевичів та Бачивського. Але тепер, з Наказу ВУЦВК'у, хутора Бучивського та Янушевичи відходять од сельради, а на їхнє місце приєднуються колонії Журафиново та Поправка, Черняхівського району По всіх цих селах населення німецьке. Садківська сельрада — найкраща в усьому районі по своїй праці. Так, наприклад, сельсько-господарського податку Садківська сельрада оплатила на 80 відсотків. Усі члени сельради -  німці. До своєї праці й обов'язків вони ставляться дуже гарно, й накази й завдання райвиконкому виконують завжди перше, ніж де инше. Комнезам Садківсьвий — працює разом з сельрадою, й завжди ій допома гає.

Школа до 1923 року містилась у кірці (церкві). Але ж сельрада з комнезамом взялись за цю справу, й нарешті, селяни на сході вирішила купити для школи колишній нетрудовий будинок. При школі було чимало вільної землі. Селяни влаштовують свято садіння дерев. Збираються все село, робітники двох лісництв, Богунській полк виряджає музику й тепер — біля школи буде гарний парк. Свою школу селяни забезпечили всім, чого треба було. Вчення в школі йде на німецькій та український мовах, а пункт для ліквідації неписьменности — відвідує до пятидесяти селян. Тепер сельрада готується до виборів, як рад, так і комітетів взаємодопомоги. Вибори мусять так пройти, щоб нова Садківська сельрада так гарно справлялась з усією працею, як і теперишня. П.