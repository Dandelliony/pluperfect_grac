Будьте обережні.

{Лист з Сібіру).

Дійшла і до мене, на далеку чужішу, звістка про те, що 87 селянських семей з чигиринського повіту, на Київщині, виявили охоту весною 1911 року вийти на переселення в ріжні области Сібіру і що тії дукисрібляники, за котрими бідному сіромасі немає де і коня попасти, уже зараз, як пише кореспондент „Ради", (див, № 289 за 1910 р.), оббивають людські пороги, підбиваючи селянську голоту продавати клаптики наділів — розуміється, по дешевій ціні. Такому ганебному підбиванню до „поцінного продажу “ наділів треба покласти кінець і всіма засобами утримувати охочих переселитись од необережного вчинку, бо така необережність вилізе опісля боком багатьом будучим колонізаторам багатого, але дуже суворого краю. Щиро радючи всім, хто близько стоїть коло селян і піклується їх сьогодняшнім і завтрашнім, ознайомитись і прийняти до відомости та уваги складену дуже дотепно І совісно чималеньку книжку „Справочная книжка для ходоковь и переселенцевь на 1910 годь*. З свого боку, —на підставі і власних спостереженнів, і розмови з людьми, котрі близько стоять коло пересевчеської справи, — скажу, що Сібір, особливо ж Степовий Край, — „страна превратностей“. Поруч з участком, де родять і достигають чудові хліба, здибаються участки, де рік-річно хліба вимерзають; поруч з придатною до хліборобства землею лежать участки, що можуть бути здатними до чого-небудь тільки після тяжкої праці і великих грошових затрат з боку не простого, а вченого, культурного хазяїна. Добре, як нашому чигиринцеві або полтавцеві зразу пощастить, іменно пощастить, попасти на підходящий у часток, пробідує він рік-другий, а там, дасть Бог, і зіпнеться на ноги, —а як не пощастить?! Тоді... тоді не з медом йому, сердезі, буде. Муситиме витратити на їжу всі ті гроші, які привіз з рідного краю і раніш або пізніш вернутися на старе попілище, бо до повсякчасного "переводворенія" треба звикнути; (В Сібірі є ціла категорія так званих переселенців-шатунів, що тільки їх і роботи, що переводворення з одної об! ласти в другу, а участка на участок) і, окрім того, мати в кишені чимало грошви на нове „домообзаводство". Думаючи, що в Сібірі скрізь течуть молошні ріки і корова, коштує копи не 5, то у всякім разі не більше, як 10 карбованців, наші земляки, не бачивши тутешнього краю і в вічі, заздалегідь, звичайно, продають свою землю (поле і город) в ріднім кграї і з веселим обличчам мандрують на який-небудь Кобжол, де думають знайти пропите дідами щастя... З боку наших селян, що рушають за Урал, такий передчасний продаж землі — велика і, дуже часто, непоправима помилка. Чому іменно помилка, — сказав я вище. З продажем землі слід почекать всім, охочим переселятися, і особливо сельському духовенству слід остерігати необережних оптімістів, виставляючи в правдивім, не прикрашенім світлі всі плюси й мінуси сібірських умов життя, а тако ж ті несподіванки, на котрі може нарватися який-небудь ядушливий Григор Кирилюк... Перше ніж продавати землю в своїм ріднім краї, хоча б тієї землі було яких 300 сажнів, треба обжитися в Сібірі і добре вивірить самого себе: „чи здатен я тут жить і працювать, чи не загину я на спеці, безвідді, а иноді й безхліб'ї"? Як що новосел, попавши на добрий участок, обжався в Сібірі, завів хазяйство і звик до нових умов жаття, оттоді тільки можна, без риску зостатися з торбами (піти в старці), продавать батьківське поле, хату і город в колишній Радьківці або Гайвороні... Але як же без грошей зриватися на переселення, — запитає допитливий читач. Як?! Це питання не входило в задачу нашого листа, провідна думка, якого: "Земляки! Перше обживіться в Оібірі, а тоді вже продавайте батьківську землю і город“... Д. Одик