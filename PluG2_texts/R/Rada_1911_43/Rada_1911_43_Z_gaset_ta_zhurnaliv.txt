З газет та журналів.

В російській пресі вже починають появлятися коротенькі замітки з нагоди п'ятидесятилітнього ювилею нашого Кобзаря, що незабаром отеє має наступити. Нагадуючи про це свято громадянству Ростова-на-Дону, д. Є. Сорочинський в ч. 2881 „Южнаго Телеграфа" так характеризує нашого юбиляра: „Шевченко, це „громадная величина" серед видатних громадянських діячів XIX віку, ім'я якого записано не тільки на сторінках історії літератури, але й історії цівілізації. Шевченко— це „геній всемірныхь" найвищих ідеалів людскости. З того моменту, коли в його великій душі зайнявся огник самосвідомости і по день своєї нежданної смерти Шевченко був пророком прогресивних ідей не тільки свого часу, якими жила тоді ліпша частина громадянства, але й тих громадянських ідей, за-для яких приносилися великі жертви, терпіли муки і навіть смерть. Шевченко, син народу, був гарячим оборонцем ідеї самого глибокого демократизму. Підчас тупої апатії та фарисейської покірливости загреміло слово протесту проти гніту й утисків. Знов минуло багато літ, поки це огненне слово найшло відгук в громадських колах і пісні поета залунали як могутній марш в поході українського народу, разом з другими народами до придбання загально-людських прав собі та своїй землі".
М. А. Славінський в февральській книжці „Вестника Европы" присвячує теплу статтю великому українському поетові—юбилярові: „Муза Шевченка и ея общественное служеніе". На думку д. Славінського, творчість Шевченкової музи „є логичним завершенням, сінтезом всеї сукупности внутрішніх процесів, що наросли й назріли в житті українського народу за першу половину XIX століття. Шевченко казав правду, коли писав, що історія його життя, це частина історії його отчини. Історією українського народу та його літератури, а також своєрідним розвитком української освіти, насамперед і виясняється та виключна лехкість, з якою Шевченко закріпив за селянською українською мовою значіння мови літературної".
Австійський цісар в делігаційнім зібранні в Будапешті висловився перед послами, що становище галицьких українців є дуже коректне й справедливе, а також пожалкував за тим, що галицький сейм за останню сесію працював не так гладко, як раніше. „Діло" ці слова називає „знаменитими". Вони викликали зовсім справедливу в широких кругах сенсацію. „Дійсно ці слова — пише „Діло" — високознаменні і в теперішній політичній сітуації многоважні. Не через те, що монарх висказався прихильно про становище русинів в делегаціях і про промову пос. Цеглинського. В тім нічого дивного. Коли народ, котрий веде різку політичну опозицію в краю, котрого посли в сеймі не допускають зовсім до ухвал і праць сейму, а в парламенті стоять так сама в різкій опозиції і голосують проти всіх державних потреб —в делегаціях устами своїх послів складає заяву прихильности для політики монарха і голосує за збільшенням військового бюджету, то очевидно кожний монарх мусить при нагоді не инакше як з найвисшими похвалами і признанням заявитися про те його становище. Можна отже було з гори того дожидати, що слова монарха будуть такі, а не инакші.

І тому висок значіння цісарських слів лежить; чім иншім. Слова ті набірають повної ваги аж тоді, коли їх поставна в звязок з тим, що монарх екаваї польському послові Томашевськом. Признавши в розмові з пос. Василком що становище галицьких українців є дуже коректне і справедливе sehr erfreulich und gerecht), підносить цісарь майже рівночасно в розмові з пос. Томашевським, що галицькийзейм не йде вже тепер так гладко, як іюв перед тим (nicht mehr so glatt wie früher). Супоставлення тих двох висловів монарх має незвичайно високу вагу політичну. Монарх знав про те, що діється в галицькім сеймі, а одначе констатує, що становище галицьких русинів є коректне і не робить українськи послам з приводу їх тактики в еймі жадного докору, не торкається навіть цеї справи, в розмові з укранським послом, —а за те згадує про це в розмові з послом польським іто в формі і тоні, який не полите ніякого сумніву, що докір з цього титулу зроблений більше під адресою поляків ніж русинів. Значить монарх є дуже добре свідомий того, що політичне становище русинів в краю і сеймі є нічим иншим, як політичною неминучістю, котрої українці ю спричинили і за котру вони не відповідають. Монарх бачить, що там, де та політична номинучість не існує, там українці — для самої опозиції —не роблять, що вони не є елементом протидержавним, що не мають цілей і тенденцій, звернених проти держави, як такої, що тільки їх безвихідне становище, спричинене польською безоглядністю, приневолює їх до спинювання праць сейму. З уваги на те не знаходить монарх причині докоряти чим-небудь українцям за та їх становище; навпаки, признаючи становище українців коректним і справедливим, з прикросгю констатує перед польським послом, що сейм правильно не працює. Загал українців має нагоду бачити тут добре і наглядно, що наша опозиційна політика в краю, котра під напором терору противників мусить оглядатися за ріжного характеру способами боротьбу не є нічим страшним, протидержавним, та що наші політики не повинні датися залякати в шуканню тих способів ані скаженими криками та погрозами польської преси і польської суспільности, ані високополітичними рефлексіями польських політичних матадорів і їх москвофильських рептильних прихвостнів. З другої сторони є се також signum i memento для правительства, а особливо в теперішній високополітичній хвилі, коли хочби інтереси самої політики велять инакше, як досі, оцінювати національні змагання нашого народу, який, не маючи в своїй політиці протидержавних тенденцій, не кидаючи очима поза границі держава, тут, внутрі її, не дума ані крихти спустити з прав, признаних йому австрійською конституцією і в боротьбі за здійснення тих прав готов нині, при теперішнім розвитку національної свідомости, ужити всіх способів, без огляду на те, чи будуть вони кому більше або менше невигідні, більше або менше неприємні.