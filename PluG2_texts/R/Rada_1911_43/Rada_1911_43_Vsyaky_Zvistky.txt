Всякі звістки.

ПЕТЕРБУРГ. Газети повідомляють, що циркулярно наказано поліції не дозволяти збірати жертви на пам'ятник Муромцеву. „Нов. Вр.“ повідомляють з Харбина: ходять чутки, ніби китайці збіраються погромити Харбин. МОСКВА. В окружному суді при зачинених дверях, з участю присяжних засідателів, розбіралась справа Рябушинського, обвинуваченого за надрукування збірника творів Бальмонта. Присяжні визнали Бальмонта невинуватим. Суд постановив знищити три сторінки збірника. ВАРШАВА. Редакція „Економиста“ оповістила конкурс на тему економичних і громадських відносин Польщи не менше 100 друкованих аркушів. Перша премія 1500 карб., друга —1000, третя —500 карб. В Лодзі поліцмейстер викликав аптекарських служащих євреїв і попередив їх, що коли вони не стануть на роботу, їх буде вислано. Двох служащих арештовано.