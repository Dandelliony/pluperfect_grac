Література, наука, умілість і техніка.

= Видання творів Ів. Нечуя-Левицького. Вийшов у Київі VII-й том творів Ів. Нечуя Левицького, під заголовком „Нові повісті й оповідання*. Том цей має 26 друкованих аркушів; ціна йому 1 руб. 25 коп. Зміст тому такий: повість „Неоднаковими стежками"; гумористичне оповідання „Телеграма до Грицька Бинди в ; сатира „Вольне кохання"; „Ніч на Дніпрі" й історична драма з часів гетьмана Івана Виговського „В диму та в полум'ї". Після цього видання зараз роспочнетьея видання VIII тома в котрий увійдуть нові утвори: „На гастролях в Микитянах", повість з життя українських артистів; "Шкодливе ягня", гумористичне оповідання; «Владимирська гора в Київі", картина; „Афонський пройдисвіт"; Живцем поховані", оповідання; „В Карпатах", з мандрівки і „Без пуття", повість по декадентському. В IX томі будуть надруковані: „Скривджені й вескривдженг (фантазія); повість „Навіжена"; „Чудернацький похорон", оповідання; „Не той став", повість: „Українські штукарі", етнографичний начерк. В. X. та XI опрічніх томах будуть надруковані історичні повісті: „Гетьман Іван Виговський" (що був вже виданий Ів. Велеем у Львові) і „Князь времія Вишневецький"— ще не надрукований. В XII том увійдуть статті: „Світогляд українського народа*, „Померші українські городи — Острог і Дрегочин" (друков. у галицькій „Правді"), „Сьогочасне літературне прямування", „Україна на літературних появах з Московщиною" і „Сьогочасна часописна мова на Україні" (для історії української мови й правопису). Історія України (фактична); „Перші київські князі, Татари й Литва, Гетьман Богдан Хмельницький і козаччина, Гетьман Іван Виговський"- повинна вийти опрічною книжкою. = Переклад з українського. В ч.ч. 36 й 87 газети „Кубанскій Край" уміщено фельєтон „Страшная ночь"—оповідання М. Пилиповича, —в перекладі з української мови на російську. Оповідання це друкувалося уперше в „Раді".