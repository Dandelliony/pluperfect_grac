Украінська література і кріпацтво
В другій половині XVIII віку, коли великоруське письменство щиро й вірно служило просвіченому абсолютизмові і з його коштів годувалося, коли російське громадянство про народ і його інтереси спромоглося твердо забути, московський уряд провадить свою політику на Вкраїні, підводячи її під один ранжир зо всією Росією. Але народ український і старшина розуміли, що нові порядки надто важким тягарем падають на наш край, що касуються останки волі громадської, що вкрай нищаться державні установи українські —і протестували, як могли, хоч уже сила і вплив цього протесту впали до найменшого ступіня. Але уряд знайшов собі раду: спершу було зруйновано Запоріжжя (1775 року) звідки розливалася по Україні своєрідна агітація, і могла збуджувати давні традіційні погляди народу на свій край, як на край волі і простору; потім скасовано козацьке правування і заведено однакові з російськими губернські установи; козацькі полки було перевернуто в регулярне військо і нарешті, 1783 року, заведено кріпацтво. Всякі вільготи дворянству зробили те, що українська старшина починає дбати тільки за власні маєтности і визискувати безборонно своїх підвладних. Правда, що такі люде, як Григорій Полетика, свідчать нам, що й тоді були чесні, свідомі потреб народніх громадяне, але ж, загадом беручи, старшина швидко розсмакувала, який то солодкий нетружений хліб, і заспокоїлась що до старих вольностей рідного краю. Так було з більшістю, але була і краща меншість, справжня інтелігенція, яка устами Котляревського висловила свій осуд кріпацтву. Кріпацтво було заведено року 1788, а почав Котляревський писати свою „Енеїду“ десь коло 1791 року, — отже коли ми знаходимо в першім творі Котляревського осуд кріпацтву, то це значить, що як тільки було воно офіціяльно заведено, то зараз же, через яких 8 років, відроджена українська література, яка ще ось тільки ставала на ноги, вже починає свій протест проти селянської неволі. Батько нової української літератури для першого свого твору вибірае собі невинну форму пародії на відому класичну Вергилієву „Енеїду* і цим добре маскується від можливих утисків. Треба іще сказати, що це була перша голосна спроба ввести народню мову в письменство. Величезна це сміливість — того часу, коли в російській літературі панував „високій стиль а , а про народню мову ще ніхто й подумати не смів — виступити з твором, написаним самою звичайною народньою мовою. Надзвичайно дотепна думка — цією ж мовою дати пародію на класичну поему Вергилія, зразок літературного стилю, недоторканий закон форми псевдо-класичних творів! Де ж і як міг висловити своє відношення до кріпацтва Іван Котляревський в своїй історії бурлаки Енея? Зручніше всього було говорити про це в описові підземного царства, і-знаменитий факт: картина пекла прямо починається з того, як там мордують панів за те, що не давали людям волі! Виходить що це найбільш клопотало письменника, що це було найболючішим з'явищем тогочасного життя, і Котляревський найперше про нього висловився. Тим більше ми маємо права робити ці псіхологичні здогади, що в описові пекла у Котляревського ніякої сістеми нема, а дальша строфа присвячена карам за злочини проти християнської моральности (кари самогубцям то що)...

Панів за те там мордували І жарили зо всіх боків, Що людям льготи не давали і ставили їх за скотів.

І за це панам призначено ті самі кари, якими вони за жаття мордували своїх кріпаків:

За те вони дрова возили, В болотах очерет косили, Носили в пекло на підпал. Чорти за ними приглядали, Залізним пруттям підганяли,Коли який з них приставав
Як бачимо, аналогія між життям земним і підземним повна: найтяжчі умовини праці і сістема кари на тіло за фізичну слабість... Що наше свіжо випечене дворянство, всякими вільготами обдароване, швидко стало на належну путь справжніх рабоволодільців і перейняло віками виховану традицію панства московського, то і на це ми знаходимо відгомін у творця нової української літератури. Не тільки чоловіка давали волю рукам, але й жінота—і та, не зважаюча на вихвалювану тоді галантними письменниками „ніжність свого полу“, теж катувала своїх підданих:

Баби тут більш не ворожили І простодушних не дурили; Які-ж дівок охочі бить Зубами з серця скреготали, Що наймички їх не вважали І не хотіли їм годить (ст. 67)

В „Оді до князя Куракина*, написаній теж в гумористичному тоні, яка на думку де-кого кидає тінь на незалежність і щирість Котляревського ніби облесністю перед високими особами, малюється смілива картина кривд народа. Котляревський розповідає про тих, що приходили до князя з скаргами й проханнями;

Всі-ж не з балами стояли, Всі були по ділу тут, Папірки в руках держали,— Хто багацько, хто доскут: Хто чолом бив на сусіда. Хто па пана—людоїда, А по-нросту —на суддю, Що за цукор та за гроші Ізробив суд нехороший, Ділу розорив сем'ю. І таких було доволі, Що прохали па панів Що пани по їх злій волі Не дають пахати нив, Що козацькими землями, Сінокосом і лугами Вередують, мов своїм. (Ст. 203).

Вертаючись до підземного царства в „Енеїді" треба іще завважити, що протест проти кріпацтва й не міг для того часу валитися в виразнішу форму, що осуду кріпацтва треба шукати не тільки прямого, а й посередного, то б то в відношенню Котляревського до всього звязаного з кріпацтвом, що послідовно виходило з цілої сістеми нероздільного панування одних людей над другими. Такий осуд атрібутів кріпацтва та його наслідків треба вбачати насамперед у моральному відношенню Котляревського до панства. Тих людей, що жили з чужої праці і через це занепадали морально, не шануючи людини ні в наших, ні в собі самих, Котляревський не жаліє ні в одному зручному випадкові і, взагалі, панству в „Енеїді* найбільше достається. Зневага Котляревського особливо дається знати, коли він згадує всіх прибічників панських, які, порвавши з простим народом, переймають від панів їхню моральність і звичаї й виховуються на справжніх паразитів на тілі передньому та з волі панської знущаються над народом. Про їх народ ваш склав примовку: не так пани, як підпанки. Котляревський з огидою висловлюється про них, про їхні „плутні", дрібну розпусту і полохливе заяче злодійство — злодійство без мети, для ради самого злодійства:

Люти картьожники і вори І весь проворний чесний род — Лакеї, конюхи і слуги Всі кухарі і скороход— Побравшись за руки ходили І все о плутнях говорили, Які робили, як жиди: Як паній і панів дурили, Як по шиеьках вночі ходили І як з кишень хустки тягди (ст. 67).

Котляревський послідовно змінив зміст Вергилієвої „Енеїди“, щоб зробити з неї сатиру на наше тогочасне панство. Так він дуже влучно вибірає привід до розриву дипломатичних зносин між троянцями і латинцями. Нагадаю Аматину, дружини Латинової няньку, що мала свою хатину, була в великій шані у царя й перейняла де-які панські звичаї, як ото тримати і пестити у себе кохану собачку. Цей няньчин Муцик і грає ролю своєрідного casus‘а belli (приводу до війни).

У няньки був біленький цуцик, її він завжде забавляв; Не дуже простий, родом муцик, Носив поноску, танцював, І панськії лизав од скуки Частенько ноги скрізь і руки І тімениці вигризав (ст. 99).

Собачка користний, що й казати! Та от, благородний песик, якось вирвавшися з хати, попав під полювання троянців; стременний думав, що то звірь, тюкнув, поспускав хортів, ті допали цуцика й розірвали на шматки. Розлютована нянька підняла всю придворну челядь, — лакея, куховарку, прачку, гумеяаого... І коли царь Латин виглянув в віконце, вже весь народ латинський, розхвильований побідою троянців над челяддю, вимагав війни. Стільки-ж призирства у Котляревського і до тих, що пнулися з дворяне: в військові Турна бачимо таку постать.

За цим на бендюгах мететься Байстрюк Авентій попадич, З своєю челяддю ведеться, Як з блюдолизами панич. Знайомого він пана внучок , Добродій песиків і сучок І лошаків мінять охоч (ст. 11!).

- перейняв, мовляв, усі панські манери, отже куди не кинь, був з нього справжній панок! Що до мужиків, то в пеклі їх щось дуже мало; нема у Котляревського нападу на оту мужицьку лінь, байдужність, хитрість, злодійство, дам пана завше любили мужиків характеризувати. Звичайно, що за злочини проти моральности — скакання в гречку, брехню, лукавство то що, —достається всім. Я принаймні один раз всього знайшов слово „мужик" в описові пекла і то, коли автор каже, що в пеклі було всякого народу. За те тогочасному українському Олимпові достається на кожному кроці:

Всім старшинам тут без розбору, Панам, підпанкам і слугам Давали в пеклі добру хльору Всім по заслузі, як катам (ст. 59).

Ця тенденція автора стане ще виразнішою, коли взяти ту частину підземного царства, що відповідав раєві. Хто там перебуває? Котляревський, як щирий християнин, увів туди всіх, що мали на це право в християнського погляду; але й тут громадський сатирик ясно й руба зазначає своє демократичне становище:

Не думай, щоб були чиновні, — Сивила цей дала одвіт: Або що грошей скрині повні, Або в яких товстий живіт;

Не ші це, що в цвітних жупанах, В кармазинах, або сап'янах , Не ті, що з книгами в руках, Не лицарі, не розбишаки, Не ті це, що кричать „І паки“, Не ті, що в золотих шапках (ст. 72).

Правда, що трохи попало до раю і панства: „Тут также старшина правдива*, але — спішить додати:

Бувають всякії вави Но тільки трохи цього дива, Не кваплються на це вони (ст. 73).

Цього ,досить, щоб зрозуміти, як батько нової української літератури поставився до кріпацтва, як він остро й без жадних ваганнів, безповоротно осудив його. Інші твори Котляревського не випадає тут брати на розгляд, там що-до кріпацтва дрібнички, а окрім того „Наталка Полтавка" й „Москаль Чарівник* очевидно не з кріпацького життя взяті, а з життя полтавських козаків. І в цих творах демократичну ідею проведено цілком виразно, але не було нагоди авторові висловитись про кріпацьку неволю. Зрештою, можна „Наталку Полтавку протиставити „Енеїді": в поемі Котляревський осудив сучасність аж до тої міри, коли иноді бренить і гірка нота крізь зневажливий сміх, і щоб знайти позитивний життьовий ідеал, він звернувся до простих селян, яким не дошкуляла неволя, які визначалися моральністю й не попсованим розумом. На них заспокоїлися шукання Котляревського. Він знайшов свій ідеал, правда не такий високий і далекосяжний, але, на ті часи, ділком життьовий. Навмисне спиняюся на творах Котляревського, але треба зважити всю вагу виступу творця „Енеїди перед широкий світ: це ж початок, основа нового вашого письменства і серйозно, критично розглянутися в рисах його творчости необхідно треба. Окрім того, на превеликий жаль, проривається в критиці якесь незрозуміле відношення до Котляревського. Так, в збірникові „Пошана" д. Євшан висловив негативний погляд на творчість Котляревського за те, що той ніби несерйозно ставився до свого завдання письменницького. І взагалі, закидати авторові „Енеїди“ обмеженість світогляду, на нашу думку, треба з великою обережністю; треба завжди пам'ятати про історичну перспективу, в якій тільки і можна розглядати літературні факти і з'явища... Тим більше, винуватити Котляревського за котлярвощину (що робиться слідом за прикладом Куліша), яка розвивалася в нашому письменстві і прийняла не літературні форми (як напр. „Жабо-мишодраківка", „Часи" Думитрашка-Райча і инше), принаймні нелогично: в цьому винні виключно рабські наслідувачі, що, беручи форму од твору Котляревського, не спромоглися піти далі свого вчителя, і до огидної карикатури довели його здорове сатиричне зерно. Після Шевченка росплодилося у нас багато поетів „під-Шевченка", котрі аж до цього часу шкрябають поганенькі вірші, маленькі людці, що з роскішної бандури можуть тринькати тільки на одній струні. Ніхто за це, певна річ, і не подумає винуватити самого Шевченка; вся його провина хіба в тому, що він занадто великий і з-під його впливу не легко вибитися, щоб знайти й свою власну поетичну стежку. Таким побитом, не може бути сумніву, що Іван Котляревський цілком свідомо і серйозно (бо він, як свідчить Стеблин-Каменський, спеціально „ходив у народ" для вивчення народнього життя, робив записи мови, пісень, оповідань то-що), доставився до великого завдання виступити з першим твором, написаним живою народньою мовою. Він і провів у своїх творах ті ідеї, що не вмірають і досі в українській літературі. Демократизм (а в звязку з ним ідея визволення селян з кріпацької неволі), реалізм і жива народня мова й досі остаються характерними ознаками нашого письменства, батьком якого ми повинні лічити невмірущого творця „Енеїди" й Наталки Полтавка". А. Василько. (Далі буде).