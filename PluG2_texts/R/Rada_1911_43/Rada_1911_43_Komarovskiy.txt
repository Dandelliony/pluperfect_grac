Комаровський у міністрів.

ПЕТЕРБУРГ. Позавчора в. о. ректора московського у-та Комаровський був у міністра нар. освіти Кассо. Кассо зустрів Комаровського запитанням: „Де депутація од професорів?" Комаровський сказав, що після того, як Кассо одмовився приняти депутацію, вона не визнала можливим їхати. Комаровському пощастило вмовити їхати тільки одного проф. Гулевича, але одвідати Кассо він одмовився. Крім того, щоб було повернуто увільнених професорів, Комаровський ще просив Кассо не давати ходу проханням инших професорів про одставку, Кассо не дав певної одповіді. Потім Комаровський просив переглянути справу про увільнення 370 студентів. Кассо обіцяв переговорити про це з П. А. Столипіним. В кінці Комаровський просив вивести з у-ту поліцію. Кассо поставився до цього з спочуттям. Потім Комаровський одвідав П. А. Столипіна, перед яким клопотався про увільнених студентів. П. А. Столипін сказав, що справу про всих увільнених студентів буде розглядати кабінет міністрів, коли вища школа заспокоїться. Комаровський був у Коковцева, Анрепа і Гучкова, прохаючи їх вплинути на міністрів.