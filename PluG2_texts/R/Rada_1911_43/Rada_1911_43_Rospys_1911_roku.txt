Роспис 1911 року.

Державна Дума приступила до обмірювання державного роспису на рік 1911-й. Таким чивом, тепер знов повторюється те ненормальне в правовій державі явище, що народні представники приступають до обміркування роспису не заздалегідь, поки ще не скінчився старий рік, а мало не через два місяці після того, як вже настав новий бюджетовий рік. Отже цього року знов, як і за 5 попередніх років, витрачатимуться державні кошти на підставі 116 (74 теж) статті основних законів. Початок загальних дебатів ніякого нового освітлення росписові не дав. Голова бюджетової комісії Олексієнко навів загальні відомости про розміри бюджету, причім вияснилось, що баланс роспису зведено в сумі 2.712.100.000 карб., а сума прибутків переросте суму видатків на 43.400.000 карб., —цей лишок бюджетова комісія радить повернути на виплат державних боргів. Що до праці самої комісії, то вона виявилась у тім, що суму лишку її заходами збільшено на 32.023,616 карб., бо в проекті міністра фінансів лишок було показано тільки в розмірі 11.376.357 карб. Як Олексієнко, так і сам міністр фінансів у своїх промовах висловили своє повне задовольненая з приводу нового розпису. Правда, Олексіенко був більш обережним, ніж д. Коковцев. Опозіція поки-що відповіла на виступ Коковцева промовою Шингарьова. В його промові не було тих блискучих по формі й порожніх по змісту феєрверків, що були в промові Коковцева. За те в його промові була правда — продукт у третій Думі досить дорогий. Він показав, що новий роспис справляє таке гарне вражі аня тільки з фасаду, у середині-ж пін не міцний. „Так будуються тепер доми для банків: з-надвору все гарно й навіть роскішно —а стіни кладено в півтори цеглини. Російський бюджет також має такий декоративний вигляд: яскраво розмальований картон, яким думають одурити „загряницю". Опорою бюджету може бути тільки добробут народніх мас. Випадково трапилось, що в Росії два роки під-ряд були добрі урожаї. Але це дало тільки змогу поповни ги казну, народні ж маси як животіли в злиднях, так у них і животіють. До того ж, урожаї можуть і не повторитис —що тоді зостанеться від теперішньої блискучої картини?*. Фундамент під російським бюджетом заложено глибокий і широкий, — сказав міністр фінансів. „Фундамента нема під російським бюджетом",— сказала опозіція устами Шингарьова. На чиїм боці тут правда? Питання це лехко розвязується самим життям.
