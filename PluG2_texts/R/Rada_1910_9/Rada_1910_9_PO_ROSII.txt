ПО РОСІІ.
 Запитання соц.-дем. про останні арешти. Соц.-демократична фракція Державної Думи готує запитання про арешти, які зроблено було в останні дні, в звязку з протиалкогольним з'їздом, що
недавно оце одбувся. (У. Р.). 
 - Клопоти про євреїв. В нас вже повідомлялося, що в раду з'їздів представників промисловости й торгу вступили заяви де-яких попечительних рад комерційних шкіл. В заявах тих говориться про
ті неможливі умови, що утворилися для них після останього циркуляру міністра торгу і промисловости, яким обмежується прийом євреїв. Рада з'їздів, обміркувавши це питання, поставилася до
нього з спочуттям і вибрала депутацію, якій і доручено клопотатися перед міністром торгу і промисловости про одміну цього циркуляра. В склад цієї депутації ввійшли члени Державної Ради
Н. Авдаков і члени презідіума ради з'їздів д.д. Ясюкевич, Нобель, гр. Бобринський і Ясюнінський.
 - Драма робітника. В Москві недавно сталася тяжка драма з робітником майстерень Міуського парку маляром селянином Григором Черенковим. Черенков взяв собі з майстерні додому трохи
скипидарю, що коштував не більше 4—5 коп. Завідуючий майстернями Ястребов дав йому за це рощот. Ранком, коли Черенков прийшов на роботу, його не пустили в майстерні. Це так вплинуло на
робітника, що він на очах всіх вихопив з кишені ножа і перерізав собі горло. Нещасного одправили в лікарню. Становище його дуже тяжке. (У, Р.). 
 - Вовки в овечій шкурі. Лібавські реакціонери видумали хитру штуку — вони видають радикальну, трохи не соціяль-демократичну газету „Жизнь“. Виписали з Петербургу редактора для своєї
газети і почали писать самі радікальні передовиці в соціяль-демократичному дусі. Дивуються люде, стискають плечима,—не розуміють, на чиї гроші видається газета, чого це її не штрафують, не
забороняють, як всі инші, хоть трохи ліберальні газети. Довго міркували на всі боки мешканці Лібави, але врешті секрет відкрився. Виявилося, що лібавські чорносотенці та багачі реакціонери
на свої гроші видають цю газету. Видають же не чорносотенну, а поступову для того, щоб перемогти на виборах в міську думу. В них, правда, єсть і своя чорносотенна газета, але цього мало—
треба ще залучити до себе тих, що не люблять чорносотенства. Видавці думали, що місцеві люде не довідаються про те, хто видає цю газету. Ото і почали вони агітувати на дві боки. Видавці
газет—багачі дозволили редакторові писати про все, що знайде потрібним. Як же підійде час виборів, тоді газета поведе агітацію за те, що треба панам-видавцям. Тут їм саме головне збити з
пантелику виборців і провалити младо-німців та латишів, а провести своїх. Однако, досить рано вдалося вивести на чисту воду цих мудреців і тепер їм прийдеться одмовитися од свого наміру
працювать під поступовим прапором. (Н. Русь).
 - „Єднання" з паствою. „Р&чи" пишуть з балахинського повіту, нижегородської губернії про те, як і для чого священик села Кубінцева заснував в своєму селі церковно-парафіяльну раду. Мета
ради, це поміч незаможним парафіянам—бучно говорив о. Спаський на зібранні ради, запрошуючи вибрати презідіум.—„Як що ти, батюшка, через раду не думаєш вибудувать собі дім на наші гроші,—
казали селяне,—то ми згоджуємося". — „Дому мені не треба, запевняв о.Спаський. Але... після засновання „добродійної інституції" на кожному засіданні батюшка тілько й розмовляв, що про дім.
Далі батюшка все частіше почав скликати зібрання, на яких про „допомогу" селянам ні слова не говорилося. Селяне вперто стояли на своєму і не погоджувалися будувать дім. Тоді о.Спаський
залишив „общеніе" через „Раду" і взявся до адміністративного впливу. Архиєпископ Назарій на скаргу батюшки написав таку характерну резолюцію; „оголосить парафіянам села Кубінцева, що їх
священика переведуть в иншу парафію, де будують священикові дім, а їх парафію припишуть до другого села". Така резолюція, що загрожує помстою парафіянам за те, що вони не будують дому
священикові, котрий одержує 1,500 карбованців, тілько обурила селян: вони рішучо одмовилися будувати дім.
 - Грабіжники „з того світу". В Катеринбурзі на святах творилися „чудеса". На вулицях вечорами і вночі стали ходить вихідці з того світу — „чорти" і „покійники", що грабували мирних
мешканців. Поліція зловила двох „покійників" і одного „чорта". Арештованими дуже цікавляться мешканці і юрбами ходять в поліцію дивитися на „мерців", а особливо на „чорта". Сам начальник 
губернії зацікавився цим явищем з „таємничого світу". До приїзду губернатора „чорта" не роздягають і держать в тій же одежі, в якій його піймали. (Г. П.). 
 - Щез ієромонах. Недавно, як каже „См. ВЬст.“, невідомо куди щез скарбник Авраамієвського монастиря ієромонах Сімфоріан. На Водохреща люде чекали ієромонаха на службу. Довго його не було.
Але нарешті він явився і, звернувшись до братії з промовою: „Прощайте, брати, я їду з великим сумом, помоліться за мене". Після промови вклонився низенько всім і поїхав. Куди і чого поїхав
ієромонах—ніхто не знає. Гадають, що гроші манастирські теж щезли з ієромонахом. 
 - Хуторяне на Далекому Сході. „Дал. Окр.“ пишуть про порядки, які панують в переселенському управлінні на Далекому Сході. Цього року біля нового міста Ольги та по березі моря до
Владивостоку, переселенчеське управління заснувало 100 хуторських участків. Ці участки управління роздало ріжним особам, що видають себе за селян, міщан та запасних а, справді це купці і
ніколи не хліборобили. Ці добродії, взявши собі хуторі, зараз же одмежували їх і здали в оренду корейцям. Таким чином виходить, що переселенське управління замісць колонізації краю,
взялося роздавать кращі землі біля міст місцевим крамарям. Переселенців же посилають на далекі й погані землі, де немає ні шляхів, ні людей, ні медичної допомоги і люде гинуть од пошестей
та голоду. 
 - Бойкот пасторів. Газета „Рич. Авизе“ повідомляє, що селяне, бойкотуючи пасторів, почали доставлять їм зерно самого поганого гатунку. В алашській парафії один селянин замісць зерна
доставив полову. Свій вчинок він пояснив тим, що і пастор з церковної кафедри дає парафіянам не „пшеницю", а "полову".
