Украінці на чужині.
 3 життя переселенців з України в Чимкенті на Туркестанщині. Наш повіт, коли не рахувати тубольців, заселили виключно українці, переселенці Харьківщини, Вороніжчини, Донщини і де-яких
других губерній України. Прибувши в цей край, де-котрі з цих переселенців спочатку були оселялися в фортеці Актюбі, Турк. окр.; але голод та пошесті р. 1893 примусили їх перебратися в
Туркестан. Багато лиха та прикростей довелося їм зазнати підчас своєї мандрівки по безлюдному степу. 1700 верстов —від Оренбурга сюди в Чемкент мусіли вони, як сами переказують,
подорожувати з одним карбованцем в кешені. Оселившись в Туркестані, кілька років спочатку вони мусіли зазнавати великих злиднів, але, нарешті, за 18 літ свого життя тут підправилися таки і
тепер серед них можна зустріти чимало заможних господарів. Живуть вони виключно з хліборобства. Засівають багатирі хлібом десятин по 60—8O, а коли у кого пашні буде десятинок з 20, то
таких вже не рахують тут заможними. Власного свого наділу, звичайно, ці переселенці мають десятин по 2 —3, а решту орендують у тубольців—киргизів та сартів.
 Багатирі, як скрізь і завше, тримають бідноту цупко в руках, позичаючи їй за лихварський процент гроші до нового хліба. Наприклад, позичає 100 карб., з за процент бере саму найкращу
десятину пшениці на корні, яка варта 70—80 карб.; а то ще бував й так, що за позичені 100 карб, бідолаха мусить за процент привезти зерна — пшениці, наприклад, пудов з 50.
 По газетах зустрічаються приємні звістки, що по всіх кутках України засновуються потребительські крамниці, ощадні каси і т ин. товариства, а у нас тутечки а нічогісенько про щось такеє і
не чути. Та й про національну українську свідомість серед наших переселенців нічого доброго сказати не можна. Свідомої української інтелігенції, звичайно, тут немає й на показ, а скрізь
самі тільки перевертні та обтрусителі з росіян. Через це не диво, що серед нашої людности панує страшенна культурна темнота. Окрім горілки, селяне ваші нічого тут не знають. П'ють старі й
малим не забороняють; од чоловіків не зостаються по заду й жінки. В однім с. Мамаївці жінки пропили за пів минулого року 4000 карб. Ще дужче до горілки допалися, коли позасновували
ренськові приватні погріби по селах. За останній рік цього добра чимало з'явилося, — наприклад, в селах Ванковському, Високому, Біловодському, Красноводському, Мамаївці, Тамерланівці,
Дорофеєвці і Ягорівці. В Туркестанському краї, як відомо, казенки немає, а замісць неї, позасновували скрізь приватні ренськові погріби, що по закону мають право продавати по 3 відрі
горілки. Але це тільки закон так вимагає, а селяне, коли дають шинкареві приговора, то, звичайно, не без умови, щоб нищечком і по п'яшечках продавав. Багацько наших селян через горілку і
з торбами пішли, все добро прогайнували.Через таку роботу ренськових погрібів почала між селянами прокидатися думка, як би скасувати їх, та тільки ледве чи спроможуться вони на це.
 Хліб у нас цього року вродив середній. З початку августа продавався по 6 карб. 80 коп. — 7 карб. 50 коп. батман (11 пудів); тільки оце зо два тижні, як ціна підскочила до 11 —12 карб., а
 зараз понизилася до 10 карб. (Од нашого кореспондента).