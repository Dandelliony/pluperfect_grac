Невдала комерція лубенських ченців.
Ще з початку цього року ченці лубенського манастиря, на чолі з своїм настоятелем о. Пантелеймоном, з поради лубенського відділу я с. р. н.*, заснували при манастирі власну друкарню ніби з метою: навчання дітей-сирот, що вчаться в манастирській школі грамоти, до праці (?!?}. Звичайно справжня мета ховається трохи глибше і полягав зовсім не в тому. Головна мета —це безперечно допекти власникам лубенських друкарень ненависним „жидам", яких зараз тут аж чотирі, лишивши їх без роботи; друга мета — друкування чорносотенної газетки „Благовість", яку звичайно „жид и“-друкарі не можуть друкувати даром, як це робить манастирь для „с. р. я.“, представником якого в о. Пантелеймон з своєю братією. Таким чином ченці завзялися двох зайців побити: забрать з рук „жидів* друкарську роботу і вести дроти них боротьбу, видаючи чорносотенну газетку. Але одно не гаразд: на цю комерцію треба все ж таки чимало коштів, а їх в манастирі обмаль і довелось залазить в борги, але все ж друкарню засновано і тепер сам о. настоятель їздить всюди по городу і канючить роботу, та роботу хоч і дають, а все ж платять як і „жидам", які конкуруючи поміж собою, так позбивали ціну, що й істнувати тяжко. Тепер ченцям доводиться поганенько. Роботи мало, та й та дешева, видатки жна друкарню чималі (содержування машинистів, наборщиків, управляющого), до того ж треба виплачувати й борги, а вони чималі, бо для ченців і друкарня коштує „дорожче*, ніж для кого нашого. Становище доволі скрутне. За те „с. р. н.“ дуже радий. Друкарня йому в повній послузі. Нещодавно приїздив представник одної фірми за боргами, а ченці не дають. Можливо, що будуть продавати її „з молотка", коли й надалі одмовлятимуться платить борги.
 Новий полтавський владика о. Назарій теж дуже незадоволений з цієї комерції ченців і повстає проти неї, кажучи, що ченцям не варто займатися „жидівською* комерцією і рострачувати манастирські кошти на неї, та ще тоді як їх бракує, Єсть чутка, що він хоче закрити друкарню, та ченці й „с. р. н.“ дуже обстоюють за неї, що цілком зрозуміло, бо хто ж буде обслуговувати союзників, а манастирських коштів їм не шкода. Хай богобоязливі люде зносять по копійчині, а ченці витрачуватимуть на нікому непотрібну, крім союзників, друкарню, та тільки чи вистачить цих копійок на всякі комерції ченців та союзників?
 Крім друкарні вони заснували ще крупорушку та млина, але це не дає таких великих втрат, як друкарня.
 Ів. Лубекець

