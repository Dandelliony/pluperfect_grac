Височайші слова.
ПЕТЕРБУРГ. На всепідданчому докладі міністра внутрішніх справ про смерть Толстого Його Величність написав такі олова: 
„Висловлюю душевний жаль з приводу смерти великого письменника, який втілив, в часи розцвіту свого хисту, в творах своїх рідні картини одного з найславніших часів російського життя. Господь Бог нехай буде йому милостивим судією**.
 Над труною Л. М. Толстого. ПЕТЕРБУРГ. В понеділок по всіх вищих школах одбулись сходки. В університеті на сходці було не менше як 5000 душ. Сходка винесла резолюцію, що найкраще можна увіковічити пам'ять Толстого, скасувавши смертну кару. В кінці проспівано „вічну пам'ять®. Натовп, співаючи, пішов улицею, але кінна поліція перепинила дорогу і заставила розійтись. На місце події прибув ректор і благав студентів не робити .сутички з поліцією. Студенти вернулись до університету, несучи ректора на руках. 
Студенти воєнно-медичної академії вшанували пам'ять Толстого вставанням. На сходку прийшли штабофіцери і звеліли розійтись, загрожуючи поліцією. Студенти не скорились. їх переписано. 
На бестужевських курсах на сходці було біля 2000 слухачок. Проспівано „вічну пам'ять®. Професор Кулаковський сказав промову. Припинено вчення на вищих с.-г. курсах, в технологичному інституті, в інституті гражданських інженерів, в жіночому медичному інституті, в горном у і в політехнікумі. В політехнікумі студентська сходка, на якій було біля 3000 душ, винесла резолюцію: „пам'ятаючи слова автора „Не можу мовчати®, об'єднатись в палкому протесті проти кари®. Рада професорів постановила завести шість толстовських стіпендій. По всіх инших вищих школах одбулись сходки, сем'ї послано телеграми і встановлено трьохденну жалобу.
 ХАРЬКІВ. В університеті, технологичному і ветеринарному інститутах одбулись сходки. Проспівано „вічну пам'ять®. Технологи постановили послати на похорон двох делегатів; ветеринари послали сем’ї покійного телеграму і припинили вчення на два дні. Універсанти посилають на похорон двох делегатів. Постановлено закласти фонд імени Толстого і не вчитись в день похорону. Універсанти і технологи постановили в день похорону одправити гражданську панахиду. 
Після університетської сходки студенти і публіка заспівали на Сумській ул. „вічну пам'ять®. Маніфестантів розігнала кінна поліція.
 ОДЕСА. В 10 год. ранку на Дерібасовській улиці великий гурт студентів, скинувши шапки, заспівав „вічну пам'ять®. До гурту пристала публіка. Поліція розгонила демонстрантів. Арештовано 18 студентів. В студенчеській столовій одправлено гражданську панахиду. Вчора студенти наділи жалобу і постановили 10 день не ходити в театри.

