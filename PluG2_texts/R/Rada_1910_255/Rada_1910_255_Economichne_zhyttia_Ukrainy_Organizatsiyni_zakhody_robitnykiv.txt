Економичне життя Украіни Організаційні заходи робітників.
Переслідування робітничих товариств і спілок з боку адміністрації останніми часами трохи ослабло, але не через те, що змінився погляд адміністрації на робітничу справу, а через те, що вже далі зовсім не буде що переслідувати. Більшість робітничих товариств на Україні вже закрито, а мала решта раз-у-раз терпить усякі утиски. За останній час, напр., надійшли такі звістки про репресії проти робітничих організацій. У селі Каменському, на Катеринославщині, з наказу охранки арештовано й відправлено в катеринославську тюрму бувшого секретаря професійної спілки робітників Дніпровського металургійного заводу Родінкіна. Цей арешт, як сподівались, мав принести з собою ще чимало неприємностей для самої спілки, І дійсно, через якийсь час катеринославське губернське в справах товариств і спілок присутствіє постановило закрити цю саму спілку робітників Дніпровського металургійного заводу й ще спілки юзівських прикащиків та позичково-ощадну касу служащих на донецьких заводах; опріч того, присутствіє не дозволило відкрити нове професійне товариство бахмутських прикащиків. Трохи згодом та сама катеринославська адміністрація заборонила відкрити свої бібліотеки товариству бжільництва й Дружківській професійній спілці прикащиків. Нарешті, оце недавно з Катеринославу повідомлялось, що місцева адміністрація не дала дозволу на відкриття шости нових просвітних і професійних товариств.
 Катеринославщина, як бачимо, стоїть на першім місці що до числа репресій проти організаційних заходів робітників. На другім місці стоїть Харьківщина, що цілком природно, бо ці дві губернії —най- промислові на Україні. Отже у Харькові з наказу адміністрації закрито відоме „Товариство взаємної допомоги робітників", яке мало більше 1 */а тисячі членів, виключно робітників, при бюджеті мало не в 110 тисяч карб, на рік. Товариство мало свій дім, театр, бібліотеку та ремесничу школу. Дім збудовано коштом самих робітників і витрачено на нього 150 тисяч карб. Товариство мало одділи в Петербурзі, Кременчуці, Конотопі та инших містах. Опріч цього товариства, закрито ще бібліотеку товариства допомоги ремесникам.
 В Єлисаветі з наказу херсонського присутствія закрито товариство друкарських робітників, бо воно, мовляв, фактично не істнувало. Товариство, дійсно, не функціонувало протягом 9 місяців, але потім воно відновило свою діяльність і працювало до останнього часу.
 В звязку з репресіями проти професійних товариств, серед робітників починає виникати рух до взаємного забезпечення. У Харькові, напр., незабаром має відкритись кілька похоронних і страхових кас. Так, професійна спілка прикащиків, що має більше 1000 членів, одкриває касу страхування на випадок смерти та нездатности до праці. Каса засновується на принціпах взаємности й видаватиме одноразові премії. Залізнодорожні робітники також одкривають похоронні каси при Харьківських та Олександрівських майстернях
