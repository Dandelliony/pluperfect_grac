Украінці в Америці.
Будучність українців в Канаді. В канадійській газеті „Новий Край" знаходимо таку цікаву статтю; „Буду чність українців в Канаді".
 Кожний свідомий українець не раз собі подумає, що буде з нашого народа в Канаді за яких 100 або 200 літ? Який він буде тоді? Чи задержить він свого рідну мову, чи винародовиться і буде вживати чужу, англійську мову?
 Щоб певно на ці питання відповісти, подивімся на другі народи, що приїхали до Сполучених Держав. Там теж емігрували ріжні народи і то вже яких 100 до 150 літ тому назад. Ішли німці, французи, шведи, привозили й негрів з Африки. За той короткий час американська культура присвоїла собі всі ті народи; тільки рідну мову німецьку, шведську, французьку почуєш ще декуди на фермах, заселених цими людьми. З часом всі ці народи будуть говорити тільки по англійському.
 Негри, що не мають своєї культури, та і тому, що були довгий час невільниками-чорноробами, скоро за лишили свою рідну мову і тепер говорять по англійському.
 Та обставини, серед яких живуть канадійські українці, дуже ріжняться від американських обставин. 
Тут треба багато сотень літ, щоб таке велике число людей, що живуть на великім просторі землі, можна винародовити. Ніхто не перечить, що наше будуче покоління вкінці мусить вживати англійську мову, мусять наші діти звикнути до англійської культури. Цього перечити ніхто не може. Одначе річ певна, що наш народ по фермах через яких 100 або 200 літ задержить свою мову, хоч по містах він винародовиться скоро і його мовою буде англійська мова. Ми це вже й тепер бачимо. Наші діти по містах учаться в англійських школах, вже набірають англійського духу і річ певна, що діти цих дітей будуть чистими канадійцями.
 Правда, природи змінити не можна, України в Канаді не вибудуємо. Хоч наші внуки і приануки по містах неї нової вітчини будуть почуватися канадійцями, все таки вони будуть зачисляти себе до українського народу після походження. Ірландець в Америці не забуває, що він ірландець, американський швед, або німець все цікаво слідить поступ і життя свого народу в Європі —і чому ж би наш народ мав колись ставитися инакше до свого народу в старій вітчині. 
Та поки що канадійські українці повинні дбати вже тепер про нашу недалеку будучину. В політиці і просвіті ми повинні дбати, щоб наш народ мав належну участь в політичнім життю Канади. Англійської мови ми не повинні легковажити, а наші молоді люде повинні її вчити, щоб могли успішніше боронити своє народне становище тут в Канаді. Чим скоріше наш народ перейме канадійського духу, тим будучина його світліша. В наших руках лежить спора частина багацтва цього краю. В наших руках новинна лежати і служба нашої будучности

