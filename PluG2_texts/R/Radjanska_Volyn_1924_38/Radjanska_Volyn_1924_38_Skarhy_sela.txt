Скарги села.
Не охороняють ліса в Камінно-Брідській сільраді, Фастівського району. Там є ліс, що од куркульні до державного фонду відібраний. Але ж колишні власники лісу, куркулі, рубають його й спродують потайки. Сільрадо, чому не приборкаєш та не притягнеш до відповідальносте порубщиків? К—цький. 
Росклався кооператив. У Новії Гуті, Баварського району. Філія споживчого товариства збанкротувала. Сільсько господарське товариство працює пагано, не може допомогти селянству в справі сплачування податку. Через свій спекулянтський вигляд праці, воно не має в селян жадного довірря. Райсільспілко, виправ його хиби, бо воно може остаточно загинути. Г. 
Мало од таких верств. Хатою-читальнею в селі Гацківці, Фастівського району, завідує місцевий учитель Ворончук. Ніколи його проте ані в хаті-читальні, ані на освітній роботі серед селян не бачити. Був день урожаю, зібрались люди на доповідь, чекають, а од учителя листівка приходить: найнятий я, в мене гості, доповіді не буде. Чи буде з такого користь—запитує селькор І. Худиско.
Селькор Я. пише, що в Свикобицький школі, Баранівського району, погано працює учитель. Весь час лише в свойому господарстві, в хаті-читальні його не бачать ніколи, до селян ставиться по „панськи". Нехазяйновитість у селі Жеребках, Янушпільського району. Під заводське господарство видійшов колишній панський фільварок. Заводське господарство—господарства не заводить, а будинки в фільварку руйнуються. Невідомо куди вникає бляха в дахів та инш. Чи не краще було б в одному з них помістити школу, що немає де притулитись? Сільраді варт зацікавитись цим. Іван Шалюк.