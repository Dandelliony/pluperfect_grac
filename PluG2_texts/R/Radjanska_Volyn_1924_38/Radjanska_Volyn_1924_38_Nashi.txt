Наші контр-претензії буржуазії.
Втрати України від інтервенції.
Де-які цифри.
ХАРКІВ, 14 (Ратау). Всеукраїнське товариство допомоги жертвам інтервенції почало статистичну розробку перших десяти тисяч заяв шкоди населення України, які сталися наслідком чужоземного втручання білогвардійських нападів. Заяви мають жахливі картини бешкетування на Україні золотопогонних бандитів, петлюровців, англійських, французьких та инших банд. 3282 забитих, 265 тяжко скалічених 904 згвалтованих, 1567 тяжко побитих, 504 силоміць мобілізованих. Така картина особистих шкод зроблених білогвардійцями. Матер'яльні шкоди-52,684,363 золотих карбованців. Це підсумок 10.000 заяв написаних селянськими робітниками, які засвідчено документами. З перших підсумків можна приблизно сказати, що чужоземна інтервенція обійшлася Україні в 5 міліярдів карбованців, це буде понад двох річним бюджетом всієї республіки.