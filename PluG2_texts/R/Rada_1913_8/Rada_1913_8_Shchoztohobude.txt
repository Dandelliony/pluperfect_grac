Що з того буде?

Настановлення за міністра внутрішніх справ д. Маклакова не викликало ніяких надій навіть серед людей, що звикли з кожною новою переміною в особистому складі вищої бюрократії звязувати якісь переміни громадського характеру. І це не тільки через те, що постать д. Маклакова занадто виразна й показна, а надто, коли рівняти її до дуже вже сірої постаті його попередника. Більше тут спричинились події з громадського життя, що в самім коріні підтинають усякі надії на переміну. Опортунизм першого міністра, д. Коковцова, останні вибори до Державної Думи та її перші діла, націоналістичний курс, що й на хвилину не припиняється—все це показує, що бюрократія й не думає сходити з старої дороги, або—краще сказавши—з старого бездоріжжя, на яке ступила після 1906 року. І ніякі переміни особисті, певна річ, тому безвихідному становищу не поможуть і на справжню дорогу не виведуть.
Инакше на це дивляться бюрократичні сфери. Кожна переміна творить нових серед бюрократії „чающихъ движенія воды", що мають надії тим чи иншим способом піти вище по бюрократичних сходах. Тим то там хапаються за всякі переміни, щоб оповістити ніби-то новий курс, який власне нічим не одріжняється од старого, чи ще старішого. Такі „чаянія“ починають звязувати й з настановленням д, Маклакова і великопанські ворожбити захопилися вже пророкуваннями, що з того буде. На кофейній гущі та фасолинах, а то й просто на пальцях ворожать вони про нового міністра і вже маємо цілу низку таких пророкуваннів. Бачуть уже переміну політики. Бачуть зменшення національного гніту. Бачуть піклування про добробут народа. Бачуть... і ще чимало всяких гарних річей бачуть ворожбити, —тих річей, про які давно вже мріє хоч потиху заспокоєний до краю російський обиватель.
 І всі ті пророкування та ворожіння ні на що Д. Маклаков зробив досі тільки одне діло, а саме—позабірав назад на перегляд урядові законопроекти, внесені до Думи. Але це робив і робить кожен новий міністр, що звичайно починає з того, що „поправляє “ роботу свого попередника… Отже й д. Маклаков не занедбав тієї традиції, але її занадто мало, щоб про переміни пророкувати.
