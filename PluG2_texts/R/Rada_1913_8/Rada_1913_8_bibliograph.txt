Бібліографія.
Беларускі календар „Нашай Нівы“ на 1913 год. Год видавецтва чацьверты. Вільня, 1913, ст. 106, цэна 15 кап.
 Редакція білоруської газети „Наша Ніва“ вже четвертий рік видає „Білоруський калєндарь”, і кожного року калєндарь усе кращає. Головна його прикмета в надзвичайній пристосованости до потреб білоруського села: тут нема нічого незрозумілого чи чужого білоруському селянинові, а зате єсть усе, що йому необхідно й корисно знати. З цього боку калєндарь може служити зразком для инших націй, як треба складати калєндарі для вбогої, малосвідомої й некультурної селянської маси. Редакція калєндаря має повне право писати, що „Білоруський калєндарь" —це найліпший з поміж калєндарів нашого краю". Матеріал у калєндарі поділено дуже дотепно й зручно. Зпочатку йдуть звичайні калєндарні відомости (пости, мясоїди, свята), далі йде коротенька історична хронологія, а там —24 листки, по 2 на кожен місяць, з калєндарями православним, католицьким, і уніатським, зо калєндарними відомостями (кватирі місяця, схід і захід сонця, „погода за Брюсом“ —це останнє ледве чи потрібне), хліборобськими й господарськими порадами, всякими афоризмами й жартами,З афоризмів де-які дуже цікаві, як напр.: „кожен свідомий білорусин не повинен цуратись білоруських книжок, друкованих тими чи иншими літерами, бо повинен знати, що білоруська справа не в шрифті, а в нашій рідній мові, в нашій душі”, або: „кожен свідомий білорусин повинен завсігди всім казати, що він білорусин і що білоруська мова така добра, як і инші” й т. ин. Після „російського імператорського дому", надрукованого російською мовою, калєндарь подає відомости про важніші ярмарки на Білоруси, про світ, Європу, освіту, дороги, смертельність, про Росію, Білорусь („розвиток білоруської національної душі —це величезний дар і скарб для всесвітньої людської культури”). Далі йде одділ юридичний, а там — гарна стаття „Новий закон про рекрутчину*, одділи господарства. кооперації й дуже важний одділ „Батькам і матіркам” , який так необхідний на селі. Тут росказано, як годувати дітей, як їх доглядати й виховувати —й все так популярно, приступно, пристосовано до селянського білоруського життя. Кінчається калєндарь розмовами про справи національно-білоруські, віршами й оповіданнями. Останні, розуміється, „тенденційні”, але мета їх буде осягнена. Ціна календаря, як на такий зміст, дуже дешева.
К. З. Тихоновичъ. Рай и адъ въ поезіи Т. Г. Шевченка. 
Книжечка д. Тихоновича —це реферат, прочитаний в одному з гуртків у Варшавському університеті під час ювилейних роковин Шевченкових р. 1911. Автор замірився дати загальну характеристику поета, спинившись зосібна на „чувств? природи въ поэзіи Т. Шевченка". Нам здається, що така виходна точка стала за основну хибу праці д. Тихоновича, а надто в тому освітленні, яке їй надає автор. Природа —це ніби „рай” в Шевченковій поезії; за „пекло” в ній служать люде... Виходить, що природа і люде в поезії Шевченка ніби ворогують між собою, ніби стають за якісь супротилежні основи в загальному світовому житті. Тим часом такої тези аж ніяк не можна довести на підставі поезії Шевченка. ! Коли Шевченко любив природу, спочивав на її матерньому лоні, то ще більше любив він людину, хоча й дуже багато мук бачив од людей. Зазначеного у д. Тихоновича ворогування зовсім не знайдемо у Шевченка і великою натяжкою буде так розглядати головні мотиви творчости Шевченка. Не обійшлося в праці д. Тихоновича й без де-яких фактичних помилок. Цілком даремно, напр., говорити про Шевченка, „---”. Так само не можна сказати, що р.1838 „нежданно негаданно" (?) Шевченко пускає в світ „Причинну”: вона тільки написана була р. 1838, а пішла в світ пізніше (стор. 6—7). Не розумію також виразну „---" (ст. 9 і 10), коли його прикладати до Шевченкових поезій. На стор. 52 читаємо, що слова Шевченка: Брешеш, людоморе! За святую правду, волю Розбійник не стане і т. д.— були відповіддю на історичні праці Куліша про гайдамаччину, —це очевидна помилки, бо Куліш за життя Шевченка зовсім не писав, що „---". Це теж сталося пізніше, та й то тільки про гайдамак так писав Куліш, а взагалі про козаччину. 
