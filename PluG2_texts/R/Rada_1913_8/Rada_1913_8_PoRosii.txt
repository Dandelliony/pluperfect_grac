По Росіі.
Октябристи. Центральний комітет союза 17 октября порозсилав всим членам союза й особам, що спочувають йому, відозву, якою закликає їх усих як найближче єднатися та зближуватися. Комітет зазначає, що політична робота комітета, як керуючого й виконуючого органа, вимагає постійних коштів і коштів не малих. Не можна сподіватися, щоб діяльність на користь більшости граждан завжди одбувалася на жертви тільки невеликого числа прихильних до союзу особ. Треба, щоб усі члени союза зрозуміли необхідність де-якого партійного самозближення й зробили хоч-би мінімальну матерьяльну піддержку органам союза та його клуба. Центральний комітет висловлює надію, що особи, які визнають користь і потребу найширшого росповсюдження програми союза 17 октября, залучення до останнього яко мога більшого числа членів та утворення дужого центра в складі майбутньої пьятої Державної Думи,— відгукнуться на його заклик й будуть піддержувати як духовне та політичне так і матерьяльне життя союза 17 октября і його клуба. (В. В.).
Фінляндські справи 
В одному із найближчих засідань фінляндського сената мають обмірковувати скаргу членів виборзького магистрата на те, що їх силою перевезли в петербурзьку тюрму. Єсть відомости, що із Тавастгуста, по наказу місцевого губернатора, почали виселяти євреїв-торговців, які там народились і які по законам країни користуються правом жити в Фінляндії. (Р'Ьчь).
„Земство земств". Московське губернське земство звернулося до всих російських земств із проектом про скликання загально-земського зьїзда, на якому-б була змога обміркувати справу про утворення особливого центрального органа для всих російських губернських земств. Такий орган буде мати назву: „міжгубернське земство" . Головне завдання цього земства — буде скликання загально-земських зьїздів для обьєднаної купівлі насіння, сельсько-господарських машин, покрівельного заліза, організації кооперативних товариств й таке инше. Цей проект організації „земства земств" зьявився через те, що на московське земство покладається тепер дуже багато обовьязків, які не мають безпосереднього відношення до його прямих обовьязків.
Про регистрацію євреїв купців. Рада зьїздів представників торгу й промисловости не перестає одержувати телеграми із провінції, із-за межи осідлости і від біржевих комітетів про те, що заведення регистраційних книжок для євреїв купців має дуже шкодливо одзначитись на торгівлі. Одеський біржовий комітет прохає раду зьїздів поклопотатись перед міністерством про одстрочку заведення цих правил, маючи на меті їх перегляд. Про те-ж телеграфує й миколаївський біржевий комітет.
Пропало 132 справи, В синоді довідались, що там пропало 132 шлюбно-розлучних справи. Перед різдвяними святами обер-секретарь четвертого одділу канцелярії Синода по шлюбно-розлучним справам прот. Смердинський вибрав 132 найбільш складних й заплутаних шлюбних справи і доручив курьєрові канцелярії Магушину привезти йому ці справи на кватирю. Взявши візника, курьєр Магушин поскладав усі пакети й портфелі й поїхав із ними по назначеній йому адресі. Портфель із згаданими 182 шлюбно-розлучними справами зник без вісти, не дійшовши на кватирю Смердинського. Останній, не одержуючи довго пакетів, счинив трівогу. Курьєр одповів йому, що він погубив пакети, коли їхав з візником. Чини сискної поліції зробили у курьєра трус. Дознання одбувається і досі. 
Ціркуляр попечителя округа. Попечитель петербурзької шкільної округи видав ціркуляр, у якому наказує приватним гімназіям додержувати правил для казенних гімназій. Між иншим ціркуляром заборонено приймати учнів, яких не приймають через їх роки в казенні школи. Наказано додержуватись також процентної норми відносно євреїв. Ціркуляр загорожує закриттям шкіл, коли вони не будуть додержуватись зазначених у ціркулярові вимог.
