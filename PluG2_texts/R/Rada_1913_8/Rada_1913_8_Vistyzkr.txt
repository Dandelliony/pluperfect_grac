Вісти з краю.
А. М. Глущенко. В Курську, 30 декабря помер на 27 році життя свідомий українець Антон Миколаєвич Глущенко.
Він отруївся уксусною есенцією. До 1905 року був сельським учителем. За належність до партії „Крестьянскаго союза" був зісланий в архангельську губ., звідкіля утік і по пашпорту М. В. Семенова проживав в Петербурзі, Київі, Курську та инш. городах.
В Курську він здобув посаду в приватній конторі, брав участь в аматорських виставах і взагалі в українському життю.
В 1910 році після трусу сидів у курському острозі 6 місяців, в острозі оженився і по суду був у друге засланий в архангельську губернію, в печорський край, де пробув рік і страшенно бідував.
Там був гурток українців, в якому і небіжчик брав участь: в гурті читались часописі, історія України-Русі і історія українського письменства.
Повернувшись із заслання, знов служив у Курську — уже під своїм призвіщем, знову працював на рідному грунті.
Поховано покійного в Сапагово, за 13 верст од Курська. Людей на похороні було багато Небіжчик по над усе ставив працю для рідного краю, деб він ни був, він знаходив своїх людей, гарно знав історію і літературу руську, польську, німецьку, а свою українську знав як найкраще.
Був дуже енергійний і ніколи не нарікав на своє становище — терпляче ніс тяжкий хрест.
Небіжчик лишив цінний дневник.
