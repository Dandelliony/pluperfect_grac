Лист з Чехіі. З чешського життя.
На кінець минулого року та лопаток нового припало у Чехії аж три визначні ювилеї. Передовсім 50 роковини народження відомого чешського політика та громадянського діяча, посла до віденського парламенту та чешського сейму, основателя сучасного неославізму — д ра К. Крамаржа. Без сумніву чешський ювилят належить до найцікавіших та визначніших особ у сучасному чешському життю. Як політик, він визначається дуже великою фаховою освітою та ерудіцією. Свою політичну карьєру він почав перед 20 роками, яко реалист, разом з проф. Масариком, пізніше перейшов до молодочешської партії, у якій нині грає найвизначнішу ролю. Сам він свою сучасну парламентарну політику називає позитивною. Треба зазначити, що особисто д-р Крамарж перевищує свою партію з усякого погляду. Часом навіть не можна зрозуміти, як він може витримати у цій тепер найбільше впливовій чешській партії, яка колишні свої поступові змагання давно вже зложила до архиву, а зараз є реакційною та клерікальною, з дуже невеликою ліберальною окраскою. На новий рік припав власне ювилей лейб-органу цієї партії щоденника „Narodni Litsy”, які святкували 50 роковини свого істнування. Насамперед „Nar. Litsy” були органом старочешської партії. Тільки згодом, коли повстала молодочешська партія, як опозіція до вищезгаданої — „N.L." стали органом її. Давніше, коли молодочехи були в опозіції, ще in statu nascendi—їх пражський щоденник був одним з ліпших чешських часописів. Але часи ці минули „безвозвратно“. Від 1890 року молодочехи стали панами політичного положення. Від цього часу їх партія росла, а рівночасно їх поступовість та опозиційність зменшувалися. А ця ідеологічна еволюція молодочехів натурально відбилася і на їх лейб-органі. З поступового та демократичного часопису „N.L." згодом стали чешським „Новымъ Временемъ”. Спеціяльно у російських та слав'янських справах „N.L.“ дуже реакційні. Третім чешським ювилеем булиі 50-роковини істнування старочешськоі партії, яка раніше називалась народною. Це була перша чешська політична партія. На чолі її стояли—відомий чешський історіограф Францишек Палацький та відомий чешський політик і Владислав Рігер. Народня або старочешська партія дійсно була колись всенародньою. У перших часах свого істнування вона була поступовою та демократичною. Політичне її значіння дуже невелике. З цього погляду її загубила так звана пасівна політика у 60-х та 70-х роках, коли вона бойкотувала віденський парламент та чешський сейм, зрікаючись, таким чином, реальної та позітивної політичної діяльности. Але треба зазначити, що вона розвинула досить енергійну працю в культурному та економичному напрямі. Особливо ж в справах чешського шкільництва. Ця її діяльність була вельми успішна. Заслугою цеї партії є те, що у 1882 р. чехи дістали самостійний університет. Згодом, народня партія стала консервативною. Запропастила її цілком шляхта та клєрікали. У 1890 р. розбили її молодочехи. Зараз старочешська партія це—історичний документ з половини минулого століття. Вона ще істнуе, але жити перестала вже давно. З нагоди ювилея д-ра Крамаржа—молодочешська партія рішила заложити


у Празі —чешську вищу школу суспільно-політичних наук . Думка заложити таку чешську школу на зразок відомих аналогічних шкіл у Франції — не нова. Про це чехи вже давно мріяли, а найбільш піклувалися Масариковці. Минулого року було навіть вироблено детальний план та проект такої школи, а чешська „Національна Рада" мала при помочи та участи усіх чешських політичних партій реалізувати цей замір. До цього змагалися також молодочехи. Але тепер ні з того ні з цього — рішали вони з нагоди ювилею д-ра Крамаржа основати цю школу під своєю фірмою та на пошану свого ювилята. Не треба зазначати, що цей дуже нетактовний їх крок викликав загальне обурення. Але факт зістається фактом. Будуща чешська вища школа суспільно-політичних наук матиме партійну молодочешську марку. Виклади в ній проектуються на весну. Крім суспільного та політичного факультету, матиме вона теж спеціальний журналістичний відділ. Старий чешський намісник гр. Куденгове тяжко захорував (розуміється хвороба політична). Виїхав на довгий час в одпуск. Тим часом віденський уряд підшукує нового намістника для чешського краю. Найбільше шансів має на це становищ —гр. Тун, реакціонер, який прославився своїм деспотизмом та бюрократизмом за часів свого першого намісництва у Чехії— у 90-х роках. Тоді чехи формально його вигнали з краю. Нині по 15 роках —гр. Тун прийде знову до Чехії—зі спеціальною місією розвязати хронічну чешсько-німецьку суперечку. Бо як відомо досі всі спроби навязання чешсько-німецького modus-vivendi не привели ні до якого позитивного результату. А. знову —як і давніше — виною чешські німці, у яких національний шовінізм досягає степені бежевілля. А навряд, щоб гр. Тун навіть при незвичайних „полномочіяхъ" потрапив розрубати цей Гордіїв вузел. Німецький шовінізм проявляє себе ще на одному полі. Маю на думці страшні насилля та знущання німців над чехами у північній Чехії, у Долішній Австрії та навіть у Відні з приводу сьогорічного перепису людности. Тут вже бачимо образи справжнього національного тевтонського звірства: чехів робітників силоміць змушують записуватись німцями; викидають з родинами з помешкання на мороз, позбавляють праці, загрожують карами, користуються фальшованими статистичними бланками — словом „душехапство*en gros. А роблять це під покровом німецьких „патріотичних" та „охоронних" товариств, а що найгірше — всіх адміністраційних урядів до віденського магістрату включно. Маштаб цього душехапства можна бачити з того, що в де-яких громадах —де приватно нараховано було 2000 та більш чехів, офіціально після нового спису немає ані одного. В результаті чимало тисяч чехів утоне в тевтонському морі принаймні на бумазі. А на сенові цієї „статистики" німці будуть домагатись розділення Чехії на чешську та „чисто-німецьку" провінції!... Прага Н. В. 15 (2) января 1911.