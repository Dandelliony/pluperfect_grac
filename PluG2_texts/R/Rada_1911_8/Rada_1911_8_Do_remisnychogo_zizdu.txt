До ремісничого з'ізду.
По багатьох великих містах відбулися і відбуваються вибори од ремісників делегатів на другий всеросійський ремісничий в'їзд, що має бути 15 января в Петербурзі. Цими днями одбулися такі вибори і у Київі. В з'їзді цьому беруть участь крім хазяїв-ремісників, економисти: Янжул, П. Струве, Туган-Барановський і робітничі професійні союзи та ремісники-робочі. Це дає надію, що другий з'їзд матиме більше значіння для робітників-ремісників, ніж перший. Програма з'їзду досить широка. В неї входять питання про перегляд загального статуту про ремісничу промисловість, про закон 15 ноября, про учнів-ремісничих, про ремісничу інспекцію, про окремий ремісничий суд, про долю ремісничого стану (сословія), про засоби до підйому ремісничої промисловости і т. ин. Питання ці мають велике значіння, бо так зване „ремісниче питання" уявляє з себе якусь складну плутанину стародавніх забобонів з одного боку і самих складних комбінацій економичної політики та робочого законодавств —з другого. Досить вказати, що тепер реміснича промисловість керується ще ремісничим статутом цариці Катерини. Правда, і уряд і хазяїни-ремісники і робочі сходяться на тому, що закони ці не відповідають потребі часу. Однак, ще і тепер організаційний комітет з'їзду не позбувся тих забобонів і в розроблених питаннях програми з'їзду любісенько змішує в одно хазяїв і робочих в ремісничій промисловости, забуваючи, що середні віки, коли робочі і хазяї ремісники складали одну сем'ю, давно минули. І хоч інтереси робітників зовсім протилежні інтересам хазяїв, на з'їзді говоритимуть виключно „о нуждахъ и пользахъ" ремісничого сословія, як такого. Бажання і вимоги виставлятимуть теж од всього сословія. Як бачимо, безправних, позбавлених охорони фабричних законів робітників-ремісників, примушують зілляти свої інтереси з інтересами хазяїв, які всіх засобів вживають, щоб визискувать їх. Чи матиме якісь реальні наслідки участь робочих в цьому


з’їзді — трудно сказать, але саме рішення роз'єднаних, неорганізованих до цеї пори, через тяжке безправ'я, робочих-ремісників виступити на з'їзді і внести своє освітлення, розповісти про свої потреби і вимоги, внести свій погляд, оповістити його перед всім світом,—не можна не вітати. Ця. участь представників робочих матиме велике виховуюче значіння для самих робочих; зверне увагу на їх потреби, яскраво і одверто покаже настрій хазяїв, додасть ложку дьогтю до бочки „патріотичного” меду союзників, що готуються утворити на з'їзді реакційну і анти-єврейську демонстрацію, і покаже, що робітництво немає нічого спільного з реакційними і анти-єврейськими виступами хазяйчиків. При щасливому випадкові робочі могли б вплинути на те, щоб фабричні закони і фабричну інспекцію, які вони не єсть, було поширено на робочих ремісничої промисловости. Правда, на останнє трудно сподіватися, бо величезну більшість членів з'їзду будуть складати чорносотенні хазяйчики, що з усеї сили гаситимуть бажання робітників. Тим більше, що робітники не з’організовані як слід і не можуть докладно обміркувати своїх потреб перед вибором делегатів та і делегати будуть випадкові. Що це так, досить згадати, як велися вибори у Київі, де міський голова д. Дьяков заявив робочим на зібрані, щоб вони вибірали як найскоріше, бо у нього немає часу: його десь там ждуть. На заяву робочого, щоб дозволено було хоч прочитати присутнім програму з'їзду, голова заявив: „вам все одно, що і як там обмірковуватимуть. Не дозволю. На з'їзді вже будете всяку політику підтримувати”. Розуміється, робочі мусіли вибрать, хто перший попався на очі. На київських виборах ясно було зазначено поділ робітників на євреїв і руських. Добродій голова навіть скомандував: „евреи въ одну кучу, русскіе въ другую". Цікаво, чи з купи руських виділилися робочі українці і чи хоч чим небудь заявили вони про бажання мати свого представника на з'їзді? Чи може всі вони зачисляюють себе до „руських"? Вибрано у Київі трьох делегатів: М. Беута (кравець), К. Бермана (електротехника), С. Хвойко (слюсарь) і кандидатом Ф. Озоля. Та, навіть і при таких виборах, можна надіятися, вибрані делегати, зуміють виконать покладені на них завдання і голосно, сміло, не криючись роскажуть про свої потреби. Сама можливість говорити про недоладність сучасного ремісничого законодавства одверто, офіціяльно, а не пошепки, як раніш, мусить дати робочим делегатам силу і енергію. В. Доля.