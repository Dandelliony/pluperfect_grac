Серед похованих у могилу історії останків колишнього гетьмансько-ковацького
ладу на Україні, серед свіжих ще згадок і переказів про лад, що зосталися ще
в пам'яті народній, забреніла муза українського відродження устами
Котляревського і зробила своє велике діло.
Як воно так сталося? З одного боку — повний занепад громадського життя і
тільки сумні спогади про його, спогади про те, що діялося за недавньої ще
пам'яти, що мало вже хоч і видиме тільки, а з другого боку,—не видиме
тільки, а справжнє, реальне й дуже втручання в народне життя, в саме серце
його, нового чужого елементу,— московської мови й культури. Почувалося, що
сила цього нового, чужого елементу криється не в його духовій міці й
високому достоинстві, а в його матеріяльній, фізичній непереможності. Він
насовувався на Вкраїну десятками широких шляхів—через школу, церкву й
віру, через суд, адміністрацію й військо. Освічені люде на Вкраїні за тих часів
поглянули на минуле, побачили, що його не вернути. В ту ж мить в їх
прокинулося бажання, як мога швидче зібрати думи, пісні, перекази
вкраїнського народа і зробити це все єдине тільки ради того, аби як-небудь
заховати і лишити своїм нащадкам на згадку пам'ятку про те, що колись то
був на світі український народ, який мав свою історію, свій лад, мову, звичаї і
т. ин. Ці люде, збіраючи багаті пам'ятки української старовини, сучасного
життя й живої мови, зупинялись перед питанням: „чи здалася на що, а чи
потрібна ця „мужицька мова?" І після теоретичних усяких міркувань вони
доходили до думки, що вона потрібна. Але опріч цих теоретичних міркувань,
таку, а не иншу, одповідь їм повинно було давати живе життя, факт
істнування многомилійонного народу з його історією, сучасним побитом, з його
думками, почуттями, потребами розуму й серця. І от українська інтелігенція
висилає з-поміж себе цілий гурт видатних учених людей, що досліджують
минуле й сучасне життя народне, а з друтого боку — письменників і поетів. В
української інтелігенції прокинулося бажаная висловити свої власні думки й
почуття на мужицькій мові, що затого має вмерти. А як вона не вмірала, а
жила в народі, то письменники почали нею користуватися, як зручним
способом для себе, щоб сіяти в громаді людяні та добрі думки й будити серед
неї любов до простого люду.
Який же зміст був української літератури перед Шевченком? Як на теперішні
часи, то він був занадто бідний, а як що прирівняти його хоч би й до сусідсьої
російської літератури тих часів, то не так то вже буде й бідний. Під впливом з
одного боку — романтичного напрямку, що панував тоді по всіх літературах, а
з другого —під впливом сумних думок про зруйновання колишнього ладу на
Вкраїні й неминучої загибелі пам'яти і навіть звичаїв і мови української, де-які
українські письменники виспівували свої жалі в романтичній ліріці, инші ж,
котрі не дивилися так сумно на долю свого народу висміювали сучасне
громадянство. Але, починаючи з Котляревського, через українську літературу
червоною ниткою проходить одна думка —про простий народ, одне почуття
— почуття палкої любови до рідної країни, до народу і проповідь людяного,
гуманного відношення до його. Одних вони спонукали до цього простим
навчанням, других сатирою, в'їдливим, дошкульним глузованням з їхньої
темноти, нелюдяности та жорстокости. Такою сатирою була „Енеїда"
Котляревського, бо це ж віє пік очі „панам, начальникам, п'явкам людським";
це ж він запровадив у пекло панів, яких
... За те там мордували
І жарили зо всіх боків,
Що людям льготи не давали
І ставили їх за скотів.
Слідом за Котляревським і Гулак- Артемовський у байці „Пан та собака"
звертає увагу на цю ж саму неправду в громадянстві, на зневагу до мужика, з
праці якого панство живе. Квітка, перший український повістяр, теж навчає
громадянство людяности і людяного відношення до простого чоловіка.
Варто уваги також і те, що вкраїнські письменники малювали живе життя
справжнє, таке, як воно єсть.
З початку XIX в. польська література так само, як і инші, підлягла впливові
романтизму, а вкупі з цим прилучилася до нового демократичного руху, що
виявився в досліджуванні народньої історії, етнографії, сучасного побуту, а
також в самостійному малюванні народнього життя, надто колишнього,
давнього. Для нас особливу цікавість мав той напрямок у польській літературі,
якому дано назвище української школи.
Проводарями його були молоді шляхтичі, що родилися й зросли на Вкраїні,
палко кохали рідну їм країну і несвідомо призвичаїлися до простого
українського люду, серед якого зросли, до його пісень, дум, оповідань, мови
та звичаїв і взагалі до народньої поезг. Романтичні ж їх маріння повинні були
свідомо вже прихиляти їх до народньої української поезії, бо в їй багато можна
було знайти матеріялу для свого вжитку і поетичного малювання; а надто
багато цього матеріялу було в історичних думах та оповіданнях народніх про
старовину — минувшину. Поети цього напрямку й почали в своїх писаннях
малювати колишнє життя на Вкраїні, величати козацькі часи, виспівувати свої
жалі за тим, що минулося, та співати про могили, про степи українські та про
Дніпро, про славні козацькі походи та війни. Треба, одначе, сказати, що не всі
поети цього напрямку однаково уявляли собі давнину українську і не всі
однаково її малювали.
Серед польсько-українських поетів було дві течії. Одна, щиро-політична, щиро
— козакофільська, фантастичноромантична, що думала про відбудованая
Польщі „від моря й до моря", ладна була зворухнути козацький дух і прилучити
Україну до повстання, що готувалося в Польщі, і через те ця течія в своїх
творах не додержувала правди, а малювала колишні польсько-українські
відносини зумисне-фальшиво.
Друга течія була більш культурно-історична, а не політична, історичної правди
в своїх писаннях вона зумисне не фальшувала, а у відносинах до українського
народу стояла міцніше на ґрунті демократичних ідей і щирої людяности. Вплив
обох течій польсько українських письменників вкупі з поезією Мицкевича на
українську літературу і Шевченка був чималий і доволі помітний.
Російське і своє, українське, громадянство неоднаково ставилося до
української літератури. „Енеїду" Котляревського, як відомо, зустріли дуже
радо і нею зачитувалися. До писань инших письменників, як от Гулака-Артемовського,
 Квітки, Іеремії Галки, Тополі то-що ставилися також доволі
прихильно, хоч і тут не обходилося без глузування. Але хоч воно иноді було і
образливе, і дошкульне, та за те не було в йому принціпіяльної ворожнечі. З
того ж часу, як в українській літературі рух помітніше позначився, опріч
глузування, почулася в загально-російській літературі справжня принціпіяльна
ворожнеча, почулися голоси, що „создавать отдѣльную оть общерусской
литературы да еще какую-то мужицкую литературу и безцѣльно, и
безсмысленно, и невозможно“. І таким ворожим духом до української
літератури повіяло най дужча од тих людей, од тих письменників, що вважали
себе за прогресистів.
Тим часом українська література по самій своїй суті не могла та й тепер не
може бути панською, а тільки мужицькою літературою. Бо українське панство
покинуло свій народ, відцуралося його давно і „ради лакомства нещасного “ на
правому боці Дніпра спольщилося й покатоличилося, а на лівому боці та
Слобожанщині —помосковилося. Український же народ з самих „мужиків"
зостався самотою. Тим то й література українська не иншою, як тільки
„мужицькою", була й єсть.
В цьому і велика міць її, і в купі з цим її безсилля. Щоб українській літературі
стати міцно на ноги і вдержатися на своєму місці за панування в громадянстві
й літературі нових думок, нових ідейних течій, їй треба було великого поета,
треба було генія, щоб він виніс українську літературу на потрібну височінь,
зміцнив би заняту позіцію й показав би шлях, яким вона повинна йти далі в
своєму розвиткові. Доля послала Україні такого генія. Вона знайшла цього
генія „мужицької" літератури серед „мужиків".
 Ми вже попереду загальними рисами намалювали складну картину тих течій,
що були в громадянстві й літературі, серед яких чудом опинився
двадцятилітній, ледве грамотний юнак. Мов молодий орел, окинув він своїм
оком усе, що було навкруги його, і сміливо пішов назустріч невідомій і дивній
новині. Пішов не з порожніми руками, а з власними та ще й не аби якими
скарбами: з незвичайним розумом, який дуже швидко й глибоко все тямив і
всього доходив; з надзвичайно ніжним і чулим серцем, яке вміло палко й
глибоко любити все добре й гарне і ненавидити все зле та погане, з високо
художньою поетичною здатністю бачиш і прагнути душею й серцем до всього
дійсно прекрасного й високого, —це з одного боку; а з другого —з минулим
тяжким життям кріпака, коли він зазнав і витерпів стільки мук та горя, з
глибокою зненавістю до цього кріпацтва, що давало змогу з людини робити
скотину, і до постійних попутників та вірних спільників кріпацтва: безправ'я й
темноти кріпаків, сваволі, жорстокости і розпусти рабовладільців. Нарешті, —
до нової обстанови геніальний юнак підійшов з пекучою, непереможною
жадобою волі й освіти для себе і для всього народу, жадоби, джерело якої
було у власній душі, у власній свідомості й чарівних переказах про колишню
волю та запеклу боротьбу за неї на Вкраїні, переказах, що доводилося чувати
від старих людей та кобзарів.
Життя Шевченкове і безсмертна книжка його поезії „Кобзарь" показують нам,
як він поставивсь до всього того, що він побачив і почув у новому для його
громадянстві, в науці й літературі, що він узяв з того матеріалу, як потрібне
йому, і чим покористувався, а що одкинув, як непотрібне; що взяв цілком, а що
переробив, пристосувавши до своїх поглядів та думок політичних і суспільних і
до свого смаку.
Під впливом романтики, що панувала за тих часів у літературі загально-російській
 і вкраїнській, а також під впливом рідної історії та народньої поезії,
він пробув свою силу на творах романтичних. Але довго бути поетом-романтиком
 Шевченко не міг. В його душі, як тільки спала полуда темноти з
очей, як тільки розум його зазнав світла науки, забреніли инші струни.
Українська муза била по тих струнах і вони вигравали в душі поета пісні
громадської туги, і за недовгий час молодий поет із поета-романтика став
поетом-громадянином, який виспівував горе своє й людське не ради власної
втіхи та слави, а ради добра й щастя громади, рідного народу і всіх людей.
Зійшовши на стежку поета-громадянина, Шевченко в ту ж мить опинився в
самій гущавині сучасного йому життя політичного, громадського,
літературного і тих ідей, які керували життям держави й громадянства і
панували в житті та літературі. Шевченко одразу став рішучим ворогом тії
офіціяльної системи, що панувала в державі за його часів.
