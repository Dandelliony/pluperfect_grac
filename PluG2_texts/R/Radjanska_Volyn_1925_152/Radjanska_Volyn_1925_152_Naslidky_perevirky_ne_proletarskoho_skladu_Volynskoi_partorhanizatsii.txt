Наслідки перевірки не пролетарського складу Волинської парторганізації.
Комісії, що переводили перегляд Волинської парторганізації, перевірили всі радянські, військові й вузівські комосередки м. Житоміра, а також Шепетівщини й Коростенщини. Крім того, перевірено 40 районних парторганізацій (за винятком виробничих осередків). Через перевірку пройшло 1664 партійця. 
Переглядаючи парторганізації, комісії цікавились як роботою осередків, так і їхнім авторитетом серед непартійних робітниче-селянських мас, а також поводженням окремих членів партії. 
Перевірка дала можливість виявити цілу низку як позитивних, так і негативних з'явищ, з котрих останні в значній мірі заважали плановій роботі осередків та не давали можливости поширити комуністичний вплив на непартійні робітниче-селянські кола.
 Що-до позитивних з'явищ, то слід зазначити, що майже 95 відс. осередків переводили працю за певним планом і охоплювали всі галузі партійної та радянської роботи. Комосередки своєчасно реагували на всі постанови партійних з'їздів та конференцій і своєчасно переводили їх у життя. 
Найбільш проте характерні з негативних з'явищ: 1) значна політнеписьменність серед партійців, особливо по районах, 2) нездорове поводження окремих членів партії, (піяцтво, склока, відірваність від партії), 3) поревантаженість окремих членів партії—найбільш активних. Треба зазначити, що перевантаженість помічалась майже по всіх осередках. Надалі тому осередкам необхідно при розподілі партобов'язків звернути увагу на втягнення до роботи рядових партійців.
 Що-до політписьменности, то були такі випадки, коли партійці що їх під час перевірки політписьменности було віднесено навіть до 3-ої категорії й що мають значні теоретичні знання,—на запитання провіркомісії, особливо що-до сучасного життя партії й останніх постанов партійних та радянських з'їздів, давали неправдиві відповіді, що свідчить про їхню до деякої міри відсталість від життя. 
Політнеписьменність серед партійців здебільшого з'ясовується тим, що низові партійні організації не вділили достатньої уваги праці шкіл політписьменности і навчання в школах не предбачалось календарем. Одною з головних перешкод тут була також і перевантаженісність районного активу що повинен був керувати роботою політшкіл. 
Склоки, що їх теж відзначено комісіями, є в значній мірі наслідком того, що в минулі часи до лав партії пролізли окремі кар'єристичні елементи, що мали на меті використати свою належність до партії для поліпшення свого власного становища. Перевірочні комісії, що складались із старих витриманих членів партії, вкупі з осередками, нещадно винищували такі з'явища. 
Що-до піяцтва, то тут були випадки, коли окремі партійці, перебуваючи на партійно-радянській роботі, піячили, дискредитуючи себе серед робітниче-селянських мас, це приводило до відірваности від партії. 
Зараз, коли ми маємо значну активність робітниче-селянських мас, — партія ні в якому разі не може припустити, щоб у її лавах залишались елементи, що підривали-б авторитет партії й Радвлади. 
Свою роботу комісії переводили вкупі з осередками, що дало можливість, на грунті спільного обговорення нездорового поводження того чи иншого члена партії, одночасово переводити й виховальну роботу. 
В своїх висновках, завжди погоджених з осередком, комісія накреслювала засоби до усунення негативних з'явищ та вдосконалення роботи комосередку. 
Що-до дальнішої планової роботи осередків, то комісія зазначала, що необхідно, складаючи план праці, рахуватись із тими силами, що маються в осередкові, аби накреслений план був реальним і цілком переводився в життя. Бо були випадки, коли плани по свому розміру не відповідали силам осередку. 
Взагалі перевірочні комісії констатували здоровий стан Волинської парторганізації. 
Зараз губерська контрольна комісія вже одержує повідомлення від осередків про те, якими заходами переводяться в життя висновки комісій, та які маються в цій галузі досягнення. 
Вже тепер можна констатувати, що осередки значно справились з цією роботою. В майбутньому парторганізаціям необхідно ще більш напружити сили, аби остаточно усунути негативні з'явища й перевести в життя тверду лінію партії. 
