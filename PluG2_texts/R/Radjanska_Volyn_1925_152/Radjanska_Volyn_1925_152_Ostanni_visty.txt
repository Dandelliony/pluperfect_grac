Останні вісти.
3‘їзд робітників Паризького району.
На з'їзді робітників Паризького району виступив комуніст Монмуссе, який висуває три основних вимоги французького пролетаріяту: 1) негайне збільшення зарплатні, 2) встановлення перемінної скали зарплатні, 3) сплачування заробітку з розрахунку на золото. 
Секретар з'їзду повідомляє, що на з'їзді беруть участь 1442 делегати з мандатами від 705412 робітників Паризького району. Поміж делегатів —130 соціялістів, 165 членів реформістських профспілок, 160 непартійних робітників, 484 члена революційних профспілок, 312 комуністів, 175 співчуваючих, 17 незалежних.
Проти Мароканської авантури.
Робітничий конгрес Паризької округи одностайно прийняв резолюцію, в якій заявляє, що пролетаріят рішуче повстає проти війни в Мороко, проти фінансових планів Кайо.
Процес комуністів у Мекленбурзі.
В Лейпцигу почався процес мекленбурзьких комуністів. На лавці підсудних 9 робітників. Серед свідків 6 співробітників охоронки. 
Обвинуваченим інкримінується державну зраду, заховання вибухових річей і зброї. Справа стосується до тих часів, коли мекленбурзькі робітники з’організували самооборону з метою протистати наступу фашистів.
