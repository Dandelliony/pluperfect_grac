Наш порадник. 
Сільське господарство.
Запитання: Де можна дістати кнура чи двоє поросят білої англійської породи–запитує В. Сидоренко з села Рижани, Володарського р. 
Відповідь: Племінної великої білої породи свиней можна набути в нас на Волині в таких місцях: на досвідньому полі “Вила”, в 5 верстах од м. Житоміра, на Держплемрозсадникові “Антоніни” ім. т. Домбаля (Антоніни, Шепетівської округи), на Чарторійській досвідній с.-г. станції, в 7 верстах од Мирополя, на Радомиській досвідній станції (Радомисль, Коростенської окр.) й на агробазі Осники (Черняхівський район, Житомірської окр.). Зверніться куди вам ближче, здається до Осник.
