Охорона праці
заглянь-но до Івницького тартаку. 
 Зовсім пагано на Івницькому тартакові з охороною праці. Найбільше лихо —це дерев'яні рейки, що по них доводиться подавати колоди. Це дуже тяжка праця, й необхідно поставити залізні рейки. Правда, про це вже заявлялося губвідділові праці, тому щось місяців п'ять, коли на тартакові працювали члени спілки—деревообробники. Тоді-ж мала виїхати до нас охорона праці, але тартак перестав працювати, і справа заглухла. 
Тепер тартак орендується Іванківським товариством плантаторів. Тартак знов пущено, відремонтовано локомобіль, але інспектура праці його не випробувала та й взагалі не заглядає на тартак. За цей час подавати колоди по рейках стало ще тяжче. Крім того, колоди дуже важкі—по 8 з пол.—9 з полов. вершків, і по закону зверх 7 з пол. верш. належить добавляти робочу силу, а в нас при колоді лише 4 чоловіка. 
Адміністрація хоч і говорить, що треба поставити залізні рейки, але слова словами й залишаються. Та й не може наша адміністрація дбати про інтереси робітників, бо на чолі її стоїть колишній купець, власник заводів Варшавер. Він тільки добре дбає про платню собі, як адміністратору й комерційному директорові. Завкома в нас нема, хто-ж захистить наші професійні інтереси? 
Заглянь-но до нас, пролетарська охорона праці! 
Іщук.
