Питання українізації.
В комісії ЦК КП(б)У.

На останніх засіданнях комісії по українізації при Центральному  Комітеті партії переглядались питання про українізацію радянського апарату, шкіл, вузів, наукових установ, про видання українських словників. 
Комісія визнала за необхідне, аби наркомати та центральні установи виробили негайно реальний календарний план поступового переходу всьогоділоводства на україн. мову. На загальних зборах службовці повинні бути ознайомлені з декретом ВУЦВК'а про українізацію. Їм необхідно з'ясувати громадянське значіння цього декрету, а також попередити їх, що після остаточної перевірки службовців, які не вивчили української мови, буде звільнено. 
Центральні установи повинні вести все листування з периферією українською мовою. Держвидав повинен видати зразкові підручники діловодства українською мовою. Через профспілки необхідно почати облік безробітних українців, а також кваліфікованих робітників із української інтелігенції. 
На партійних зібраннях, конференціях—необхідна постійна робота по переведенню українізації, щоб подолати нинішню інертність у цьому відношенні й нагадувати про важливість справи українізації. 
Профспілки повинні внести у план культроботи місцевкомів роботу по українознавству.
