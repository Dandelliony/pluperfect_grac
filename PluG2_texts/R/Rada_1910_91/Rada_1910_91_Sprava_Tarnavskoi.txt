Справа Тарновськоі.
	На засіданні суду цими днями виступали з промовами оборонці Прилукова. 21 апріля промови було закінчено. Найцікавішу промову сказав Луццаті. Він на підставі документів доказав, що думка про придбання 500,000 карб, прийшла в голову Тарновській ще під час розглядання справи Боржевського і що Тарновська підготовляла Наумова до вбивства Комаровського ще тоді, як Прилуков не знав і про істнування Наумова. 
	Луццаті зазначає, що Тарновська згодилася одружитися з Комаровським тілько тоді, як довідалася, що Наумов виконає усяке її бажання. Що стосується до Прилукова, то він, як каже оборонець, винуватий хіба тілько в намірі вбити людину, але за намір не судять. Він говорить, що Прилуков був і зостався порядною людиною. Як на доказ, він посилається на те, що представники російської преси, які "сухають судову справу, ставляться прихильно до Прилукова. А ці представники знають псіхологію російської людини.
	Промова оборонця Наумова-Дріуссі викликала інціндент. Він обвинувачував російських кореспондентів, що вони, не спочуваючи Наумову за його політичні переконання, завжди писали проти Наумова. Російські кореспонденти не явилися на суботнє засідання, коли кінчав свою промову Дріуссі. Ця демонстрація усіх дуже вразила. Всі держуть руку російських кореспондентів, а італійська печать багато статей уділяє цьому інціндентові. 
	Флоріан доказує, що Тарновська справжня істеричка. Для доказів він посилається на праці невропатів Рібо і Крафт-Ебінга. 
	Прилуков, каже Флоріан, був нездатний на злочинство і через те Тарновська підшукала більш придатну на це людину. Вона навіть боялася, що Прилуков може їй пошкодити в цій справі і телеграфувала йому, щоб він всю справу передав Наумову, а сам не втручався.
