Пироговський з'їзд.
	ПЕТЕРБУРГ, 22. Пироговський з'їзд одкрився вчора в домі дворянського зібрання. На з'їзд прибуло 4000 делегатів. За голову обрано проф. Рейна. Він повідомив збори, що цей з'їзд мав одбутись в Одесі ще в 1909 році, але незалежні обставини перешкодили цьому, і з'їзд ледве вдалось тепер організувати.
	З'їзд послав привітання проф. Ерісманові, лікарям: Жбанкову та Яковенкові і членові першої Держ. Думи Долженкову.
	На з'їзді читали привітання од болгарських і польських лікарів та медичних товариств. Читали також привітання і од лікарів адміністративно засланих в Астраханщину.
	Одкрилась на з'їзді виставка, найкращий одділ міської земської медицини.