У КИІВІ.
	Перенесення св. Єфросинії. Вчора одбулися найбільше урочисті свята перенесення мощів св. Євфросинії. На це свято прибула сила народу. Володимірська горка, Купецький і Царський сади та Олександровіська площа - все занято було натовпом людей. Сила публіки стояло по всій дорозі, куди мала йти процесія. Всього народу було біля 100 тисяч душ. Біля 1 години дня процесія прибула до пароходної пристані. Мощі перевозять до міста Орші, могилівської губернії, на пароході "Головачовъ". Попереду їхатиме поліція на пароході "Александровскъ " , а позаду київський губернатор, та вищі чини округу доріг.

	Чутки про одставку П. А. Зілова. В педагогичних колах ходять вперті чутки, що скоро попечитель київської шкільної округи П. А. Зілов покине свою посаду. Чутки ці про зміну шкільної адміністрації підтвержуються ще й тим, що за останні часи в міністерство народньої освіти не перестають надходити скарги на сваволю, яка панує в київському учебному окрузі. Через цю сваволю сила вчителів середніх шкіл покидають службу і переходять в инші округи.

	Кооперативні курси. Губернська земська управа улаштовує в літку цього року курси по кооперації в селі Дзенгелівці уманського повіту. На курси ці прийматимуть і жінок і чоловіків. Перевагу оддають тим, кого пошлють потребительні товариства. Вчитимуть дурно. Слухачам даватимуть од земства всі потрібні для вчення речі. На курсах навчатимуть: щотоводство потребительних тов. історичний огляд потребительської кооперації, організація і ведення справ в потребительському т-ві. Головну увагу звертають на щотоводство, на яке піде 42 з 70 лекцій. По теорії кооперації намічено такі теми: "понятіе о коопераціи вообще", "розвитіє потребительскихъ о-въ", "союзныя организаціи и ихъ значеніе " курси будуть од 1 до 15 іюня. Керуватиме курсами X. А. Барановський.

	Вечер Богдана Задєського. 24 апріля в народній аудіторії (Б. Кудрявська, 26) відбудеться літературно-артистичний вечер, присвячений польському поетові "української школи" Богданові Залеському (1802 -1886 р.). Вечер складатиметься з творів поета. В програму вечора ввійдуть популярна лекція про Богдана Залеського Л. Радзієвського, декламація творів поета і музичний одділ. Улаштовує вечер т-во польських літераторів і журналістів.

	Самогубство. Варвара В., 17 літ (Святославська, 9), з метою самогубства приняла бертолетової соли. Лікарь скорої допомоги спас її і лишив на її кватирі. Перез кілька годин Б. прийняла знов отрути. Лікарь застав дівчину вже при смерті. В Олександрійській лікарні нещасна Померла.

	Пропала дівчинка. Позавчора з садиби № 15 по В. Житомірській вулиці пропала 4-х літня дівчинка Саша Пшенична. Дівчина одягнена в червоненьку одіж, рожевий фартушок, червоні черевички і шапочку з рожевою биндою. Хто знає де Саша, просять сповістить по адресі.

	Життя прислуги. На Фундуклеївській вулиці в будинку № 34, в д-ки А. І. щезли з скрині 2 діаманти ціною в 100 карб. В крадіжці запідозрили прислугу Розалію Ф. Це підозріння так вплинуло на дівчину, що вона випила пляшечку карболової кислоти з метою покінчити з собою.

	До земської агітації за кооперативи. Заходами київської земської управи видруковано у третьому виданні 1.500 примірників листка "Необходимыя указаній для потребительныхъ обществъ".

	Сипний тиф. По відомостям київської земської управи за минулий тиждень земським лікарським персоналом записано на Київщині 311 випадків слабування на сипний тиф. 
	Засідання кооперативного з'їзду вчора в-вечері закінчились і делегати роз'їхались по домах.

	3 Київщини. Самогубець. В мку Фастові 19 апріля напився отрути хлопець 14 років С. Міхельзон, але його врятували. Інтересно, що призвело хлопця до такого раннього бажання вмерти нюхання до сусідської дівчинки.

	3 Волині. В поліцейській часті. У Здолбунові оце недавно скоїлось таке. Поліцейський надзиратель посадив під арешт у часть селянина з с. Зарудина, кременецького повіту, Івана Михайлова за крадіж. Через пів години, як пише "Вол.", арештований повісився.

	Арешт. "Ю.-Зап. Вол." сповіщає, що в м-ку Радзивилові, над австрійським кордоном арештували тамтешнього жителя Говорова. Говоров мяе в Радзивилові гостиницю й крамницю. Перед арештом у Говорова зробили трус, а тоді одвезли до Ровно в острог. Кажуть, ніби це шпигун австрійський.

	Кара чорносотенній газеті. Редактора "Жизни Волнни" п. волинський губернатор тягне до суду по 1084 ст. "Ю.-Зап. Вол." повідомляє, що ця кара впала на редактора чорносотенної газети за статю: "Преданность и измена " , передруковану з "Земщинн".

	3 Поділля. Утоплена. Недавно в. с. Кисляку, гайсинського повіту, люде витягли з річки утоплену жінку з синяками на тілі. Виявилось, що то селянка з сусіднього села Шури-Вундуранської. Чоловік і родичі утопленої кажуть, що вона десь ділась одного вечора і ніхто не міг найти її. Та це щось непевне. Люде гомонять, ніби то хтось з родичів убив її. З чоловіком своїм вона раз-у-раз сварилася. Поліція робить слідство.

	Гарна весна. З гайсинського повіту до нашої газети пишуть, що в тих місцях скрізь тепла, хороша весна. Перепадають дощі. Озимина роскішна. Ярина має бути також хороша. Люде сподіваються доброго врожаю.

	3 Полтавщини. На полі. Зо всіх повітів полтавської губернії надходять втішні звістки про озимину. Ждуть гарного врожаю. Посіяли вже й ярину,

	З Харьківщини, Панахида по Кропивницькому. 19 апріля в Харькові, на городському кладовищі, над могилою М. Кропивницького правили панахиду. Було багато людей. Могилу вквітчали свіжими квітками.

	Самогубство ксьондза. 20 апріля в Харькові застрелився ксьондз харьківського костьолу Карл Устинович. "Утро" пише, що було йому тільки 24 роки. До Харькова Устинович прибув три місяці тому. Ксьондз слабий був на сухоти і на нерви. Того дня, як Устинович наклав на себе руки, він возив учеників харьківських середніх шкіл, де був законовчителем, гуляти за город. Там знервували його селяне, що напосілись на ксьондза за витолочену траву. Вернувшись додому ввечері, Устинович зараз же знстрелився. Ксьондзом він був менш, як рік.

	3 Катеринославщини. Правителі. Перед Великодними святами в Нікополі по крамницях ходили два грабителі з револьверами в руках і насилком забірали в крамарів вторговані гроші. Поліція взялась до їх. Почалось стріляння. "Р. Сл." пише, що одного грабителя вбили, другого підстрелили й арештували.

	Ходєра. "Од. Н." пишуть з м-ка Юзівки, що в с. Калиновському знов послабли люде на холеру. Заслабло 15 душ, а померло 8.

	Переселенці, перед Великоднем трохи затихло переселення з Катеринославщини. По святах почнуть знов їхати. Через це залізна дорога дбає, щоб знов не було так завізно з переселенцями, як перед Великоднем.

	Наймичка. В Катеринославі серед білого дня оце недавно наймичка багатої вдови Гуровички зарубала сокирою свою хазяйку. Далі вона одбила замка, набрала багато грошей і зникла.

	3 Херсонщині. Регентські вчительські курси, Дірекція херсонського одділу Імператорського Російського Музичного Товариства оповіщає, що цього літа з 1-го іюня в Херсоні при музичній школі два місяці відбуватимуться що-річні літні регентські вчительські курси. Програма курсів така, як у регентському класі Придворної капели. Всю програму проходять за два літа -по два місяці кожних літніх вакацій. Хто хоче, той ще може, окрім звичайної регентської науки, навчитися на курсах грати на скрипці, фортепьяні та мелогармонії. Курси діляться на два одділи: старший й молодший. Слухачів приймають на обидва одділи. На молодший одділ приймають людей і зовсім не підготовлених, а тільки з добрим музичним вухом. На старший одділ тільки тих беруть, хто здасть екзамен за нижчий одділ. Вільно бути на курсах і чоловікам, і жінкам. Приймають тих, кого пришле на курси духовне
відомство, земство та міністерство освіти і всіх, хто подасть прохання. Прохання треба подавати до 15 мая діректорові херсонської Імператорської музичної школи з додатком не менше як половини плати за курси. Плата 20 рублів за всю науку і за кожний музичний інструмент по 5 карб. Хто має охоту здати по курсах екзамен, тому дадуть атестат, а нашим--свідоцтва. Правила і докладну програму канцелярія школи висилає за 7-коп. марку.

	3 Кубані. Заколот в редакції. В Армавірі виходить газета "Отклики Кавказа". Останніми часами через всякі непорозуміння співробітників з видавцем л. Чуйковим -з газети вийшла вся редакція її і всі співробітники. Тепер ці всі газетярі збіраються видавати в Армавірі свою газету: "Кавказскій Край*.
