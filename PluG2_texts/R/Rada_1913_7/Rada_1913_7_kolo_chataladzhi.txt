     Коло Чаталджі.
     
     Закордонні газети подають цікаві подробиці про те, що вспіли зробити турки на Чаталджинській позиції. По всій позиції зроблено стілько окопів, що немає ні одного місця, з якого би вся передня місцевість не обстрілювалась перехресним вогнем з скількох окопів. В де-яких місцях, між иншим коло Чекмеджі, ці окопи збудовано в скілька ярусів, з яких можна обстрілювати місцевість цілою стіною куль і шрапнелів. 
     Артилерію встановлено на нових місцях, цілком закритих. Збудовано багата фіктивних позицій. Де-які старі, добре помітні форти стоять порожні, а замісць зроблено нові закриті позиції. Артилерія не дуже солідна. 11 батарей 5 дюймових гармат, старих з клиновими затворами, 4-дюймові мортири, 13 батарей сербських гармат і скілька круповських. Єсть нові гостроконешні кулі. Знаряддя доставляється з Германії і Австрії, а кулі по 100,000 в день виготвлються на турецькому заводі. Таке число дає всього 3 милійони в день, що дуже мало.
      Інтендантство, як і раніш, в лихому становищі. Щоб дістати що небудь з Чаталджі, треба писати в Костянтинополь в воєнне міністерство, а міністерство вже від себе дасть відповідного наказа. Перевозять все на волах. Немає палива, і солдати мерзнуть і мокнуть під дощем в палатках.
      Таким чином, незважаючи на всі старання, у турків--старі гріхи: погана артилерія, непідготовлена піхота і погане інтендантство. Офицерів теж мало.
