     По вищих школах.
     
     Громада інституту цівільнях інженерів. Гаслом сучасного студентства по спеціальних школах стало: "кінчати інститути якомога скоріше". Не звертається ніякої уваги на вартість зачотів, аби зачот, аби більш їх, через це вся енергія напружена тільки на академичну роботу і нема зовсім часу на роботу в ріжноманітних студентських спілках. Хвиля академизму захопила всі спеціальні школи і в нашому інституті мабуть найбільш. Безумовно, таке становище зле відбилося на діяльности і нашої "Громади". 
     Мимоволі, самі найщиріші громадяне мусять коритися цій хвилі академизму, мусять поспішатися з іспитами, проектами та розчотами. 
     Переходючи до оцінки діяльности нашої "Громади" за минулих три місяці, треба зазначити, що зо всіх нечислених студентських спілок інституту "Громада" буде мабуть найдіяльнішою, істнує три роки, все більше та більше звертає на себе прихильну увагу з боку студентства. Маємо досить добру, як для нашої невеликої "Громади", книгозбірню (більше 200 томів книжок), яка що-року збільшується на кошти здебільшого громадські. З газет та часописів передплачувала "Громада": "Раду", "Укр. Хату", "Л. Наук, --- істник", "Сніп" та "Укр. Жизнь" -- останню на кошт загально-студ. бібліотеки. У 1913 році, крім згаданих часописів, будемо одержувати "Сяйво" та "Український Студент". Членів 20. 
     Збори були двічі: в октябрі та декабрі. На перших було прочитано реферат про Покровський собор, що тепер у Полтаві.
      Крім того обговорювали справу виборів до бібліотечної комісії; вирішено було збільшити з одного до двох представників від Громади; наслідком цеї наради був блок з одною із лівих груп. Проведено було двох: д. Фидровського та молодого нового громадянина Андрієвського. 
     Другі збори, 18 декабря летально та остаточно обговорювали та ствердили умови архитектурного конкурсу Громади, яка до Різдва 19 декабря оголосила умови конкурсу на проект музею в українському стилі з доручення К.-П.- Церк. Ист. Археол. О-ва. 
     Конкурс для всіх студ. інституту призначено на 20 февр. 1913 року, з двома преміями 75 і 50 карб. 
     До жюрі увійшли: від інституту: 1) проф і діректор. інст. Вас. А. Косяков. 2) гражд. інж. Р Р. Бекер. 3) гражд. інж. І. Б. Михаловський; з людей сторонніх: проф. Ф. К. Волков, акад. Н. С. Самокиш, худ. С. І. Васильківський, член Гос. Думи Ф. Д. Филоненко. 
     В одну з неділь після 20 февраля можна буде всі конкурсові проекти оглядати публиці у залі інститута, про що у "Раді" буде сповіщено окремо.
     Двоє наших громадян П. Б. та Д. Д. в петербурзькому клубі на протязі другого семестру прочитають про український стиль.
      Такі-ж реферати є думка прочитати для професорів та студентів інституту. Проектування громадянами в українському стилі цикавлять та звертають серйозну увагу товаришів росіян. 
     Непомітна агітація за український стиль при всякій нагоді в розмовах з студентами, минула українська архіт. виставка, що мала велике значіння для популярізації української архітектури серед студентів, майбутніх будівничих, потім цей конкурс; все це разом на протязі всього часу істнування Громади утворило добрий грунт для розвитку нашого стилю і коли 3 роки назад можна було почути від деяких студентів, що вони не знають такого стилю, або що такого стилю нема, то тепер студентів другої категорії немає а з першої, як і є, то вони соромляться це казати, аби не вславитись "невѣждами". Тепер знають і про стиль і про орнамент і про ганчарство; найбільше знайомі з останнім, бо на виставці був продаж ганчарських виробів, яких розійшлося більш, як на 120 карб. Трохи не всі студенти купували "на расхват", як кажуть, всі привезені з Петерб. кустарних крамниць вироби. 
     Як дрібницю треба зазначити, що у всіх назвах, особливо що до стилю в розмовах нашого студентства панує термин "український", а малоросійський майже зник. 
     Звісно, цього все ж таки мало, можна було куди більше зробити, та що-ж... Скрізь, куди ни зазирни, бракує нам сили моральної, матеріальної та физичної. Поодинокі люде обтяжені за других роботою громадською, а инші -у більшости байдужі, або йдуть на готове; одним тільки і заспокоїшся, як згадаєш, що тепер скрізь так, у всіх, не тільки у нас, та ще коли бачиш, що чорна хмара проходить і де не-де вже вияснюється. 
