     В киівському науковому товаристві.
     
     Новознайдений твір Якова Кухарен а. 
     У понеділок, 7 января, в клубі "Родина" відбулось перше в цім році наукове засідання київського українського наукового товариства. На засіданні д І. М. Стешенко прочитав вельми цікавий доклад про новознайдений твір Якова Кухаренка-поему "Харько запорозький кошовий". Рукопис належав О. М. Лазаревському, а згодом перейшов до О. І. Левицького. До останнього часу не звертали уваги на цю поему, мабудь, через те, що вона підписана псевдонімом "Якоьъ, Мѣшковскій". Але з поміток на самій поемі, зроблених рукою Лазаревського, а також з багатьох инших міркувань, д.д. Левицький і Стешенко прийшли до цілком правдоподібного висновку, що поему написав Кухаренко. Звідси зросла цікавість до самої поеми, й дякуючи цьому маємо тепер цінну працю д. Стешенка, присвячену критичному розглядові "Харька".
      Поему написано на 139 сторінках, строфами в 10 рядків. Поділено її на 7 розділів. У першім розділі, по ліричних уступах, оповідається про блукання кошового Харька далеко від рідного краю Він блукав нетрями, добився до ночі, побачив десь вогні, пішов на них і попав у вовчу яму. На Харька стрибнув, трохи його не задавивши, вовк. Харько пробув з вовками в ямі цілу ніч поки прийшли мисливі.
      У другім розділі приходять мисливі й визволяють Харька. Запідозривши, одначе, в Харькові напевну людину, мисливі з погрозами повели його до дому, В хаті стріла його стара господиня, яка вгадала, хто вік, і дала йому це зрозуміти. Тод й мисливі з більшою повагою стали розмовляти з Харьком, дали йому напитись і попоїсти, а тоді всі полягали спати. У третім розділі всі прокидаються й починають похмілятись. Приходять гості, серед них поважний сват Сергій. Після бенькету, Сергій дав знак усім замовчати й попрахав Харька розповісти про свої пригоди. Харько насамперед запитав, з якій він землі. Йому сказали, що кругом його люде хрещені й звуться вони Імгертинці, Харько тоді почав оповідання про себе: 
     Він запорожець, син кошового. Коли його батько помер, він настановив кошовим Харька, наказавши йому битися зо всіма ворогами, тільки не з москалями. Ставши кошовим, Харько незабаром дістав листа з Гетьманщини, що Чаплинський, Вонецпольськнй і Виговський з містами Чигирином та Батурином піддаються полякам, а король Володислав хоче руйнувати Січ за її напади на Польщу. Харько рушив на поляків, розбив їх під Чигирином, запалив місто й пішов на Батурин. 
     У розділі 4 Харько оповідає далі, як він послав на Батурин свого товариша Антона, а сам подався на хутір, де бенькетували Чаплинський, Виговський та инші й забрав їх у полон. Дізнавшись, що Антін з Батурином не справився, Харько розіслав універсали по всій Україні з закликом бити ляхів, а сам почав слідство над зрадниками. Один з останніх, пан Огинський, виявив усю правду. Справа повстала з того, що писарь Виговський, давно хотівши гетьманувати, розпустив по Україні звістки, що москалі хотять прибрати до рук Україну. Завязалась ціла інтрига, яка так нещасливо розвязалась тільки через несподіваний напад Харька. На цім місці оповідання переривається, бо в хату входить стара господиня й каже Харькові йти за нею.
     Розділ 5. Харько пішов за старою нетрями. Дійшли до гори. Харько підважив камінь і з дірки пішов дим. Тоді стара викупала Харька в болоті, пояснивши йому, що вона відьма й зробила це для його щастя. Напророкувала вона йому, що буде він великим паном, описала йому красу місцевої цариці Ганни й сказала, що Сергій - царицин порадник. Повернулись до-дому й полягали спати.
      Розділ 6. Прокинувшись і похмелившись, Харько почав далі розказувати. Він оддав бранців на суд козакам і ті присудили; "своїх" -Конецьпольського, Чаплинського й Виговського- скарати на горло, а чужих -"поклеймити", себ-то по відрізувати їм вуха й носи. Вибивши після того поляків майже до ноги, Харько з військом пішов до Чигирина. Там подякували Богові за поміч, а тоді Харько порадив чигиринцям проситись у підданство до Москви.
      А сам Харько подався на Січ, де жив по-старому. Одначе, жив так недовго. Москва все більше наступала на Січ, і одного разу, коли Харько пішов до Київа на прощу, він дістав звістку, що Січ зруйновано, Калниша й Глобу забрано, козаків розігнано, а його, Харька, москалі шукають. Харько з де-якими товаришами сіли тоді на чайку й попливли в море, щоб де небудь заснувати нову Січ. У морі їх напала буря, товаришів його вбило блискавкою, а його самого прибило до берега. На цім оповідання Харька скінчилось. Сергій запрохав його жити в їх країні, а поки що покликав до цариці, які обіцяв все росказати про Харька. 
     У розділі 7 (останнім) описано царицю Ганну, її красу й самотнє життя (вона вдова). Довідавшись про Харька, цариця причепурилась і нетерпляче стала чекати гостей. Побачивши Харька з вікна, цариця зомліла, бо був дуже показний і гарно вдягнений. Гості ввійшли до господи... На цьому рукопис кінчається. 
     Щоб дати де-яке поняття про стиль поеми, наводимо з неї де-кілька уривків. Ось як, напр., малює поема образ Харька:
     "Свитки, шапочки не мавши,
     Де ішов, того не знав.
     На йому штани порваті,
     А з сорочки висять лати;
     Тіло світиться кругом;
     В його чоботи порвались.
     Пальці з них повитикались,
     Чуть ішов не босяком".
     Жалкує Харько про те, що покинув рідний край:
     "Як би лиху годину
     Сю попереду я знав,
     Не покинув би родину
     Лучче там би пропадав...
     ...Пропаду я тут, бідняка,
     Як у ярмарку собака".
     Вихваляє Харько свій "кулак кріпкий", од якого
     Не один полізе рачки,
     як кому я дам носачкн,
     Буде тямити мене.
     Вже з цих кількох уривків видно, що поема "Харько" написана під великим впливом "Енеїди" Котляревського. Фабула "Харька" теж близько нагадує фабулу "Енеїди", як це видно навіть з наведеного сухого переказу. Але, як зазначає д. Стешенко, ця подібність не зменшує цінности поеми Кухаренка. "В "Енеїді",- каже д. Стешенко,-теж сімволізується запорозьке козацтво по зруйнуванню Січи, але ця провідна думка захована під покровом латинської міфології. Про історичні події говориться тільки припадком і уривками. У Кухаренка не те-в нього виразно змальовано становище України в XVII-XVIII століттях, виразно росказано й пояснено всякі історичні події. Правда, до історичної точности поемі "Харько" дуже далеко: вона повна анахронізмів. Але для поетичного твору історична точність тільки бажана, але не необхідна. В національній епопеї треба тільки більш менш точно передати дух доби, головні її поривання. З цього боку поеми "Харько" вельми характерна й цікава. Навіть з помилками в іменах вона вірно передає деякі суспільно-політичні події нашої історії. Ця картина є наша національна історія, власне конспект її, й за цей зміст можна вважати твір Кухаренка нашою національною поемою". 
     Новознайдена поема Кухаренка разом з критичним розслідом д. Стешенка буде надрукована в одній з найблизчих книжок "Записок Київського Українського Наукового Товариства". 
