Новий шкільний законопроект.
	Міністерство освіти подало до Державної Думи новий шкільний законопроект. 
	Нового, правда, в цьому законопроекті, наскільки можна бачити з тих відомостей, що попали в газети, не багато. Пробуючи завести єдність, тісніше сполучити школи нижчі, середні і вищі, законопроект подає деякі зміни техничного характеру, самі ж основи навчання, шкільні методи, програми, підрахунки, лишаються ті ж самі, що й були раніш.
	Про те, щоб пристосувати навчання дітей до їх природного розвитку, не згадується й словом. Марна також праця була шукати в новому законопроекті хоч яких натяків на потребу вивчення історії рідного краю, географії, не кажучи вже про відомости кліматичні, геологичні, промислові і т. п. 	
	Проект таким чином не дає ніякої надії на те, що хоч на далі школа в Росії стане живішою, позбавиться теперішньої своєї сухости, черствости, одірваности од життя, розбудить в дітях любов до рідного краю, зацікавить їх вивченням його... 	Перед школярами не роскривають навіть до ладу карти Росії, кожна окраїна якої така цікава по своїй історії, географії, економичному життю і т. п Очевидно авторі законопроекту думають, що на всьому протязі російської держави значно менше цікавого, вартого уваги, ніж напр. у Бельгії, котра, бувши значно менше кожної хоча би з наших українських губерній, присвячує вдвоє більше годин вивченню в своїх школах рідної історії та географії. 
	Новий законопроект не зважає на такі недоладности. Він проходить проз них без всякої уваги, хоча й тут же докладно зупиняється на постановці навчання в західних школах. Без порівняння ширше говориться в законопроекті про всякі дрібніші питання та про те, хто й що буде дозволяти й забороняти. 
	Що до вживання місцевої мови в школах то новий законопроект не тільки не йде на зустріч життєвим вимогам, а навпаки: вертається до тих часів, коли вже саме користування рідною мовою в школі вважалося за ознаку крамольности учителя. 	Навчання рідною мовою законопроект зовсім не забороняє тільки в приватних школах Надбалтійського краю та в Польщі. 	Права ж української мови на вживання навіть в нижчих народніх школах ділком нищаться заявою законопроекту, що, мовляв, „местными языками не могутъ считаться родныя ветви русскаго языка - малорусскій и белорусскій, а лишь языки не общіе сы русскимъ“...
	Що така постановка шкільної справи не поліпшить освіти на Україні-це всякому ясно.