ПО УКРАЇНІ
У КИЇВІ.

	Про здоровля д. Василя Доманицького прийшли сумні звістки. Він вже зовсім зібрався в дорогу на Україну, думаючи їхати залізницею до Марселю, а звідти морем, до Одеси. Але зараз одержано од його телеграму про те, що здоровля його раптом значно погіршало і він лишаетсьея в південній Францій.
	Концерт на збудування памятника Т. Г. Шевченкові. Членами об'єднаного комітету в справі збудування памятника Т. Шевченкові організується великий концерт, прибуток з якого піде на збудування памятника Т. Г. Шевченкові. Концерт мають улаштувати в найбільшому помешканні в Київі — в циркові Крутикова. Концерт має одбутися в кінці октября. Взяти участь в концерті запрошено визначних артистів.
	О. Є. Іванова. (Некролог). Вчора ранком в с. Малютинці упокоїлася О. Є. Іванова, дружина професора Київської політехаики. Місцеві інтелігентні люде, а особливо ті, що брали і беруть участь в громадскій місцевій роботі, зустрінуть сумну звістку про передчасну смерть д. Іванової з великим і щирим жалем. В особі О. Є. місцеве інтелігентне громадянство втратило помітного суспільного діяча і надзвичайно добру, чулу й щиру людину. Покійниця під час розквіту роботи київського комітету грамотности, стояла на чолі бібліотечної комісії. Особливу запопадливість у роботі покійниця виявила при улаштуванні селянських бібліотечок імени Павленкова. При її участи було улаштовано більш як 200 бібліотек в трьох правобічних губерніях. Завідуючи бібліотекою і організовуючи Павленківські бібліотечки, О. Є. не жалкувала ні праці, ні власних коштів. 
	Жіночий суспільний рух в особі О. Є. мав не менш гарячого і запопадливого працьовника. Покійна О. Є. брала близьку участь в „Обществе защиты женщинъ". До останнього з'їзду, вже нездужаючи, вона підготовляла матеріяли про жіночу освіту у Київі. 
	Згадуючи теплим словом покійницю, ми повинні зазначити, що в особі О. Є. українство мало щирого друга, дарма, що покійна не була українка з роду. Як людина освічена і високоінтелігентна, вона розуміла українське питання і цікавилася ним. Коли закрито товариство грамотности, то О. Є. зараз же вступила в члени „Просвіти" з заміром працювати в українському товаристві. На жаль недуга покійної, а потім смерть „Просвіти" стали тому на перешкоді.
	Проф. О. В. Романович-Сдаватинський. (Некролог). Вчора вранці помер в Київі відомий професор київського університету Олександр Василевич Романович-Славатинський, маючи 79 років віку. На світ народився покійний р. 1832, скінчив університет р. 1855, а р. 1859 обороняє свою магістерську дісертацію „Историческій очеркъ губернскаго упрнвленія въ" Россіи", що дала йому почесне ім'я серед учених, які працюють по історії російського права. Р. 1862 Романович-Славатинський стає екстра-ординарним професором в київському університеті, а р. 1879, після оборони своєї широко відомої докторської дісертації „Дворянство в Россіи“, стає ординарним професором. Обидві згадані праці покійного в свій час дали багато самостійного і орігінального в тій сфері, якої вони торкалися, і мали великий вплив серед учених. Окрім цих праць, після покійного професора лишилося чимало статей та кілька більшиих спеціяльних праць до історії та теорії державного права. Проф. Романович Славатинський був також гарним лектором і мав великий вплив на своїх слухачів, які довго ще пам'ятатимуть свого вчителя-професора. Підчас студентських розрухів р.р. 1901— 1902 покійний професор енергійно встав в оборону молоді і в цьому виявилася сімпатична і гуманна риса його вдачі. Покійний був професором в київському університеті більше, як 50 років. Останні роки Романович-Славатинеский вже не брав ніякої участи в житті університета через свою хворість. Сьогодня по покійному одправлено буде панахиду о 12 і 6 год., а потім тіло його одвезено буде в університетську церкву. Похорон відбудуться 27 августа після одправи в універс. церкві (почнеться о 9? год. вранці) на Байковому кладовищі.
	Штраф на газету „Кіевская Мысль". Київський губернатор оштрафував редактора газети „Кіевская Мысль". І. І. Тарнавського на 100 карб, з заміною на один місяць арешту за кореспонденцію з Прилук (в ч. 195).
-Ф- Конфіската газети „Огни". Сконфісковано ч. 147 газети "Огни“ за статтю: „Письмо изъ лукьяновськой тюрьмы“.
	В справі убивства д. Іконнікова робив пристав либедської часті допит його синові—студентові Миколі Іконнікову. Молодий Іконніков досить спокійно прийняв звістку про смерть батька і висловив ту думку, що убивство зорганізувала мачуха, друга жінка покійного, в тій надії, що обвинувачення впаде на його, бо він писав погрозливі письма старому. Про свої відносини до батька молодий Іконніков росказав багацько такого, що малює життя в його родині сумними фарбами: батька свого він назвав великим деспотом, що труїв йому життя. Після допиту студента Іконнікова зоставили під арештом в либедській часті; також не випущено з під арешту і приятеля молодого Іконнікова — студента Сарагожського, який свідчив, що під час убивства він був в шиньку я "Лучъ" на Великій Васильківській вулиці. Другого приятеля Іконнікова сина - студента Векана випущено з під арешту, бо він довів, що під час убивства п'янствував в пивній на Жилянській вулиці. Вчора робили допит також і другим особам, що арештовані були в цій справі.
	В справі убивства артільників на Шулявці поліції пощастило натрапити на слід розбійників і цими днями їх мають арештувати. Добуто також де-які цікаві і важні подробиці про організацію убивства. Відомо також, що убито артільщиків з помсти.
	Організаційні збори київського театрального товариства відбудуться в помешканні київського громадського зібрання (Вел. Волод., 45) 28 августа. Хто прибуде на збори, вважатиметься членом клуба.
	В справі боротьби з чумою 24 августа відбулася спеціальна нарада. Між иншим ухвалено на цій нараді зробити ізоляційні помешкання для слабих на чуму в Дехтаревській богадільні, Троїцькому народньому домі і в богадільні Олександрівеької лікарні. Запомога слабим даватиметься в Олександрійській лікарні, де для цього прилаштовано три бараки. Крім того, зорганізовано буде санітарні попечительства і окремий пошестний гурток з д-ром Любинським на чолі і т. ин.
	Путейська панама, в камері судового слідчого допитували цими днями інженера Рейхера, що подав багато корисних для ревазії відомостей. Допит ще не закінчено. На підставі його посвідченнів пощастило викрити з путейській окрузі цілу організацію, що систематично робили всякі злочинства. Вчора ревизори Литовченко і Чебикін на де-який час виїхали до Петербургу.
	В комерційному інституті вчора почалися іспити. Були вже іспити по „пол. экономіи" , „прикладной єкономіи: кредитъ, банкъ и деньги". Сьогодня „сел. хозяйств. экономія“, „экономія торговли и промшленности“. Далі такай порядок іспитів; 27 авг. — „Ист. пол. экономіи"; 28 авг. — „Введ. в экон. политику", „Приклад. экон.“ і зачоти практ. робот: „Ист. экон. строя Зап. Евр." —3l авг.; „Статистика“ і зачоти практ. роб. —27, 28 і 29 авг. „Одиноч. статист, городск. и земск. хаз.“ —31 авг. „Эконом. ист. Россіи" —27 і 28 авг. ввеч. „Экон. геогр. Рос. і Юго-Зап. края“ 29 авг. „Рус. гос. право“ (теорія і історія) — 27 і 28 авг. ввеч. „Энцикл. права" — 27 авг. ввеч. „Общ. учеше о госуд. ц 29 авг. ран. „Администр. право" —28 азг. ввеч. „Международное пр.“ —28 авг. ввеч, „Гражданск. пр. и процесъ“ — 31 авг, ввеч. „Финаес. пр.“—З1 авг. ввеч. і 29 ранк. „Новая рус. ист.“ — „Нов. ист. Зап. Евр.“ „Истор. античн. государств“. „Комерч. арифм. і зачотн. практ. роб.; „Вексельн. курсы, контокоренти и арбитражи, полит. арифм.". „Бухгалтерія: общ., банк., фабр., сел.-хоз.“ 29 авг. ран. „Банковеє дело" —29 ав., ран. 31 авг. р. „Физика" і „Матем.", „Химія", „Технич. метеорологія", „Практич. геологія", „Описат. товаровед.". 27 авг. р. „Энцикл. воднаго и транспорт. дела“. 28 авг. р. „Гигіена"; зачоти по новім мовам з 25 авг. Лекції починаються в інституті 9-го сентября.
	Холєра ни Київщині. В лікарське санітарне бюро за 22, 28 і 25 августа надійшли від участкових лікарів такі відомости про слабування на холеру на Київщині: в липовецькому повіті заслабло 3, пом. 1; в черкаському повіті заслабло 18, померло 5; в таращанському повіті зас. 2, пом. 1; в Звенигородському пов. заслаб. 1; в канівському пов. заслаб. 1; в сквирському пов. зас. 7; в чигиринському пов. зас. 1; в київському пов. зас. 86, пом. 21; в Васильківському пов. зас. 2 і в бердичівському пов. зас. 7, пом. 1. Усього разом зас. 128, пом. 30. З початку холерної пошести заслабло 4.568, з них померло 1787.
	Сельсько-господарська виставка в Умані. Вчора на сельсько-господарську виставку в Умані з Київа поїхали садоводи з експонатами садівничого земського одділу. Земство организує подорожі на виставку з учнів та селян земських шкіл. На виставці має відбутися з'їзд поміщиків. Виставка має такі відділи: 1) хліборобство, 2) лісоводство, 3) садівництво, 4) огородництво, 5) розведення квіток, 6) коневодство, 7) відділ великої і дрібної худоби, 8) птахівництво, 9) бджільництво, 10) відділ кустарніх виробів, 11) техничний, 12) відділ заводської промисловости, ІЗ) молочарство, 14) сельське господарство і кооперація.
	На вищих жіночих курсах почнуться лекції 10 сентября о 9 год. вранці. 
	Замах на самовбивство. Цими днями біля громадських купалень хтіла втопитися курсантка-медичка Л. І. Л. Дівчину пощастило врятувати; витягнуто її вже не притомною. Причина замаху на самовбивство; голодне життя, бідування і безнадійність.