Всякі звістки.
	НИЖНІЙ-НОВГОРОД, 25. Офіціально закрито ярмарок, але торгуватимуть до 8 сентября.
	ПОЛТАВА, 25. Дума постановила клопотатись про дозвіл городові випустити облігаційну позичку на 128.000 карб, на каналізацію.
	ОЛЕКСАНДРОВСЬК, 24. Між роз'їздом „Общая" і станцією „Орехово“ сталось нещастя з товарним поїздом, Розбито 30 навантажених вагонів. Потерпіли й люде.
	КАТЕРИНОСЛАВ, 24. Цікавість до виставки все збільшується. Щодня одвідув її більше 13,500 душ.
	БЕРДИЧІВ, 24. Губернська управа одмовилась допомогти в боротьбі з холерою повітовому комітетові „общественнаго здравія". В комітеті на боротьбу з холерою в повіті єсть всього дев'ять копійок.
ПЕТЕРБУРГ, 24. Рада міністрів, на перекір міністерству фінансів, висловилась за те, щоб було скасовано попечательства про народню тверезість, а боротьбу з піяцтвом передано земствам і городам, під доглядом міністерства внутрішніх справ. Законопроект доручено виробити головному управлінню в справах місцевого хазяйства, вияснивши розміри субсідій органам самоврядування.
	ВАРШАВА, 24. В дачній місцевості Отвоцьку на санаторію Гуревича напало сім озброєних розбишак; вони забрали 1.200 карб і втекли.