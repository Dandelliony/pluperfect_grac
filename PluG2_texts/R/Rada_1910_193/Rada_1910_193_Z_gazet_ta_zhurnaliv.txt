З газет та журналів.
*** Фальшування українських письменників, за яке взявся п. Лободовський, і про яке у нас уже не раз писалося, прийшлося на руку чорносотенним органам і вони поспішилися використати „працю" Лободовського проти сучасного українства.
	Один з таких органів „Голосъ Кавказа" в № 129 в редакційній заміті — „Мечтателямъ" — пише:
	„Для наших українофілів, що проповідують „самостійну Україну", „довольно назидательнымь является мненіе объ этомъ самого М. П. Драгоманов" . І далі наводяться думки ніби б то Драгоманова про російську конституцію, українську автономію то що. 
	Само собою зрозуміло, що думати і писати так, як переказує це п. Лободовський — Драгоманов не міг. І це добре доводить у відповіді „Голосу Кавказа"д. С. Палій, що надрукував замітку „Реалистамъ" в ч. 142 газети „Закавказье".
	„Через те, що Драгоманів уже в могилі — пише д. С. Палій, — то Лободовського нікому вивести на чисту воду, але й сам Лободовський „выдаетъ себя и „Голосъ Кавказа" „ ушами..." 	Беру з „мненія“ Драгоманова, чи то пак Лободовського, найхарактерніші місця: 
		1)„Вы думаете, что я желаю Россіи иметь европейскую конституцію?.. Вы ошибаетесь". 
		2) „Самоуправляющіяся провинціи Русскаго государства должны бьпь объединены вообще Верховною Властью, и провинціи должны посылать въ Петербургъ своихъ представителей въ парламентъ.
	Як бачите дві основні думки знищують одна одну: конституції не бажає, а про парламент з Верховною Владою мріє. 		3) „Объ отделеніи Малороссіи отъ Россіи я вовсе не думаю”. 
		4) „Всю Россію надо разделить на самоуправляющіяся провинціи более или менее одинаковыя по характеру местности, по языку жителей и проч.“ 
		5) „Вражды ведь племенной - между великорусскимъ и малорусскимы народами (сложившими русское государство)нетъ“
	Відповідаємо на останніх три заяви. 
	На першу: Ніхто з українців не бажає одділитись од Росії. 	На другу: Україна тільки й бажає, що автономії з своєю школою і судом. 
	На третю: Ворожнечі між народами нема — це правду сказав Лободовський за Драгоманова, але є щось більше за ворожнечу: це глибоко заховані і призирство, і антіпатія, особливо до „истинно-русскихъ“ патріотів. 
	Що ж довів „Голосъ Кавказа" своїм „мечтателямъ»?" 
	„Беда коль пироги..." ні, коли квасні істинно-руські „патревоты" не за своє діло... та ще й за фальсіфікацію беруться! 
***	„Руслан" останніми часами почав зводити свої рахунки з „Ділом" в цілому ряді статей повних особистих нападок. Одкинувши на бік все, що має особистий характер, ми наведемо з статі „Руслана" „Про нашу пресу і потребу організації" тільки те місце, що може цікавити і наших читачів, бо в йому описується відношення галицького українського громадянства до рідної преси:
	Виховування суспільности нігде не відбувалося і не відбувається инакше, тілько так, що один чоловік або громадка людей ширить між народом свої гадки, подає свої ради і способи, які уважає найвідповіднійшими для загалу. Люди це приймають, або не приймають, як кому до вподоби. Ми ж бачимо в самій Галичині між своїм народом все, чого хочете: тут і наші українці, розбиті на кілька таборів, тут і москвофіли, також раздвоєні, тут і радикали, соціялисти і ин. — усі вони містяться у нашій невеликій східній Галичині. Всі ті поділи і відтінки — це добуток тої праці, яку діди та батьки починали. А було тих дідів та батьків у податках все лиш скільки. 
	Чи глибоко в нашу суспільність засягла вже та свідомість, що казала їм пристати до цього або того табору? Чи можна вже сказати, що їз трьох мілійонів нашого народу в Галичині триста тисяч уже розумів діло і мав хоч трохи більшу свідомість по за потребованню часописів та книжок (і в нас і в москвофілів разом), то треба сказати, що вона ще дуже невелика, бо ледви, чи всі наші часописи і вся наша література находять разом 25.000 передплатників і купців. А коли б їх було і удвоє і учетверо більше, то все ще була б це тільки тоненька, як павутина, верства сяк чи так свідомих людей на трьох милійонах несвідомого народу. А що стільки їх нема, це кожний з нас бачить, хоч і не числив. 
	Мало того; ми й у цеї нечисленної свідомої верстви помічаємо велике лихо: ми не маємо своїх родин хоч з такою „родинною" програмою, як у поляків. Ще батько, як батько, він хоч де-коли де-що читає, передовсім очевидно політику, натомісць мати, сини, доньки, не цікаві на політику, так мало потрібують книжок, що в нас і добра книжка, печатана в одній тисячі примірників, жде роками, за ким розійдеться. Такі нечувано дешеві книжки, як „Гуске письменство", видаване „Просвітою", кожної книжки найбільше по 5.000 примірників, перестали на якийсь час далі виходити, бо „Просвіта" мала вже за багато довгів з причини цього видавництва. А це ж наша література, гарно зредактована і видавана, продавана без ніякого зарібку ні для редактора, ні для товариства! І нема в нас 5.000 родин чи людей, що не жалували б на це скільканадцять корон! На чім же виховують батьки і матері своїх дітей?! 
	Літературних видавництв, навіть таких, як колись була „Зоря", у нас нема; „Літ.-Наук. Вістник" утік до Київа, бо в Галичині не мав з чого жити; на українські видавництва у нас взагалі нема попиту. „Видавнича спілка" завмерла; „Просвіта" все ще не має більше, як скільканадцять тисяч членів, коли тимчасом словінці (народець менше численний, як галицькі русини) у подібнім товаристві мають більше ста тисяч членів—і це все має бути доказом високого піднесення духа у нашого загалу, доказом зросту свідомости?! А що сказати про нашу музику, театр, малярство і різьбарство? Де вони? Як розвиваються? Чи не буде вірним помічення, що ми на де-котрих згаданих полях упали , а не піднялися ще вище? А що всі
ті невідрадні об'яви в суспільнім житті у великій мірі є також наслідком цього загального настрою, ширенного нашою пресою, цього маловаження одної сторони життя на користь другої, це кожний завважає, хто лиш дивиться та слухає. 
	І нікого це не болить, ні гризе. Велика односторонність —це одна з найтяжчих хиб нашої преси, котра вбиває рух книжковий, а натомість не дає майже нічого. А коли й дає де-що, то про Марка Твена, Кнута Гамсуна, а не про Коцюбинського, Кропивницького, Олеся і инших письменників, галичанам може й не більше відомих, як Твен та Гамсун. Про Гамсуна дадуть перекладену статтю з німецького і вже є що печатати; а свого автора треба б вперед прочитати.