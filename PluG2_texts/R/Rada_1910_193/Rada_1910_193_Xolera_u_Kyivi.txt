Холера у Киіві.
	За останні сутки по київських лікарнях було слабих на холеру: в олександрійській лікарні 12 і 14 з ознаками холери, в кирилівській лік. 8 і в єврейській лік. —4.

	3 Київщині. Виставка. Нас повідомляють з Умані, що там все вже готове до виставки. Прибуло сила експонатів. Приїзжих помітно вже багато.
	Судді „справедливі". Селяне краснопольської волості, уманського повіту: Медолиз, Яковенко, Козина і инш. поскаржились уманеько-звенигородеькому з'їзду мирових посередників, що місцеві волосні судді випивають могоричі з тих селян, проти яких заведені позви, а потім рішають справи на їхню користь. Слідством це все ствержено. Черев те мировий з'їзд постановив оштрафувати всіх „суддів" од двох до п'яти карбованців і посадити під арешт од п'яти до семи суток.
	Вбивство за груші. Цими днями в селі Зборажі, бердичівського повіту, селянин Марко Вондарюк, піймавши в своєму садку в грушах сусідського хлопця Семена Трохимчука, так вдарив його по голові якоюсь ломакою, що Трохимчук впав одразу непритомний і швидко помер.
	Підпали. Нам пишуть з липовецького повіту; 20-го августа в с. Кальнику, липовецького повіту трапилася пожежа. Згорів дім і все обійстя кальницького окомана д. Дунаєвського. Підозрівають підпал. Днів 3 4 перед цею пожежою згоріла клуня і увесь хліб у місцевого селянина Чарноуцького. Кажуть також, що пожежа сталася через підпал.
	Розбій. Вночі проти 20 августа в селі Медвині якісь розбійники, переховавшись з вечора на горіщі в єврея Сахнівеького, погрожуючи револьверами, пограбували його на 1000 рублів.
	3 Волині. Дозвіл на польські вистави. Волинський губернатор дозволив цими днями орудареві віленського товариства польських артистів, Людвикові Дибізбонському скілька польських вистав у 1910 році на Волині. 
	„Працьовитий" комітет. „Волынь"  пише, що вікарний єпископ Никон звернувся до волинської земської губернської управи з проханням видати від земства грошову запомогу на будівлю церкви - пам'ятника на козацьких могилах під Берестечком. Грошей готівкою в комітета єсть усього 200 карбованців, а боргів вже ціла 1000, на будівлю ж пам'ятника треба 30000 карб.
	3 Поділля. Самогубство. 19 августа в Кам'янці отруїлась родичка архирея д-ка Барскова, замужня жінка. Через що вона отруїлась - невідомо.
	Сояшники. Нам пишуть з Поділля, що там цього року зародила сила сояшників і хто їх посіяв, матиме гарний зарібок. Зерно гарне, добірне. Ціна стоїть висока.
	3 Полтавщини!. Пам'ятник-каплиця. „Полт. Голосъ" повідомляє, що незабаром губернська земська управа скликає для наради комісію з приводу того, що робити з будівлею пам'яїника-каплиці на місті одвідування Його Величністю селян під час полтавських свят, бо рада товариства архитекторів одмовилась взяти участь в жюрі. Жертв на цей пам'ятник надійшло всього кодо 300 рублів.
	Самогубство тюремного надзирателя. 19 августа ввечері застрелився в Єленинській економії (біля села Чутова) тюремний надзиратель полтавських арештанських рот Микола Корсаков, що доглядав тут за арештантами, які були в економії на роботі. Після себе Корсаков лишив записку, де каже, що кінчає самогубством, бо в нього вмер батько і крім того він загубив 80 рублів.
	Нещастя. Нам пишуть з містечка Барви, лохвицького повіту: 	Оце недавно в нас трапилось таке нещастя. Троє наших селян ловили недалеко од Барви на річці Удаї рибу. Коли вже було над вечір, насунулась чимала хмара і почав йти невеликий дощик Тоді рибалки, припливли до берега, вилізли з своїх човнів і побігли до хати, що стоїть тут поблизу. Раптом мигнула блискавка, вдарив грім і рибалки попадали на землю. Коли двоє з їх підня лись, третій лежав нерухомий і, як ті підійшли до його, то він вже був мертвий.
	3 Харківщини. Трус у хліборобській школі. 22 августа в харьківській хліборобській школі зроблено трус. Нічого не знайдено. Це другий вже трус в цій школі за короткий час.
	Заборона наради гласних. В Харькові губернатор заборонив гурткові гласних-поступовців нової думи зібратись в городському домі на приватну нараду, вважаючи таку нараду за політичну.
	3 Херсонщини, Вибори в елисаветську думу проходять жваво. Гору взяли поступовці. Теперішнього голову забалотірували.
	Цікаве явище. В Миколаїві господар — швець Ага, рощитав прикащика, який служив у нього 25 літ. Члени миколаївської біржі, яким пожалівся прикащик, повідомили Агу, що, коли він не забезпечить рощитаного прикащика, то вся биржа буде бойкотувати крамницю Аги.