У нас і в людей.
(Про потребу українського педагогичного журналу).
	Найкращим покажчиком культурности нації є число виданих книг, газет та журналів. І в цьому Америка побила світовий рекорд. Наприклад, в однім Нью-Йорці виходить вдвоє більш періодичних виданнів, ніж в цілій російській державі. В Америці на періодичну пресу дивляться, як на „вікно, котрим громадянин стежить за життьовим процесом всього світа". Щоб задовольнити таку велику потребу, в Америці в кожнім городі видається свій часопис, де обмірковуються не тільки звичайні справи, але й вищі суспільні потреби життя. Імпульс культурного життя американців настільки активний та тонко розвинений, що нема такого куточка, на котрий вони не звернули-б уваги, і всякий рух зазначається в спеціальнім органі. 
	Порівнюючи дві держави — Північо-Американськы Сполучені Штати й Росію, ми повинні дивитись на них, як на два ріжних світи, на дві протилежности —рух і спокій, культура й духовна темрява, житьова енергія й неміч і безсилля, інтенсивність та інертність. 
	Звернімо увагу на один тільки бік громадського життя: виховання й освіту дітей. Там, за океаном, вільний громадянин іде шляхом досить гарного й нормального виховання і витворює енергійний, здоровий тип людини. Американська молодь повна віри в себе, в цільність свого життя. А наша молодь псіхично хвора, з виразними ознаками зневірря, а в цім причина великого числа самогубств серед нашої молоді. В останні часи самогубство поміж молоддю набірає епідемичного характеру. 
	В Америці преса уділяє багато місця справі виховання дітей. Нею цікавиться все громадянство, і шкільне виховання не є справою виключно професійних педагогичних інстітуцій: воно громадське. Педагогичними журналами цікавляться не тільки педагоги, а кожний грамадянин, що дорожить життям і нормальним розвитком дитини. 
	Чи бачимо ми те в нас? Перегляньте сучасну пресу (звичайно крім педагогичних журналів) і матимете таке вражіння, що ані дітей, ні питання такого в нас немає, ніби громадяне наші — аскети, що призначені на безшлюб'я. Громадянство наше байдуже ставиться до дітей і не звертає уваги на цю сферу свого життя. Таку байдужість громадян до найважнішого нерва народнього життя можна пояснити неосвіченностю більшости нашого громадянства в справах виховання й дитячої псіхології. Преса ж без громадського підтримування не може як слід реагувати на всякі шкільні з'явища. Ми дожили навіть до того, що коли з'явилась звістка про видання українського педагогичного журнала, то в де-яких російських газетах на Вкраїні з'явились статті, ворожі до такої звістки й такого журналу. 
	Сором було бачити неосвіченність і незнаття такої простої істини: всякий рух у фізичному й духовному житті не виникав без мотива й причини, без природньої потреби в цьому рухові. 	Що вище інтелект людини, то чуткіша його природа, то жвавіш людина реагує на з'явища суспільного життя людськости, пильніш вона працює за-для збогачення науки й літератури. Гірко бачити таке вороже відношення інтелігенції. Не визнавати потреби в такому журналі — це значить свідомо виступити ворогом людськости! 
	Український педагогичний журнал, це з'явище великої вартости в нашім національнім житті, і моральний обов'язок громадянства поширити його, розповсюдити ідею просвітньої допомоги та національного виховання й освіти. Воно повинно стати на сторожі інтересів громадського й людського культурного поступу, а не гальмувати його.
 Учитель Я. 3.