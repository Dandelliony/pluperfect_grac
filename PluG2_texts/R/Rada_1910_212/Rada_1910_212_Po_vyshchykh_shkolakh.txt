По вищих школах.

Харьківська Студентська Українська Громада.
15 вересня у Харківському університеті відбулися перші збори студентської
 української громади. На збори було закликано не тільки членів „Громади”, 
а й тих з українців, які бажають тільки вступити в члени, або які хоч спочувають
 завданням громади. Дякуючи цьому, прибуло багато молодих студентів українців, 
з яких біля десятка того ж дня вступили в члени громади. Хоча на цих перших зборах 
і не рішались чисто громадянські внутрішні справи, але вже тепер помічається серед 
„громадян” і взагалі серед студентів українців жвавість, бадьорість, бажання 
працювати на користь української сгу дентської громади. Коли б тільки сприяли
 зовнішні обставини, то можна тепер уже сподіватись від поновленої громади користної 
роботи. 
   А ті „зовнішні обставини” дуже вже далися взнаки харьківським студентам українцям, 
особливо в весняний семестр 1910 року, коли „Громада” висіла, як кажуть, „на волоску
 від смерти”. 
   Тепер же, коли не буде „зовнішніх обставин”, то праця повинна піти по гарному 
шляху, котрий починав вже потроху намічатись. 
   Є бажання заснувати скілька секцій, по яких би праця спеціалізувалась. 
   Поки ж що рішено призначить в найближчому часі загальні збори громади для 
вияснення де-яких внутрішніх питань. Між иншим одні з перших зборів будуть 
присвячені 25-літньому ювилею наукової діяльности М. С. Грушевського, а другі 
жалібні збори з приводу бучі у львівському університеті і з приводу смерти 
українських діячів Б. Д. Грінченка і В. М. Доманицького. 
   В найближчому ж часі рішено піднять питання про святкування 50-ліття смерти 
Т. Шевченка. 
   Взагалі серед українського студенства в Харькові помічається велика жвава
 сила, яка повинна розгорнутись у праці за цей 1910—11 академичний рік. 
   Будемо бажати, щоб ця сила, ця бадьорість не згасала надовго. В. Ч-й.
