
Нерозважність в важній справі.

   Наше громадянство ще не може похвалитися широким світоглядом в справах
 літературних, і одною з важних причин цього з'явища треба вважати те, що кращі твори 
українські через цензурні умовини були невідомі нашому громадянству. Солідна, основна
 течія нашої літератури не була вповні репрезентована; а коли з 1905 роком все доти тайне 
зробилося явним, то суспільство не годно вже було як слід зустріти масу нового 
матеріалу. Окрім того, літературна критика не жила й не розвивалася органично поруч із 
письменством, а тільки за останні роки помітно зросла і поширилася. Отже, рівновага ще
 не встановилася і помітно, як сучасність надолужує той брак критичних сил. Іде серйозна 
будівнича робота сучасного українства, йде культурне, а з окрема літературне виховання
 свідомого українця — отже праця і праця тих, що пишуть, і тих, що читають, дасть 
реальні наслідки. 
   Відповідальна роля - стежити за розвитком літературних течій і давати 
читачеві уявлення про ті течії, про рух, про життя в літературі, - лежить на нашій критиці.
 Об'єднувати группи літературних з'явищ, підводити ітоги, оцінювати твори красного 
письменства в звязку з фактами нашого життя - завдання серйозне, що вимагає совісної 
підготовки і наукового грунту. Серйозне трактування нашого письменства з боку критики 
може збудити в суспільстві поважне відношення до з'явищ літературних, може (і повинно) 
привчити читача до погляду на українське письменство, як на теж суцільний 
природний організм. І тут серйозна праця дасть відповідне знання і певність. 
   З цього виходить, що всякі критичні спроби вітати можна тільки в тім разі, коли в данній 
критичній статті думки автора мають серйозні підвалини, коли автор добре підготований, 
коли за ним стоїть позитивне знання, наука. Як в обсягу творчости, поезії основою 
повинно бути знання в не меншій мірі, ніж чуття, так і в аналізі поетичних творів, в 
критиці повинно все базуватися на основах здобутків науки про літературну творчість. 
Більше того, в критиці не випадає давати волю чуттю більше, ніж докладному аналізові, 
бо надмірна суб'ективність тлумачення рідко кого переконує. Чуття замало для розуміння 
витворів духа людського, виявленого в слові, потрібне ще й знання, яке здобувається 
працею і працею. Знати й пам'ятати оці елементарні річи нашому суспільству тим більше 
треба, що на превеликий жаль в критики пнуться тепер частіше люде зовсім недосвідчені, 
як в красне письменство намагаються проскочити особи в великій мірі бездарні. Це я 
зазначав в статі про першу збірку „Вільне слово“, де між иншими творами знайшла собі
 місце яко би „критична” статя д. М. М-ки про поезію і поетів. А тепер „критичний 
шкіц” д-ки X. Алчевської в 7—B числі „Української Хати“ підтверджує думку про те, 
що українському читачеві треба озброюватись досить добре в питаннях літературної 
творчости, щоб не стати жертвою недоладніх критичних спроб. На критичному нарисі, 
д. Алчевської добре видко всю справедливість вищенаведених вимог до критики і в 
першій мірі знання, бо цього як раз цьому нарисові й бракує. 
Д-ка Алчевська хоче говорити про „Майстрів слова” —„де-яких наших поетів і 
письменників, яких лучить між собою спільна риса — артизм”.  Їх тільки п'ятеро, 
і тут уже виникає питання: артизм може і не бути рисою якогось иншого поета? І 
знов: коли якому письменникові - поетові бракує артизму, то чи ж можна його 
вважати за поета? У д. Алчевської виходить, ніби слова О. Олеся; 
Кожний атом, атом серця 
Оберну я в слово в згук. — 
О, яка велика вийде 
Повість радощів і мук! 
„безперечно можуть статися для тих майстрів нашого слова спільними“ 
(Укр. Хата, ч. 7 -8). Авторка мав на думці О. Олеся, М. Коцюбинського, В. Стефаника, 
П. Карманського та О. Кобилянську -та й годі, а тим часом не треба забувати, що артизм 
(мистецтво, художність) в більшій або меншій мірі є ознакою кожного поета. 

Міри артизму цих п'яти д. Ал-ка не зазначила, і з її статі не видко, що спільного єсть 
у цих письменників, окрім риси спільної взагалі для поетів-письменників. Окрім того, в 
обсягу форми творів авторка вважає розмір важною річчу і відріжняє „прозаторів” від тих, 
що обібрали віршовану „форму для творчости” (!); зрештою, сааме - важне дух краси, який 
живе в творах цих письменників. (Ст. 476). Але раз уже авторка згадала про ріжницю форми,
 то треба зауважити, що між формою творчости і мовою творів єсть величезна ріжниця: форма
 творчости поетичної може мати поділ на епичну, ліричну то що, а віршовання й „прозаторство”
  становлять ріжницю тільки що до мови розміреної і немірної (так званої прози). Поетом же 
назвемо кожного письменника (пише він віршом чи прозою), що висловлює свої думки в образах,
 конкретно, а не абстрактно; і таким побитом „прозаічна” мова творів Коцюбинського не має а 
ніякісінького значіння для поетичности його писань. Із статті д. Алчевської зовсім не видко, 
щоб їй це було відомо, бо на місце елементарного знання вона підставляє вироби власної фантазії. 
   В дальшім уступі панує вже повне безладдя, бо почавши з „ріжних поглядів на утвори 
людського духу”, авторка „погляди” заміняє „вимогами”, утвори людського духа — красою і щось 
таке розводить на застарілу тему „мистецтва для мистецтва”. Достається і демократам: „Демократи”
 можуть добачити її (красу) в болоті й бруді, але то — краса в иншім значінню і власне на цю 
красу теж є у нас та лановиті прозатори й поети (ст. 476). Прошу звернути увагу на всю 
безграмотність цієї фрази, на цей туман,
в якому невідомо для чого і звідки виринули демократи з якоюсь красою „в иншім значінню”.
 Але далі —іще краще: „вона (ця „краса в болоті”) може нас вабити як щось дороге та сумне, 
подібно до труни, або могили якоїсь, без окрас, без химер, з голою дійсністю й тільки привидом
 життя принаджувати”... Гола дійсність і привид життя —як це помирити? Кожний згодиться, що 
нічого й шукати крихти змісту в такій балаканині. І цей уступ весь не потрібуе яких небудь 
спростовань, але викликає думки морального характеру —як можна дозволяти собі такі речі?! 
   Напхавши у свою статтю іще неможливих тверджень про красу, про мету поезії, про реалізм, 
про життьову правду та инші високі матерії —і все це страшенно безладною мовою, часто й густо 
просто таки безграмотною — авторка в неможливий спосіб визискала Тена (1 1/2 сторінки цітата) 
і подала уривки творів наших письменників з власними додатками, які визначаються тільки 
кількістю знаків оклику та де-не-де справді щирим захопленням поезією (що зовсім не виправдує 
власних її мірковань). Аж нарешті піднесла нову теорію ролі голосних звуків в передачі поетичних
 образів. Наприклад: забивсь заплакав над селом” (дзвін) д-ка Алчевська розуміє так: „Навіть самі
 звуки... а-и,  а-а-а... дають нам вражіннє трівожного дзвону”. „Що найліпше висловляє окружність 
і раптовий огляд, як не літера „о” в словах „і враз розкривши очі” - питає авторка і з залізною 
рішучістю заявляв, що „природний нахил саме так мелодійно підбірати повноголосні й є одзнакою
 великого таланту” (стор. 483), Бере д. Ал—ка поезію Карманського: „Ой люлі, люлі, химерний 
смутку”... і запевняє, що „тут квилить задума: ю-ю-е  у”, бере поезію „Чого так сумно” і вигадує
 ніби „через останнє (?) у досягається закриття картини від зору глядачів”. І в такій схоластичній
 мертвості добачає імпресіонізм, музичність виразу. 
   Випускаємо іще скілька алгебраїчних формул д-ки Алчевської з огляду на те, що в статті
 „Майстри слова” цікавого добра аж занадто багато, яким не можна обтяжувати увагу читача. Зазначимо 
тільки, що їй невідомі дуже прості речі, які навіть в шкільних підручниках можна знайти. Взагалі, 
небагато науки треба, щоб довідатися, —що поезія і проза є два ріжні способи людського думання 
(думання поетичне — образне, думання прозаічне, наукове — абстрактне); що мета поезії, як і науки, 
- пізнати життя, світ, а шляхи того пізнання ріжні; що реалізм не одбивае в собі життя, як 
„нерухоме багновище”; що демократи, та й ніхто инший, не бачать краси в болоті і бруді, а
 краса не має певного проживання (на котре глухо натякає авторка, ніби воно там десь, де вона
 сама тільки знає) і може бути скрізь у життю („сонце відбивається і на болоті”); що голосні 
звуки афектовані найменше і „у” так може закривати картини, як „и“ або „ю” квиліти, сміятися 
та й ще якісь там обовязки виконувати; а звуки суголосві (шелестівки) можуть скоріше давати 
вражіння, — адже вони бувають дзвінкими, свистячими, шиплячими, вибуховими то що... —о, багато
 і багато дали б елементарні підручники д ці Алчевській, а власне дали б їй зрозуміти, що є 
де-що такого на світі, що його треба добре пізнати й зрозуміти, а потім і других вчити. 
   Наша преса не має так багато місця і затишних куточків, як напр., російська, щоб давати 
місце всяким спробам пера, не боячись шкідливих наслідків. І єдине спасіння - праця нашого 
загалу над вихованням в собі культури української взагалі і розуміння поетичної творчости з
 окрема. Тоді в ролі розуміючих мистецтво не виступатимуть критики без загальних наукових основ,
 не вчитимуть нас теоретики творчости на підставі своїх власних нічим не провірених міркувань, не 
пропонуватимуть нам диких твержень про нашу літературу, яку вже чужі люде починають розуміти і 
поважати.                                                                          Ан. Василько.
