Театр і музика.

Городський театр. Усе дебюти й дебюти. У „ Фаусті “ 
вперше виступили артистки Вольська (Зібель) і Харітонова 
(Марта) та артисти Завроцький (Мефістофель) і Горленко 
(Валєнтин). 
Найкраще вражіння справив д. Горленко: він 
має невеликий, але дуже приємний барітон чистої ліричної 
окраски, чисто вимовляє слова, досить порядно грає; коли б 
не вібрація голосу, нового артиста можна було б слухати з 
великою приємністю. Д. Завроцький — артист менш закінчений.
 Голос його—густого горлового тембру, дікція—зовсім примітивна, 
гра—й того більше; рано ще цьому артистові братися до відповідальних 
партій. З нових артисток цілком відповідною до свого аплуа 
(компрімаріо) треба признати д-ку Харітонову —у виходних партіях 
вона цілком на своїм місці. А без д-ки Вольської труппа 
д. Брикіна могла б легко обійтися. В „Онєгині" (17-го) знов виступили 
дві дебютантки. Д-ка Боріна в партії Тетяни була досить безпомічна. 
Артистка має й голос добрий, і школу не аби-яку, але дікція її далеко 
не бездоганна, а гра занадто провінціальна. Може, далі д. Боріна покаже
 щось кращого. Д-ка Войченко дуже мило провела партію Філіп'євни. 
У партії Ольги знов виступила д-ка Вольська й знов демонструвала 
свою молодість і недосвідченість. 
Новий режисер усе старається робити не так, як робив д. Боголюбов. 
Де-які нові вигадки можна похвалити, але д. Гецевич має занадто великий нахил до показної 
помпезности, а це не завжде доречі. Новий діріжор д. Штейнберг 
усе ще не проявив себе: „Фауста" він провів, як звичайно, причім 
в ансамблях рітм досить-таки „качався". В „Онєгині" (д. Пагані) 
поновлено одну купюру (балєтна музика в VI картині); прінціпіально 
ми проти всяких купюр і тому це поновлення вітаємо; проте не можемо
 не признати, що музика тут досить груба, й мало хто теряв од того, 
що досі ця купюра робилась.                               м. Григ...