Фейлитон

Фінал.
Я—поет і старець зроду. 
Маю хист, талан і вроду; 
Вірш складаю прехороший, — 
Та немає зайвих грошей, 
Хата - пустка. Жінка гола.
Діти - з голоду конають.
Батько—темний. Мати—квола... 
Що робить —і сам не знаю. 
Батько стогне; мати — плаче; 
Жінка Иродом скригоче 
Наче з'їсти мене хоче... 
Ех, життя моє собаче! 
- Ти б пішов хоч на роботу, — 
Нарікають жінка й мати, 
Годі бути патріотом: — 
Треба вигоди шукати. 
Кинь, ледащо, писанину, 
Попали книжки, газети, 
Бо на вашій Україні
 Дохнуть з голоду поети.
 —„Я ж казав, що з нього буде
Не хазяїн, а ледащо;
Що йому не вийти в люди, 
Пропаде, як бач, ні за-що.
Все то школа наробила, 
Писанина та газети;
Був як треба: любий, милий,
Та здурів — пішов в поети.
Діти плачуть. Жінка лає.
Він одно — сидить і пише:
„Друга щирого не маю — 
Хто ж мій смуток заколише...“
З глузду з'їхав... Сину, сину!..
Схаменись, моя дитино.
Ще не пізно. Вийдеш в люди, — 
Нам з тобою краще буде“ 
(всі хором): 
„Кинь прокляту писанину
Попали книжки газети, — 
Бо на вашій Україні Дохнуть з голоду поети!!! 
Я з одчаю та досади
Ледві висунувся з хати
І пішов... пішов прохати
У поліції посади. 
                                   П. Михайлович.
