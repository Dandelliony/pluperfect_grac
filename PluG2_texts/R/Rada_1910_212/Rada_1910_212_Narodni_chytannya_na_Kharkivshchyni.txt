Народні читання на Харківщині.

Вийшло оце недавно з друку звідомлення про діяльність харьківської комісії по влаштуванню народніх читаннів за минулий рік.Як відомо, ця комісія істнує при харьківському товаристві грамотности, але має свою осібну, незалежну од ради
т-ва касу, порядкуючи нею по своїй уподобі й потребі, має свій і уряд. 1909 рік був для комісії народніх читаннів 23-ім роком її життя. Перші свої читання вона роспочала в Харькові р. 1886. Взявшись до роботи майже ні з чим, згодом
комісія вибивається в люде, приваблює до себе все більше працьовників і тепер стоїть уже твердо на ногах. Улаштовуючи безплатні народні читання в Харькові, вона разом з тим чимало покладає праці й по-за ним: розсилає малюнки й читання 
до їх у сельські авдіторії на Харьківщині, допомагає заводити нові читання по селах на Харьківщині і ин. І просвітна справа харьківської комісії народніх читаннів шо далі—все розвивається та поширюється. Цікаво ж придивитись, як ця комісія 
ставиться до читаннів українською мовою, — мовою того народу, серед якого їй і приходиться провадити свою роботу. Певна річ, що якоїсь планомірности тут годі шукати. Та все ж таки, придивляючись пильніше, можна спостерегти, що комісія ніби починає 
надавати більше уваги українським читанням. Уже торік з-поміж 29 нових читаннів, що придбала комісія, українських взято п’ять: Квітка-Основяненко —„Перекотиполе“(з 6 мал.), Шевченко  —„Утоплена“ (7 мал.), „Причинна" (3 мал.), „Перебендя" (1 мал.) 
і Грінченко— „Без хліба" (3 мал.). Наприкінці року учитель малювання в 1-ій харьківській реальній школі д. К. Пинєєв на прохання комісії виготував для неї 21 малюнок-сепію, щоб поробити з їх діапозітиви до українських читаннів, бо—признається сама комісія—в їх 
відчувалась недостача. В Xарькові безплатні народні читання одбуваються в 6 авдіторіях. Але торік українські читання йшли тільки в 2-х авдіторіях: у 1-й реальній школі та в Москалівській школі грамоти. В 1-й реальній школі було
 прочитано: 8 февр, „Москалева Криниця", коли зійшлось 140 слухач. 6 сент. 1) „Бирюкь”; 2) „Наймичка”, коли зійшлось 68 слухач. 11 окт, „Москалева Криниця", коли зійшлось 182 слухачі. 1 ноябр. „Катерина", коли зійшлось 359 слухач. 
Разом 749 слухач. Коли не брати на увагу друге читання, —сентябрські читання взагалі були скрізь і всі малочисленні: святами як раз одбувались с.-господар. виставки та велосипедні перегонки і година була добра, то народ і тягло більш туди, —то, виходить, 
українські читання що далі все більш приваблювали й зацікавлювали слухачів.Ба навіть „Катерина" в 1-й реальній школі зібрала стільки народу, як ніяке инше читання за цілий рік ні до того, ні потім. На Москалівці в школі було прочитано тільки 8 ноября „Наймичка" й „Москалева Криниця". 
Народу зійшлось на це читання 79 чоловіка, — далеко не мало як на цю авдіторію. А треба було бачити, як слухачі дякували лекторові за перше у їх українське читання; прохали й ще їм читати. Коли ж лектор спитав, а чи все ж вони зрозуміли
з читаного, то були відповіді: „Як не розуміти? Це ж наша рідна мова". Є підстави думати, що успіх українських читаннів у слухачів забезпечений. Мусить тільки сама комісія народніх читаннів йти цьому на зустріч. Тим часом у неї
відчувається недостача спеціально українських лекторів. Чи не це й причина того, що так мало й не по всіх авдіторіях були за цілий рік українські читання. По Харьківщині народні читання торік одбувались в 48 авдіторіях, здебільшого
по селах та хуторах (це про їх тільки маються відомости). В усіх цих 48 авдіторіях було влаштовано 886 читаннів, на яких перебувало 135,792 чоловіка, або пересічно по 153 слухачі на одному читанні, Читання одбувались по земських
народніх і церковно-парафіяльних школах то-що. Провадились вони на кошти повітових земств, комітетів попечительства про народню тверезість, комісії народніх читаннів і ин. На жаль нема певних відомостів, які свідчили б, що саме 
читалося сельським слухачам. Чи бували і де українські читання? З коротких звідомленнів завідуючих авдіторіями виходить, що народ, помимо побожних читаннів, дуже цікавиться історичними та побутовими оповіданнями. А яка ж історія
та побут найближчі нашому слобожанинові, як не свої рідні, українські, та ще як би росказані своєю ж зрозумілою мовою? Сам народ просить собі пищі духовної, а як би йому не підносили замісць того камінь... Тим часом путні читання 
для народу мають велике значіння. З сл, Гороховатки, купянського пов., напр., завідуючий авдіторією повідомляє: „Читання мають успіх і він що далі все більшає; народ починає розуміти, що на читаннях він дізнається багацько де-чого 
користного й взагалі цікавого". З сл. Покровської, купянського пов., повідомляють: „Успіх читаннів росте, що видко з того, що коли приїздить почта, багато хто з слобожан приходить справляться, чи привезено малюнки з Харькова й про 
віщо мають читати". Предсідатель комітета кочетівського одділу харківського т-ва грамотности д. Михайловський пише комісії народніх читаннів: „Читання, видимо, цікавили слухачів, бо після кожного читання ті, що одвідували авдіторію, 
кілька днів усе балакали про читане й росказували про його тим, хто не був на читанні". А то на сахарно-рафинадмому заводі в сл. М.-Данилівці, харківського пов., дякуючи читанням з малюнками чарівного лихтаря, торік прийшлось навіть 
одкрити для робочих бібліотеку. Читаннями по селах так цікавляться, що приходять на їх навіть з близчих сусідніх хуторів за кільки верстов. Ще дуже подобаються сельським слухачам читаннів хорові співи. Для цього в багатьох авдіторіях 
заведено перед початком читання, в кінці, а то і в антрактах співи молитов. А тут би не малу ролю відограли наші чудові українські співи під добрим кермуванням. Жатва многа, та ділателів обмаль! Г. К-ий.
