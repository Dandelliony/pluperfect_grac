ПО РОСІІ.

- Крадіжка в Інтендантстві. 15 сентября в управління петербурзької сискної поліції прийшла
 заява головного смотрителя петербурзького інтендантського „вещевого” складу,
 підполковника Горохова, про викриту крадіжку з інтендантських складів, за Московською
 заставою, салдатського обмундировання. крадіжка сталася вночі. На скілька покрадено,
 ще не вияснено. (Р.).
- Міністерство освіти і кооператив. Ще недавно міністерство освіти ішло на зустріч 
народній нужді і виявляло повне спочуття кооперативам. Воно допомагало навіть 
кооперативам, даючи дозвіл вчителям брати участь в кооперативах та дозволяючи
 раді товариств користуватися школами для зібрань загальних і зібрань ради. Тепер
 же відношення змінилося. Все частіше стали доходити чутки про всілякі утиски, які 
чинить шкільне начальство кооперативам: або забороняє збіратися в школі, або забороняє 
вчителям брати участь в кооперативах. А то фатежська шкільна рада потребувала од вчителів,
 щоб вони або залишили товариства, в яких брали участь, або йшли собі з служби. (С.). 
По тюрмах. Головному тюремному у правлінню відомо, що число арештованих
по тюрмах держави все зростає. Закон про дострочне увільнення не вплинув поки що і не 
зменшив числа їх. Пояснюється це тим, що за останні роки значно побільшилося число 
довгострочних арештантів. До 1905 року каторжан було всього 10.000 — 12.000, в 1909 році
 стало їх вже 22.000; в 1910 році число каторжан зросло до 30.000 душ. Значно побільшилося
 і число арештантів инших категорій. В 1897 році пересічно арештантів по всіх тюрмах держави 
було 77,254, а в 1899 році число це зросло до 86.862; тепер арештантів 175.000, окрім пересильних,
 яких держать під арештом, та неповнолітніх. Арештантів тих останніх категорій тепер набереться 40.000. 
Як наросло число арештантів за останні 10 років, видно з оцих цифр: в 1900 році пересічно за рік — що-дня 
арештантів було 85.857, в 1901 р.—84.632, в 1902 р.—89.886, в 1903 р.—96,005, в 1904 р.—91.720, в 1905 р.—85.184,
 в 1906 р.—111.403, в 1907 р.—138.500, в 1908 р.—171.219, в 1909 р.—173.047. (Р.).
- Діти віку. Тяжка юнацька драма була недавно в Ташкенті. Два ученика комерційної школи Шабський і Іванов—обидва 
пятнадцятилітні хлопці — покохали ученицю гімназії. Дівчина не вірила в їх кохання і шуткувала з обома. Тоді 
вони рішили вмерти. Недавно обидва хлопці, зустрівши дівчину, сказали їй, що застреляться. Дівчина, сміючись, 
запитала, а де ви візьмете револьвери? Хлопці нічого не одповіли, а мовчки віддали дівчині де-які дрібні речі,
 які вона подарувала їм на спомив. Швидко ввесь клас гімназії знав, що хлопці посварилися з дівчиною і що вони 
хочуть застрелитися. Всі думали, що хлопці шуткують. І от на другий день після зустрічі Шабського і Іванова з
 гімназісткою, коли гімназістки виходили з гімназії, хлопці на очах тієї гімназістки витягли з кешені револьвери
 і вистрілили собі в голови. Хлопчиків одправили в лікарню, але нема надії, щоб вони видужали. (Б. В.).
- Восторговські справи. Директор тифліської гімназії прислав Восторгову на його прохання офіціяльну бумагу, де 
пише, що учениць, про яких говорить Дурново, обвинувачуючи Восторгова в роспусті, не було в гімназії тоді, коли
там служив Восторгов. (Р'Ьчь).
