За останні сутки по київських лікарнях було слабих на холєру: в єврейські —15, в кирилівській —15 і 1 з ознаками холери і в олександрійські —18 та 18 слабих з ознаками холєри.

3 Київщини. Подвійна кара. Подвійна кара впала, — пишуть до нашої газети —на селянина с. Капитанівки, чигиринського повіту, Хому Гарбуза. Цього селянина в 1908 році, з наказу міністра внутрішніх справ, було виселено в Архангельщину на два роки під догляд поліції. В біжучому році Гарбуз одбув свою кару і прибув до дому. Але місцева сельська громада тим часом написала приговора, що вона не хоче бачить в своєму селі Гарбуза, як „порочного" члена свого. На підставі громадського приговора бідолашного чоловіка наново арештовано і замкнуто в чигиринську тюрму; незабаром він піде на заслання в Оренбургщину.
Виявилась правда. В с. Янівці, канівського повіту, було скинуто з посади сельського старосту Саміла Олійника. Мировий посередник, який скинув Олійника повірив волості, що написала йому, ніби староста п'янствує, одмагається виправлять з селян страховку і процентні гроші, не хоче описувать селянського майна за борги білоцерківському банкові, покрив пожежу у Хуни Шабачника і т. и. Самійленко не подарував свого і поскарживсь на постанову посередника в губернію, звідки незабаром прийшов наказ, зробить в цій справі слідство. Слідством встановлено, що волость написала неправду на старосту, вона просто хотіла здихатись його за те, що він обізвавсь проти сваволі старшини й писаря, які не питаючись згоди сельського схода, витратили 600 карб. волосних грошей.
Арешт бувшого старости. В селі Мировці, київського повіту, поліція арештувала бувшого мирівського старосту Кирила Ганжу, ніби в звязку з тим, що колись в тутешній розправі через недогляд сельського начальства було пограбовано громадські гроші.
Аматорські вистави. На цибулівській цукроварні робітники упорядили 7 і 8 августа дві українських вистави: „Безталанна, і „Розумний і дурень". Спектаклі мали великий успіх і дали чистого прибутку 239 карб. 3 Волині. Жертва Земству. Купець Гінсбург подарував волинській губернській земській управі 10.000 рублів на одкриття ремесничого одділу при радзивилівській двохкласовій школі. З сентября земство почне будувати при школі ремесничі майстерні.
3 Поділля. Пристань в Могильові. Казна дає 22,800 рублів на будівлю пристані на Дністрі дід Могильовом. Разом з цим будуть копати глибше дно в річці.
Холєра. В селі Сокільці, брацлавського повіту, почалась раптово холєра. В один день заслабло 10 душ, з яких троє швидко померло. В Сокілець виїхав лікарь і два фершали. Виявилось, що в Бугові вода заражена холерою.
Сельська пожежа. 10 августа в селі Стрільченцях, брацлавського повіту, згоріло до щенту вісім селянських садиб. Кажуть, що пожежа сталась з підпалу, з клуні Федора Рибчака, в хаті якого потайний шинок.
3 Чернігівщини. Аматорська вистава. Цими днями в Глухові гурток аматорів під керунком д. Маринчука виставляв пьєсу Б. Грінченка „Нахмарило". Пьєса пройшла доволі рівно; глядячи були задоволені.
Екзамени. З цього року на педагогичні курси в Глухові прийматимуть тільки з екзаменом, а раніш приймали по конкурсу атестатів.
3 Катеринославщмни. Помилка. »Р. Сл.“ пишуть з Юзівки, що 14 августа в барак Лідіївського рудника було доставлено хворого на холєру робітника. Поки робили для нього ванну, хворий помер. Виявилось, що він заслаб на станції „Рутченково" і впав на платформі. Сторожі, думаючи, що це п'яний, почали його „витверезвлювати“ звичайним способом, се б то бити. І били так, що тіло покійного все в синяках. Звичайно, витверезити сторожам хворого на холеру не вдалось і вони відтягли його геть за колію і там кинули. Нещасний ледві доліз до станції і тоді тільки його одвезли в барак.
Вбивство і пограбування селянина. В неділю 8 августа подорожні селяне з Очереватого, новомосковського повіту, знайшли на землі генерала Синельникова порожню закрівавлену бричку з привязаною до неї конякою. Ні чоловіка, ні другої коняки не було. Пізніше виявилось, що бричка належить селянинові Ковалеві з села Іванівни, який в день убивства продав свій хліб в Підгородній і вертався додому з грошима. Через якийсь час очереватинський староста арештував на дорозі баришників, в яких знайдено було в гурті другого коня Коваля. Баришники кажуть, що кінь прибився до них сам. Поки що всіх їх держать в холодній при очереватинській волості.