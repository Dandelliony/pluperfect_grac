Що справа народньоі освіти на Україні стоїть дуже кепсько —це з деякого часу стало цілковитим трюізмом.
Особливо яскраво це підкреслив перепис 1897 року, після якого виявилось, що грамотність на Україні стоїть значно низче, ніж навіть грамотність у цілій Росії.
Так, серед усієї людности України в 1897 році було грамотних 19,3 проц., тоді як серед усеї людности Росії грамотних було 22, 9 проц.
Знов, по українських містах грамотних було 41,4 проц., а по селах —15,8 проц., тоді як по містах цілої Росії грамотних було 48,9 проц,, а по селах Росії—18,6 проц.
Виходить, що загальна грамотність на Україні відстала від загальної грамотности в Росії на 3,6 проц., грамотність українських міст — на 7,5 проц., і грамотність українських сел —на 3 процента.
Чи змінилась з того часу ця справа на Україні—того напевне сказати не можна, бо з 1897 року й до цього часу в Росії ще не було жадного перепису.
Можна, одначе, сказати а priori, що справа досі не змінилась, бо не змінились ті обставини, що були причиною малого розвитку грамотности серед української людности.
Принаймні, головніша з тих причин — брак національної української школи зостається в повній силі й до цього часу.
Таким чином, можна вважати аксіомою, що й тепер справа народньої освіти перебуває на Україні в дуже сумнім стані.
Висновок звідси випливає сам собою; треба прикласти всіх сил і вжити всіх заходів, щоб як-небудь поліпшити цю справу, щоб зсунути її з мертвої точки.
Коли вже доводиться volens-nolens одкладати на якийсь час реалізацію ідеї національної української школи, то принаймні, треба дбати про можливий розвиток і можливе поліпшення істнуючих освітних засобів.
Міністерська школа повинна крок за кроком витісняти школу церковну, а школа земська з свого боку повинна заступати місце школи міністерської.
Повинні зростати асігновки уряду й громадських організацй на низчу народню освіту, повинно якомога краще поставити справу підготування учительського персоналу для народніх шкіл.
Одним словом, треба напружити всі сили, щоб вибити темноту з її вікових позі цій у народній душі.
Один час у нас став був помічатись де-який рух у цім напрямі. Приблизно в 1908 році наші земства діяльно почали захожуватись заводити вселюдну освіту.
Вироблялись росписи, проекти, їздили де Петербургу, прохали урядових допомог, обмірковували питання і так і сяк, а подекуди то вже навіть і спромоглись завести один-другий десяток нових шкіл.
Здавалось, справа вже стала на певний шлях. Але минув перший запал, серця

охололи, й справа з освітою знов опинилась на мертвій точці. Одначе, останніми часами повстало щось таке, що вже навіть і на мертву точку непохоже: народню освіту почали енергійно штовхати... назад! З тяжкої руки шкільного інспектора Луцкевича пішла мода на воєнну муштру, й формула блаженної пам'яти Скалозуба —„фельдфебеля въ Вольтеры"— близька до здійснення.
Замість заводити нові народні школи й поліпшувати старі, земства починають наймати унтер офіцерів для навчання селянських дітей „ружейних прийомів" і „шагістики". Одставний унтер-офіцер серйозно починає конкурірувати з народнім учителем і перший очевидячки перемагає.
Не одне українське земство вже стало на-цей непевний шлях, але рекорд у цій справі побило новомосковське земство, на Катеринославщині.
Маючи перед собою ділему: чи поширити народню освіту й перебудувати старі шкільні будинки в своїм повіті, чи завести в народніх школах повіту воєнну муштру, — новомосковське земство з лехким серцем махнуло рукою на школи й найняло тридцять унтер-офіцерів для навчання школярів військового строю.
Так лехко знайдено було вихід з скрутного становища. А може на Катеринославщині справа народньої освіти стоїть так добре, що ні про що більше, як про воєнну муштру, там не треба дбати? Цілком ні. Відомости того ж 1897 року свідчать, що з боку грамотности своєї людности Катеринославщина стоїть на четвертім місці серед инших українських губерній, маючи всього 21,5 проц. грамотних проти 27,9 проц.
Таврії й 25,9 проц. на Херсонщині й 22,4 проц. у Донщині. Грамотність у | містах Катеринославщини також стояла на четвертім місці, грамотність у селах на третім, чого ж тут радіти? Ми певні, що за лихим прикладом новомосковського земства підуть і инші українські земства з числа тих, де „чорний" елемент тепер панує.
Не входячи в оцінку самої воєнної муштри, як педагогичної системи, ми тільки протестуємо проти витрачання шкільних фондів на цю справу.
Фонди ті й без того не дуже великі, а коли з них ще витрачатимуться кошти на „фельдфебелів-Вольтерів", то що ж справді зостанеться на саму освіту?
