У КИЇВІ.

— Смертний присуд. Цими днями в київському військовому суді розглядали справу арештанта Андрія Власова, котрого обвинувачували за напад на доглядача суражської тюрми Андріенка. Над другими арештантами, що обвинувачувалися в цій таки справі, суд одбувся вже. Справу Власова було відокремлено тим разом; через те, що поводження його на суді дало привід вважати його за божевільного. Псіхіатричні досліди лікарів виявили, що він зовсім нормальний. 1 оце аж 16 августа справу його розглянув київський військовий суд, визнав винуватим і присудив до смертної кари.
— Поворот А. С. Турчанінова. 16 августа повернувся до Київа старший совітник губернського правління —А. С. Турчаніяов і почав виконувати свої службові обов'язки.
— На храмовий празник. 15 августа до київської лаври прибуло 5.858 прочан.
— Справа боротьби з чумою в Київі.16 августа директор Олександрівської лікарні Страдомський, що їздив до Одеси ознайомитися з організацією боротьби з чумою, робив доклад в цій справі. Начальник київської путейської округи видав наказ в справі боротьби з чумою.
— Вибори члена Державної Ради. З наказу міністра внутрішніх справ, на 20 сентября призначено з'їзд земельних власників з Київщини для виборів члена Державної Ради.
—В управлінні м.-к.в. залізниці. Дими днями має бути вирішене питання про пере вод управління м.-к.-в. залізниці з Курська до Київа.
-Gaudeamus Андреєва. Київський російський антрепреньор д. Кручинін одержав од Леонида Андреєва листа, в котрому письменник дає дозвіл виставляти свою пієсу „Gaudeamus" обом київським російським театрам. Кручинін згодився на цю пропозицію Андреєва. Таким чином, Gaudeamus виставлятиметься в Київі обома російськими труппами — Соловцова і Кручиніна.
—Субсідія „обществу потребителей-служащихъ" південно-західньої залізниці. Начальник південно-західньої залізниці звернувся до міністра доріг, прохаючи дозволу видати "обществу
потребителей-служащихъ" півд.-зах. залізниці запомогу 50000 карб. Міністр прінціпіяльно згодився дати потрібний дозвіл. Гроші ці начальник півд.-зах. залізниці раїть взяти з „свободнаго" капітала управління пів.-зах. залізниці.
— Іспити в політехнкці почалися 16 августа. На іспити не прибуло чимало з тих, що подали прохання.
— Нова школа. Міністерство внутр. справ дозволило київському земству скористуватися грунтом, що дарує йому сельське товариство для збудування двохкласової земської школи в Вишгороді.
— Студентська подорож в Умакь на виставку. На сельсько-господарську виставку в Умані організується серед студентів київського університету екскурсія. Плата за проїзд в Умань і назад —2 карб. 50 коп. Записуватися можна у студента Уманського. М.- Благовіщенська 69, пом. 12.
— Заборонено лото. З наказу адміністрації у Київі в клубі чиновників заборонено грати в лото. Скасовано штраф. Як у нас сповіщалось, книгарню д. Ідзіковської було оштрафовано на 500 карб., з заміною арештом на 3 місяці. Дими днями з наказу д. київського губернатора цей штраф скасовано. 
—В університеті. Одеський міський голова прохає ректора київського університету повідомити студентів медиків 10 семестру про те, що в Одесі потрібні люде знайомі з медициною для боротьби з чумою. Плата на місяць 100 карбованців і 25 карб. роз'їздних та проїзд до Одеси в другому класі по залізниці також на міські кошти.
Ректор київського університету прийматиме студентів з 20-го августа до 1-го сентября що понеділка, середи та п'ятниці.
Лекції для студентів-медиків V курса, з приводу холєри, почнуться 2-го октября. Потрібні відомости про зачоти можна одержати у старости В. Н. Нейолова (Інститутська, 13) щодня од 6 —7 год. веч. До 17 августа зараховано на юридичний факультет 165 нових студентів, на історично-филологичний 30 студентів. Університетська канцелярія сповіщає казенними листовними картками усіх, кого прийнято до університету.
— Щури. Директор київської фершальської школи повідомляє київську губернську земську управу, що в фершальській школі розплодилося дуже багато щурів, які багато шкодять, а також небезпечні можуть бути підчас слабуваннів на чуму. Директор з цього приводу прохає прислати щуролова. Подібні відомости про щурів одержала земська управа від директора приюту „Яслі" і від земської богадільні.
— Холєра на Київщині. Златопольський земський участковий лікарь повідомляє губернську земську управу, що в с. Липянці і Листопадові, чигиринського повіту, пошесть холєри так поширилася, що персонал, що зараз там працює, не в силі боротися з нею. Губернська земська управа послала вчора туди студента-медика 5 курса і фершала; незабаром туди буде послано ще одного фершала. В боярському лікарському участкові за минулий тиждень не трапилося й одного слабування на холеру.
— Судовий слідчий Фененко зробив допит інженерові 3. А. Гоніондзькому та його помішникові І. В. Марковському і переслав їх справи в суд. Обидва ці добродії заплатили по
10.000 карб, залогу. Потім судовий слідчий робив допит д. Л. П. Липському і запропонував йому також заплатити 10.000 карб., залогу але цей не пристав на пропозіцію слідчого і його переведено до лукіянівської тюрми. Позавчора Липського, закованого в кайдани, привозили знову в камеру судового слідчого; ходить чутка, що він виказав на багатьох людей, за якими рахуються усякі злочинства.
—Противочумна сироватка. В відповідь на запитання київської губернської земської управи бактеріологичний інститут повідомив управу, що він має 63 пляшечки протичумної сироватки; крім того, 100 пляшечок її він ще замовив.
— Базарні ціни. 16 августа ціни на живність по київських базарах були такі: гавядина —17 коп., філе —80 коп., баранина —14 коп., огірки —20 коп. за 100, баклажани —20 коп. за 100, картопля —1 коп. за хунт, цибуля —2 1/2 коп. за хунт, кавуни —10 коп. і дорожче, яблука —6 коп. і дорожче за 10, груші —4 коп. і дорожче за 10 і яйця —22 коп. за 10.