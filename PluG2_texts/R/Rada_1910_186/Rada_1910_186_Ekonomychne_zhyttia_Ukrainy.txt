Організаційні заходи робітників.

Не зважаючи на неприхильне відношення урядових сфер до професійного руху, робітники все ж намагаються відновляти старі й закладати нові професійні спілки. Власне, й сама робітнича маса тепер ставиться досить інертно до справи своєї самоорганізації, а проте найбільш свідомі елементи робітництва енергійно аахожуються коло цієї справи. Так, у Харькові подано на затверження статут професійного товариства друкарських робітників („общество рабочихъ графическихъ искусствъ*), у Київі рух до організації професійних товариств помічається серед деякої частини робітників кравців, цукерників, палятурників, пудельників і ліжкарів. Далі, в Одесі виникла думка закласти одне спільне професійне товариство для всіх робітників, що обробляють дерево — бондарів, теслярів, столярів, паркетчиків і инших подібних; статут товариства вже вироблено й подано на затверження. Робітники одеських млинів і собі захожуються організувати професійне товариство, яке одночасно служило б їм 1 касою взаємної допомоги на випадок каліцтва, хвороби то-що. Організаційний рух робітників натикається часто на всякі перешкоди. У Катеринославі, напр., недавно закрито сім професійних товариств. На Поділлі заборонено товариству робочих людей села Антополя відкрити свою бібліотеку. У Київі робітничому клубові заборонено влаштувати одної неділі гулянку в Голосіївський ліс, що біля Київа. У селі Каменському, біля Катеринослава, було скілька трусів у бібліотеці професійного товариства робітників Дніпровського металургичного заводу; сконфісковано коло .1.000 легальних книжок —у тім числі твори Чупрова, Мякотіна, Прокоповича й Успенського—й арештовано секретаря товариства, д. Видру, якого того ж дня одпроваджено в катеринославську тюрму. Кооперативний рух серед робітників усе ніяк не може широко розвинутись, а проте це тепер єдина організаційна форма, можлива з погляду сучасних політичних обставин. Тільки у Харькові робляться дальші заходи у справі заснування товариської друкарні, причім до спілки вже записалося коло 30 друкарських робітників —та ще у Київі потроху посувається справа з організацією кооперативного робітничого товариства „Впередъ": членів уже записалося 235, а паєвих грошей зібрано карбованців з 700.