У столиці Бельгії, Брюселі, відбуваються ось уже кілька часу засідання конгресу вільної думки.
На конгрес з'їхалось багато делегатів з ріжних країн і кутків світу. Конгрес, між иншим, улаштував урочисті поминки по убитому торік в Еспанії Ферерові.
Було уряджено процесію, на чолі якої йшли радикальні й соціалістичні депутати бельгійського парламенту, а також представники Голандії, Еспанії й Америки.
Процесія рушила до Великого майдану, де комітет памяти Франціска Ферера передав представникам брюсельського муніціпалітету памятну дошку, яку прибито до парадного під'їзду королівського палацу.
На дошці написано: „У память графа Егмонда й Горна, покараних на цім місці з наказу Пилипа II у 1568 р. за те, що вони обороняли волю переконаннь.
Цю дошку присвячує їм міжнародній комітет, заснований для вшанування памяти геройської смерти Франціска Ферера, розстріляного в кріпости Монжуїн у 1909 р. за ту саму добру справу". Депутації од Франції, Бельгії, Швейцарії, Венгрії й Еспанії розташувались з розгорнутими прапорами перед памятною дошкою.
Було сказано дуже палкі й гострі промови проти нетер пимости римської церкви й еспанського фанатизму.
На церемонії була пані Солєдат Віля-Франка, дружина покійного Ферера.
„Ще не перевелися судді в Берліні"... У свій час по всій Германії наробила дуже багато шуму судова справа молодого німецького принца Проспера фон- Аренберга.
Був він якийсь час в Африці представником колоніального германського уряду, й так він там знущався над бідолашними неграми, шо навіть германський суд, завжде такий прихильний до високих осіб, засудив Аренберга до смертної кари.
Одначе, як же вішати принца?! От і признав суд, що Аренберг —псіхично хворий, а що німецькі закони забороняють карати на смерть хворих людей, то молодого „культуртрегера ц поміщено в санаторію, як-раз поруч з його родовими маєтками.
У санаторії принц добре поправився —й що ж? Берлінський суд постановив випустити його на волю.
Про смертну кару, яку треба було над ним виконати, суд забув: цю кару навіть не замінено якою-небудь иншою, лекшою, а принца просто випущено на волю.
Одначе, декому, очевидно, показалось незручним тримати Аренберга в серці Германії, тому його послано в Аргентину займатись сельським хазяйством і запроваджувати там свою юнкерську „культуру".