ДОПИСИ.
(Од власн. кореспондентів).

КАНІВСЬКИЙ ПО ІТ (на Київщині). Після жнив. Озимина на солому добра, а на зерно не дуже —то. Десятина видала 20—18 кіп жита і пшениці, а копа видає 7—8 пуд. Жали по економіях од копи 80 коп. і 1 руб., жита був 8-й сніп, пшениці 10—12 і 15 сніп, косареві платилося 1 руб. 20 коп. Солома поросла така, що і не запам'ятають —3 1/2 арш., ато й більше. З просами трохи инакше; на солому поросли дуже малі 6—7 верш., але дуже певні; копа проса видає 13 —15 пудів, — зовсім лихе 10—9 пуд.
С. ЗИБКЕ, олександрійського повіту (на Херсонщині). Холєра. Була дуже прокинулася холера і в нашому селі. На боротьбу з нею навіть було прислано до нас фершала і лікарь наїздив. Та Зибке повне старовірів, народу темного, і вони зовсім не ймуть віри лікарям, не хотять уживати ніяких протихолерних заходів. Оце як йде лікарь робити дезінфекцію по тих хатах, де хтось помер од холери, то там рідня позапіраєтьея й не пускає його. А инші тут же зійдуться та й погукують „Ти його колком, колком його! Що там дивитись на його?" Не хотять зибковці слухатися лікарів, бо й у нас поширена байка, що ніби лікарі та фершали труять людей. За місяць з 12 іюля й до 12 августа в Зибкому було 40 холєрних слабуванні в, з яких 21 кінчилося смертю. Але останніми часами холера у нас так наче вже притихла. Принаймні оце днів п'ять її не чути. Сподіваються, що швидко вже й карантін знімуть.
С. ДОРМИДОНТОВКА, хабаровського повіту (Приморської области). Наша деревня заселилась років 9 —10 тому живуть в ній все наші люде —україа- з київської, полтавської й чернігівської губерній. Поприїздили вони сюди—морем, инші підводами, Амуром та залізною дорогою. До залізної дороги від Дормидонтовки 6 верст (ст. Дормидонтовка Уссур. залізниці), а до річки Пашеної 1 верста. Риби в Пашеній дуже мало. Селяне в нас живуть, здебільшого, — заможно, в деяких в десятин по 12 роспашки; правда, є й такі, що мають тільки по 2—3 десятини. Сінокосів багато. їх ще не ділили, а косять так, скільки кому треба накосить. Торік з сіном в нас трапилось нещастя. Тут мало не кожної осени палять траву, щоб краще була на той рік, —і от через це дуже багато пропадає лісу, а часто буває, що й сіно, яке накошене за літо, згорить. От-так і було торік. Врожай цього року дуже добрий. Як вийдеш, бувало, на заїмки, як глянеш, аж душа радіє: жито вище тебе, колос великий і повний. Все було б добре, як би не було так багато комарів та мошки: дуже мучаться люде тут—через вих. Скотина то та бідна так мучиться, що аж жалко глянути. Купаться в річці без курища нема ніякої змоги. По воду до річки ходить далеко і воду беруть в криницях. Є в нас і школа міністерська, однокласова, збудована літ 7 тому. Вчать в ній, як і скрізь в нас по Україні, по московському. Якому не скажіть з тих школярів, що скінчили школу років зо 2 —3 назад: „напиши листа до родичів на Вкраїну" —не напише.