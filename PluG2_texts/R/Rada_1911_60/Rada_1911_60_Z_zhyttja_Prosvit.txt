Миколаївсьна „Просвіта". У г. Миколаїві, 6 марта, т-во „Просвіта" виставляло драму Т. Г. Шевченка „Назар Стодоля” У 2-і й дії були „Вечорниці" Ніщинського. Грали порядно. Чоловічий хор співав добре; жіночий-слабеньво. По виставі—танці. Збору було 30 руб.
Мелітопольська „Просвіта". В Мелітополі ледве бреніє т-во „Просвіта". Вона обмежила свою діяльність тілько продажем книжок та газет українських. Иншого нічого не може робити „по незалежним обставинам". Рада „Просвіти" звернулась ще перед новим роком до земських губернських зборів з проханням, щоб вони вшанували пам'ять нашого поета, заснувавши для селянських дітей стіпендії імени поета по середніх та вищих школах, розіславши по школах „Життя” Шевченка, видання „Час" та роздавши учням останнього року „Кобзаря". На це прохання рада одібрала од земства одповідь, що загальні земські збори не знайшли можливим виконати її прохання. До мелітопольської городської думи звернулась рада т-ва з пропозіціею: назвати улицю і школу іменем поета, улаштувати народні читання про життя поета, роздати учням городських шкіл біографію поета, видання „Час" та ювилейні видання. Яковенка і „Українського Вчителя”. Та дума щось мовчить, нічого не одповідає на прохання ради т-ва. Воно й не диво, бо там сидять зовсім чужі люде, мелітопольські товстосуми, яким до таких культурних заходів дуже далеко.
З останніх чисел января „Просвіта” почала готуватися до Шевченківських свят. Збила хор в селян, та селянок Пісчаного та Кізіяра, і робітників тутешніх заводів. Хор склався чималий, більш 30-ти душ. Він щотижня 4 рази збірався для репетицій. Добре вивчили „Заповіт”, колядку „Бачитиме Бог", яку повинно співати в 1-й дії „Назара Стодолі”, „Закувала та сива зозуля", „Віють вітри щей буйнесенькі", які співають у ІІ дій „Назара Стодолі", і „Морозенко" та „Зійшов місяць". Зрепетіровали добре „Назара Стодолю", виготовано реферат про життя та значіння Т. Г. Шевченка. Все зроблено, щоб одсвяткувати пам'ять Шевченка як найкраще.
Визначали день для цього свята, 6-го марта, подали ще 3-го февр. прохання до начальства та не так склалось, як бажалось. Начальство зволікалось, збірало відомости то про зміст пісень, то про учасників хора і т. ин. й дотягло до останніх днів, а не одповіло ні „да“ ні „н?ть”. На запитання голови ради, чи дозволено Шевченківське свято, пан губернатор 4 марта одповів йому, що дані справнику вказівки відносно вечора, але цих вказівок, як заявив справник, голові ради, він ще не одержав од п. губернатора й не дозволив т-ву випустити про вечір, присвячений Шевченкові, ні афіш, ні програм. Таким чином 6 марта, „Просвіта” через „незалежні обставини” не змогла ушанувати пам'яти поета. Помешкання театра, єдине місце на Мелітополь, де можна було це улаштувати, тепер віддано якійсь труппі на ввесь піст. Тепер, хоч і буде дозвіл на вечір, присвячеяний пам'яті поета, та не здобудеш помешкання. Та чи щей буде той дозвіл? Громадянам довелось затратити багацько праці, чи мало й коштів та все задаремно. Кожний вспом'янув поета у своїм серці, сам по собі, а не прилюдно, „не злим тихим словом”.
