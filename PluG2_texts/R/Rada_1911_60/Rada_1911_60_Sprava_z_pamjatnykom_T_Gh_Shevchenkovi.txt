Засідання об'єднаного комітету 12 марта в помешканню київської городської управи одбулося засідання об'єднаного комітету. На засідання прибули: І. Н. Дьякоз, І. І. Щитковський, В. П. Науменко, Є. X. Чикаленко, В. Н. Леонтович, проф. М. С. Грушевський, Л. М. Черняхівська, Н. Ф. Беляшевський, Г. П. Шлейфер, В. Д. Бублик, М. В. Лисенко, М. С. Синицький, Л. Н. Жебуньов. На це засідання мав бути поданий поправлений премірований проект памятника роботи скульптора Балавенського, але через хворобу скульптор проекта не подав. В цій справі комітет постановив одстрочити скульптору Балавенському подачу проекта до 25 марта, після чого скликали знов збори об'єднаного комітету.
Пропозіцію архитектора Хребтова, який обіцяв пожертвувати 5.000 карб., коли пам'ятник буде збудовано на Подолі, члени комітету одкинули.
Далі на засіданні було перечитано листи художників з Мюнхена і Харькова, в яких вони прохали обєднаний комітет призначити новий конкурс на першу премію, окрім того художники заявили, що в них є проекти пам'ятника, але за браком часу вони не могли їх подати на конкурс. В цій справі комітет постановив, щоб художники прислали фотографії своїх проектів. Потім на засіданні комітету вибрано нового члена комітету з дорадчим голосом Гр. Шерстюка, як представника од редакції „Світла", що зібрала 681 карб. на пам'ятник. 
