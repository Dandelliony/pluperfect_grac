(Лист з Харькова).
Ще бучніше од попередніх відбулося в Харькові ювилейне Шевченкове свято 10 березіля в оперному театрі комерційного клубу. Вже напів восьмої Лимарська вулиця, де стоїть той театр, була заповнена звощиками, що одні валкою рушали до театру, а другі поверталися звідти. Ще більше люду сунуло пішки. О восьмій годині велика театральна світлиця була повнісінька люду всякого стану.
Кидалися в вічі колірові національні вбрання не тільки на жіноцтві, але й на де-яких чоловіках; лунала українська мова.
Рівно об осьмій піднеслася заслона. Перед очима численних глядачів було поважне погруддя поетове, що стояло на передкові, відповідно прибране українськими тканками та квітками. Оркестр заграв сімфоничну поему Римського-Корсакова „На могилі”. Поважні згуки залунали по світлиці, несучи в натовп сумно-урочистий настрій і відразу вгамовуючи небагатьох спізнілих глядачів, що увіходили в світлицю. Як скінчилася сумна поважна мелодія, на кон вийшов д. Махновський і з цього кону у перще залунала поважна українська мова. Це була мова про генія українського слова, ще з занедбання підніс його на ту височінь, де вже не досяжне воно ворожим силам, істнує й розвивається в супереч усим зусиллям їхнім.
„Наче розбурхане море, буяло в 17 віці життя українського народу, геть одкидаючи й руйнуючи все, що ставало йому на перешкоді", так приблизно, казав д. Міхновський.
Далеким відгомоном пролунало воно за часів Коліївщини аж до половини 19 віку, а тоді почало потроху вщухати перед непереможними силами. І вщухло ніби. Лава вилилася з вулькану і він пригас, а лава почала остигати. Верхні шари її вже бралися попілом, що знімався в повітря і десь зникав без сліду, та спідні шари ще тримали в собі тепло і життя. І з тих двох шарів вийшли два велетня, щоб засвідчити світові, що не вмерла ще Україна, що повне ще міці життя українського народу. Ті два велетні були: Гоголь—з верхнього шару, з будинку панського; і Шевченко—з шару спіднього, з хати кріпака-селянина. І цей останній засвідчив світові про міць і животворчий дух того демосу, з якого вийшов він”.
Далі д. Міхновський росповів про життя, страждання і значіння цього останнього - геніяльного сіромахи. Шевченко роскрив наше минуле і одкрив нам будучину, міцно звязавши друге з першим. То міцна непорушна національна основа, на якій мусить вироблятися тканка нашого життя, як нації. Він стоїть перед нами, як той біблійний стовп, що йшов перед народом єврейським, показуючи йому шлях з неволі єгипетської, і так саме показув нам дорогу нашу.
Промова цілком відповідала урочистій хвилі. Одно можна зауважити шановному промовцеві, що промовляв він дуже рівним розміреним темпом, а це робило таке вражіння, ніби промові бракувало чуття та щирости; тільки, проказуючи якісь уривки в поезій Шевченкових, голос промовця підносився до відповідної високости тону й захоплював слухачів.
Життя й малярська праця Ш-ка були ілюстровані ще малюнками чарівного лихтаря.
При перших величніх згуках „Заповіту", що залунали по тому, уся світлиця підвелася, як один чоловік, і стояли доки скінчився спів.
В другому відділі вечора було виконано: „По над полем іде (д. Гуляєв), „Доля"—Звігунов, „Зацвіла в долині червона калина”—Фрей та Шараєв, „Думи мої", „Гуляв Максим"—Бондаренко, що прибув на цей вечір з катеринославської опери, „Полюбилася я”-—Тарловська, „Ой одна я одна"-Фрей, „Гетьмани, гетьмани!”—Шараев, „Чи ми ще зійдемося знову"—Холодна і Розенфельд (на скрипці), „І процвітеш, зазеленієш"—Тарловська, Холодна, Гуляєв та Звігунов. За того всіх виконавців вітали оплесками та примушували співали й на „ще-раз”.
Деклямував один тільки д. Певний відоме „Посланіє". Просте та щире, без пафосу слово д. Певного доходило кожному не то до вуха, а запевне й до серця.
Досить численний мішаний хор під орудою д. Зінченка виконав, в супроводі оркестру, Лисенкові кантати „Вьють пороги" та „Умер поет”. Дуже вражіння робили величаі хвилі першої кантати „Слава" лунала й перекочувалася по світлиці і кожне, що чуло її, відчувало, що вона справді не поляже вже, а роскаже, що діялось в світі; чия правда, чия кривда і чиї ми діти.
На початку третього відділу була поставлена малярем-художником Федоровим та архітектором Сердюком жива картина „Гайдамаки", як кобзарь співа під дубом, а на прикінці вечіра жива картина „Слава": всякі слав'янські народи (в відповідних національних убраннях) лавровим вінцем квітчають генія України. Обидві картини вдалися дуже добре.
Хор і за того всі окремі виконавці були в національному вбранні. Під час перепочинку в театральній гостювальні жваво продавалися портрети, горельєфи, жетони й т. и. Збір був більше півтори тисячі. 75 проц. чистого зиску буде віддано на пам'ятник Шевченкові, а 25 проц. на український відділ імени Шевченка в громадській книгозбірні.
Святом порядкував особливий комітет, на чолі якого стояли д.д. Бич-Лубенський, Павлов та Ткаченко, але найбільшу подяку повинно скласти громадянство першому з них, що не зважаючи на досить поважані літа, на протязі не одного місаця уживав на цю справу увесь свій час. Щирої подяки заслуговують і всі виконавці та співробітники, що безкорисно несли свою працю, шануючи славне ім'я поетове.
