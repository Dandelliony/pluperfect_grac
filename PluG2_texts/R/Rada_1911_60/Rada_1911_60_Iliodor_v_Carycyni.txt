МОСКВА. „Гол. Моск.” повідомляють з Царицина: Іліодор їхав поїздом, закутаний платком, наче хворий. Коли жандарми увійшли в купе, він лежав і стогнав. Жандарми розкидали платки і побачили Іліодора. Іліодор вийшов тоді з поїзда, але коли жандарми порадили йому пересісти на екстренний поїзд, він вчепився за підніжку свого поїзда і проїхав так з верству. Потім скочив додолу і пішки пішов на французький завод. Завод цей стоїть за 8 верстов од Царицина. 
Вже з ранку посунув туди народ. З манастиря йшов натовп з корогвами і іконами. Іліодор возом поїхав в Царицин. В манастирі він поблагословив народ і сказав; „Я зостанусь тут на завше, мої, і нікуди од вас не поїду“. Народ плаче од радости. Дзвони гудуть. Величезний натовп суне од завода в манастирь.
Єп. Гермоген телеграфує Іліодорові: „Іменем Господа прошу вернутись на місце свого служення.
У вечірній проповіді Іліодор сказав своїм прихильникам, що не скориться найсвятішим отцям.
З Саратова повідомляють: в Царицин виїхав губернатор. 
