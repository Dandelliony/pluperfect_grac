Недавні городські вибори, що відбулись у Київі, мали значіння політичного іспиту для партії російських націоналистів. Партія мала показати, чи користується вона популярністю в ширших масах, чи підуть виборці за за її гаслами й представниками. Вибори показали, що ця партія належить до категорії політичних ефемеридів і що удільна її вага нікчемна. 
Тепер у таке саме становище попала партія октябристів. У Москві незабаром мають відбутись вибори нового члена Держ. Думи, і октябристам предстоїть показати, чи мають вони ще який-небудь вплив на людність. Це для них теж буде політичним іспитом.
Сітуація вже тепер настільки вияснилась, що можна з певністю наперед сказати, чим скінчаться вибори. Октябристи виставили кандидатуру професора Ліндемана, кадети — адвоката Тесленка й соціал-демократи—літератора Окворцова. Останнього кандидата треба виключити з обрахунку, бо його адміністрація арештувала й висилає з Москви, та й сама ліві признались на останнім виборчім зібранні, що при теперішніх обставинах нема кращого кандидата, ніж Тесленко. 
Таким чином, істнує 99 шансів проти одного, що кандидат октябристів обраним не буде. Октябристи, правда, напружують усі сили, щоб не провалитись саме тепер, перед новими загально-парламентськими виборами. Вони не зупиняються перед безпідставним самохвальством, хитрощами й всякими ризикованими заходами. Перш за все вони випустили відозву до виборців, в якій зазначають, що третя Дума (читай: октябристи) обміркувала й ухвалила 1.355 законопроектів, і коли де-які важніші законопроекти не мали успіху, то цьому виною Держ. Рада. Далі вони скаржуться на буцім-то несправедливі нападки, які сиплються на них з лівого й правого боків. Наприкінці відозви октябристи вихваляють наукові заслуги й душевні прикмети свого кандидата. 
Розуміючи, одначе, що така відозва ні на кого не вплине, октябристи надумали забезпечити себе иншим способом. Вони постановили утримуватись на передвиборчих зібраннях од взаємної партійної цолемики й критики. Ми, мовляв, вас не зачіпатимемо, а ви нас не зачіпайте: лежачого, бачите, не бьють. Але вже одного такого признання досить, щоб партії було винесено смертний присуд. 
А тут ще хтось надоумив октябристів виступити проти наказу, укладеного видатними громадськими діячами й докритого тисячами підписів. Наказ—це воля народу, а октябристи застерігають „лехковірних” не підписуватись під ним! Сказано, як Юпітер схоче кого покарати, то перше відбере йому розум. 
Партія октябристів—скінчена партія. Пять років законодатньої діяльности так яскраво виявили її політичну неміч, що тепер ніякі наркокіки її життя не продовжать. Пять років партія сама себе добивала, а тепер московські вибори будуть її похороном. 
