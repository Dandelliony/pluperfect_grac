ПЕТЕРБУРГ. Нарада при петербурзькому градоначальникові постановила вислати ще 20 студентів.
Дружина дворцового коменданта п. Дедюліна розіслала урядовим інституціям підписні листи для збірання жертв на будову помешкання для академистів.
Помер професор політехнікума Богаєвський.
МОСКВА. „Рус. Слову” повідомляють з Минська: ксьондза Герасимовича, що приїхав сюди, на вокзалі повідомлено про постанову міністерства внутрішніх справ негайно виїхати в Архангельськ. Кс. Герасимовича обвинувачують за полонізаторські нахили.
З Гомеля: Арештовано директора повивальної школи Захарьїна і 4 акушерки, обвинувачених за смертельний аборт.
З Саратова: увільнений семинарист убив ректора семинарії Целебровського.
ОДЕСА. Покінчив самогубством коректор „Одесской Почты“ Хейн. 
Ведеться слідство в справі зараження в лікарні гонореєю дівчаток. До слідства притягнуто чотирьох лікарів і чотирьох сестер милосердя городської лікарні.
ВАРШАВА. Граф І.Потоцький пожертвував варшавському науковому т-ву дім, куплений за 200.000 карб.
„Варшавскую Жизнь“ оштрафовано на 300 карб, за статтю про зловживання в магістраті. 
