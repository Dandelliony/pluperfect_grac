Постанова синоду.
Синод постановив не правити панахид і не дозволити церковного похорону Толстого. В Москві і Петербурзі духовенство одмовляється служить панахиди. В Москві з прохання парафіян, священик вірменсько — григоріянської церкви одслужив панахиду по Толстому. Православне духовенство в Москві поділилося на двоє. Поступові кажуть: „Ми на самоті молилися за Толстого раніше, молитимемося і тепер. Толстой сам був проти громадської молитви і ми робитимемо те, що йому подобається. Громадянство повинно задовольнитися таким нашим відношенням”. Реакціонери заявляють: „Не будемо молитися, навіть, як би нас привели в церкву силою”.

