Пам'яти великого.
Толстой помер... На руках у друзів, серед напруженої уваги всього культурного світу, побожного шанування простого, сірого селянства, — упокоївся тихо він, замирившись з своїми вільними й невільними ворогами. Майже якоюсь вищою духовною істотою уявляється нам цей величній „старець“ , ця краса і гордощі російської інтелігенції. В попередній нашій статті (№ 248 „Ради“) ми в коротких рисах вияснили вищий, містичний зміст героїчного вчинку Толстого, вчинку, що так трагічно завершився переходом Толстого в инший, духовний світ...
Вияснимо тепер де-які характерні риси життя і творчости небіжчика. 
В творчости Толстого визначаються два настрої, дві течії: чисто-художествена і моралізуюча. Вони, ці моменти, являлись раз-у-раз характерною одзнакою творчости й особи Толстого, але ми розріжняємо ці дві течії, загального, звичайно, характеру, но тих домінуючих настроях, котрі в той чи инший період часу приваблювали увагу цього велетня ідеї.
На полі письменства Толстой завдяки геніальній своїй інтуїції досяг високого художественного щабля. Мало всесвітніх художників слова в минувшости можна рівняти з Толстим по силі, переконаности і рельєфности образів, по ріжносторонности і широті ідей. Звичайно, ми говоримо тут тільки про Толстого, як геніального представника всесвітньої літератури. 
Як помітив ще Достоєвський (Див. „Дневникъ писателя"), вага Толстого полягає в надзвичайній аналітичній здібности його хисту: кожне з’явище Толстой вивертає перед наші очі з страшенною, переконуючого, абсолютною силою. Але дужий аналізом своїм, ’ він мало мав здібности до сінтезу, узагальнення, приведення до одного знаменателя всіх своїх теорій. Цією особливостю хисту Толстого пояснюються по части ці грандіозні хилитання його, суперечність його ідей в кожний данний момент.   
Шуйця — тенденція Толстого, і десниця – безпосередня чутливість художник — разом працювали у Толстого, аналізуючи всі життьові з'явища, перетворюючи ідеї в високохудожественні образи...
Одною з характерних рис Толстого являється той факт, що він не витворив нам визначних художесхвенних типів , бо герої його творів занадто індівідуальні й своєрідні, щоб ми їх визнали за представників і прототипів, певних течій в громадянстві. Візьміть ви „Анну Кареніну“ з її геніальним аналізом життя бюрократичної й дворянської аристократії, і ви не зможете назвати ні одного життьового з'явища, напр., „Каренинщиною“, подібно тому, як ввійшов у життя термін „Обломовщина" після класичної праці Добролюбова. 
Бо Толстой був занадто грандіозний в своїй самотности, він занадто видавався всією своєю постатю на фоні людської дійсности, щоб він міг витворити якісь узагальнюючі типи. Він був геніально-індівідуальний. Але він прекрасний в своїй індівідуалізації типів, бо дійшов, як ми сказали, в своїх ходожніх творах до майже недосяжної висоти.
З 80-х років ясно визначився Толстой - мораліст, Толстой— проповідник. Але як шкода було його малопродуктивних заходів коло ідеальної проповіді: „стоитъ только всЬмъ захотЬутъ“ !
Моральне самосовершенствовання радив Толстой всім, хто звертався до його за духовною допомогою, і сам він досяг великого щабля моральносте. Але розуміється, ця проповідь була занадто вузька, бо одкидала в історії всі инші чинники, крім морального.
Прочитайте „Крейцерову Сонату", (а хто її не читав?) працю, що зворушила увесь культурний світ, що викликала ділу літературу, і ви зрозумієте, наскільки дужий Толстой в аналізі і як він не вміє сінтезувати своїх думок!
Геніальне „проникновеніе“ в болячки сучасного громадянства, вражаюче „бичеваніе“ аморального життя і звичаїв молоді…
Але, разом з тим, брак сильної, наукової концепції, поклик до моральних устоїв людини...
Як це все прекрасно, захоплююче, але як це дивує після тих величезних успіхів, що зробила позітивна наука до наших часів! 
Як ми зазначили, Толстой для літератури вже давно вмер, через те розгляд його богословської продукції не являється дуже важним. Шукання вищої, містичної правди, абсолютної моралі раз-у-раз захоплювало Толстого. І всі його „теорії“ — од „непротивленства" знаменитого до „отрицанія" сучасної науки та умілости — походили з бажання вишукати стежку до царства Щастя.
Так гармонично закінчився круг життя цієї великої людини, внутрішньо заспокоєної. 
Читаючи про подробиці його смерти, починаєм вірити, що між життям і смертю немає різкої межі, що царство смерти являється нормальним продовженням життєвого круга. 
Це не смерть, це тільки переселення в инший світ, де не буде місця тій гидоті, що оточувала й пригнічувала Толстого на цім світі.
„Зло" залишилось нашою привілегією, а великий „непротивленець" останнім штріхом закінчив цікл своїх теорій.