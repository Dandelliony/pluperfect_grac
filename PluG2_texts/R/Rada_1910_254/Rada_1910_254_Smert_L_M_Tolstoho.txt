Смерть Л. М. Толстого.
Останні хвилини. 7-го вранці лікарі побачили, що Л. М. все гіршає. Діяльність серця все падала. Нарешті в 6 годин 5 хвилин ранку лікарі оголосили бюлетень: Лев Миколаєвич тихо упокоївся. Вся людність селища Астапова всю останню ніч не заплющувала очей! Всі великою юрбою стояли біля домика, де лежав великий письменник, і в трівогою прислуховувалися до вісток, що надходили відти. Біля п'яти годин трівога зросла. Кличуть семью Л. М. Графиню Софію Андрієвну ведуть, бо вона сама нездужає йти. Вперше семью впускають до хворого. Толстой стогне. Він обводить всіх очима і видно, що не всіх пізнає. Графині він не впізнав. Перед цим, під час припадку, Л. М. притягнув до себе дочку Тетяну Львовну і сказав: „ну, от і все, от і кінець”. Припадок стався несподіванко під час сну. Останні слова Л. М. такі були: „Ви піклуєтесь про одного Лева, а є на світі милійони, які страждають”. Л. М. вмер при повній пам'яті. За скілька хвилин до смерти Л. М. водив по ковдрі пальцями, складеними для писання. Тіло обмили і одягли в звичайну одежу Л. М.: сірі штани, руську сорочку і туфлі.

