Чи потрібно зберегти знижку?
(В порядку обговорення).

Робітнича кооперація за останні місяці дуже йшла вперед у всіх відношеннах. Вона здобула довір'я робітничих мас. Про це можна говорити хоч-би тому, що число пайщиків по м. Житомірі збільшилось з 2437 на 1 січня сього року до 7400 на 1 жовтня с.-р, а обіг в 77.145 карб. на 1 січня с.-р. дійшов до 220.000 к. на 1 жовтня. Але мало бути членом робочої кооперації. Необхідно бути постійним споживачем її, необхідно бути зацікавленим у розвитку, зміцненні і поліпшені робітничого кооперативу. А для цього необхідно: по перше, щоб пайщик відчував реальну вигоду, яку він має від кооперації й вдруге —він мусить стати певним господарем і учасником у всіх її прибутках.
Нема сумніву, що робітнича кооперація торгує дешевше, від ринку, все ж таки, зниження відпускних цін мусить стати черговим завданням кооперації. Одним з засобів зниження цін є на нашу думку, відмовлення від системи знижки членам коператива. Ні для кого не таємниця, що ці знижки є нічим иншим, як замаскованою надбавкою, вони входять в калькуляцію того чи иншого товара і є дуже і дуже умовним зиском. А між тим, завдяки надбавденню для знижки, де-які товари коштують у кооперативі дорожче ніж на вільному ринкові. Візьмемо наприклад галоші: ціна їх 5 карб. пара, але кооперативу для того щоб дати знижку треба поставить ціну 5 карб. 95 коп. Це служить приводом до балачок, що на ринкові ціни дешевші ніж в кооперації. Правда для пайщика вона не дешевше, але психологично всі забувають вро знижку і рахуються лише з цінами. Шляхом зниження цін приваблюємо пайщика, збільшуємо обіги кооперації, а тим самим допомогаемо зменшенню накладних видатків і збільшенню прибутків. Крім того, ми гадаємо, що наші робітники досить свідомі і їх калачами не привабиш і тому нема рації заманювати .пайщика удаваною знижкою. А пора вже замінити її системою премії на забір. Ця система цілком зрозуміла для кожного члена кооперації. Кожний свідомий робітник розуміє, що зараз раховати на підвищення оплати праці не приходяться. Потрібно, значить, збільшити цінність зарплатні, не збільшуючи її номінальної суми. А тут головну ролю мусить відіграти кооперація шляхом зменшення вартости товарів. . Для того, щоб кооперація могла виконати цю ролю — необхідно всебічно допомогати збільшенню її обігових коштів, зміцненню її обігу зміцнивши нашу кооперацію, збільшивши їі обіг, зменшивши відсоток торговельних видатків —ми тим самим даємо їй можливість конкурувати з приватним ринком, ми тим самим, побільшуємо її прибутки, частина котрих до кінця року буде поділена між пайщиками пропорціонально іх забору. Правда, проти відмовлення від знижки мається одно досить важке заперечення. Яка ж ріжниця буде між пайщиками  і не пайщиками? Зараз ця ріжниця здійснюється знижкою. Кожний пайщик бачить реальну вигоду в тому, що він купує на 5 відс. дешевше, ніж поруч з ним не пайщик і це, так би мовити, підбиває до вступу в кооперацію. При скасуванні ж знижки ми бачимо ріжнвцю по-перше, в участі в прибутках, чого не мав не пайщак, по друге, при розвитку кооперації ми будемо мати такі випадки (має це місце і зараз) коли де-які товари будуть видаватися тільки пайщикам і в 3-е задоволення пайщиків мусить бути на першому місці і в першу чергу. Те, що, дякуючи знижці цін, накинеться на кооперацію і не трудовий елемент не повинно нас зупинити: чим більш споживачів, тим більш обіг, чим більш обіг, тим менш накладних росходів, більш прибутку, в яких бере участь пайщик. Так що стимулом бути пайщиком своєї робітничої кооперації мусить бути свідомість робітника в яку ми віримо. І знижку час вже замінити системою премій на забір пайщика. 0. Я.
