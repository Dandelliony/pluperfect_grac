З РОБОТИ ПАРТКОЛЕГІЇ ГУБ, К.К.
Недавно відбулося засідання партколегіі ГубКК. Воно присвятило себе розгляду ухилів та хиб де-кількох з партійців. Найбільш характерними можна визнати такі: 
Заводів не потрібно. 
Ось т. С. принятий до лав партії лише в літку цього року. Він кучер однієї з губерніальних установ Винують його в тім, що вкупі з сторожем данної установи крав архив. Сторож його продавав, а С. за участь в цій краджці одержав від нього до 10 карбованців. Крадіжка трапилася ще до вступу С. в партію. Тим вина цього громадянина ще більша Він укрив від осередку, який приймав його, свого хибу, він не сказав про неї і товаришам, які, ручалися за нього в партію. Й тільки, завдяки роботі уголовного розшуку, виявилось це злочинство та ті особи, що брали в ньому участь Партколегія підкреслила весь розмір вини С., але він не визнав ії хоч і признався, що крав архив. Партколегія ухвалила — вилучити його з лав партії.
Не вартий відповідальної праці, 
це т. Д Перед партколегією проходить один з яскравих малюнків до чого може довести старого члена партії горілка. Тов. Д. в комуністичній партії з 1917 року, брав участь в робітничому руху ще з 1905 року. тепер працює в губсуді. На нього подано було заяву від робітників пікарні, про те, що він часто приходив до них п'яним, пив вкупі з робітниками та тим самим негативно впливав на них. Його авторітет як члена губсуда, на завжди підірваний серед працюючих мас міста. В своїй заяві вона висловлюються про те. Партколегія взяла на увагу заслуги т. Д. перед партією й цим самим зменшила йому кару. т. Д. винесено суворий виговор та знято з відповідальної праці в губсуді. 
Не бюрократизм, а партійних підход
ось, що потрібво кожному з наших товаришів, які працюють по радянських установах. Не така думка була у т. Л., коли вона надіслала присланих з периферії хворих дітей назад, тому що де які формальности не були зроблені при тому надісланні. З юридичного боку т. Л. цілком права. Про це свідчить і ті папери відношення, що зачитувалися нею на засіданні. Але як партіець — вона має велику вину. Сухий, юридичний підхід до діла примусив страждати значну кількість хворих дітей. Розглядаючи глибше цю справу, партколегія визнала, що в цьому випадку винна не тільки т. Л що в ньому ще більшу вину несуть ті партійці, які стоять на чолі відповідних установ. Партколегія визнала за необхідне викликати усіх тих товаришів та зробити показний суд над ними. Одним в найяскравіших моментів в засіданні партколегії було діло товариша, що підпав під дрібно буржуазний вплив своєї родини та через те загубив своє пролетарське чуття. Т. Ц. — старий партієць, робітник. Вже з 1912 року приймає він участь по с.-д. гуртках (більшовицьких) у Латвії. Всю громадянську війну несе він на своїх плечах. З початку рядовий червоноармієць, потім політрук, потім військом полку. В 1922 році попадає з військовою частиною на територію Словечанського району. Тут зустрічається з дочкою бувшого управляючого в економії та дружиться в нею. З цього часу і роспочинаеться нове життя т. Ц. повне внутрішніх суперечок. Батько жінки цілком використав партійного зятя. Коли у нього по роскуркуленню було віднято частину землі для незаможників, т. Ц., під безпосереднім його впливом, приписуються членом до його сем'ї та тим самим повертає землю назад. Цим ще не обмежується він. Підчас відпусків та гостювання у батьба жінки, його незаконно обирають до виконкому і він там цілком захищає інтереси свого буржуазного родича. В цьому т. Ц Йде ще й далі. Він з проханнями управляючого був у секретаря ЦК, у ВЦВК‘у та там клопотав за нього. Буржуазне болото поступово засасувало т. Ц , непомітно відривало його від партії, від свого робітничого кола. Заяву на т. Ц. подано незаможниками у Словечанський райпайком. Це діло поперед розбиралося на районих зборах, які й вилучили т. Ц. з лав партії, як чужий їй елемент. Але партколегія підійшла до цього питання обережно. Під ії виховавчим впливом, прокинулась в т. Ц. його дійсна істота, прокинувся пролетар. Він правдиво росказав, як то діло було, визнав свою хибу, покаявся в ній. 
									Парткор.