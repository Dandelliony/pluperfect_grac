В СПОРТСЕКЦІЇ ПАРТКЛУБУ.
Наша секція при партклубі існує вже біля 10 місяців. Секція нараховує по цей день понад 60 чоловіка.
З поміж них 70 відс. червоноармійців та партійців, ЗО відс. червон-ців та гостей клубу.
По серпень місяць біжучого року праця провадилась дуже кепсько. Було й правління з 7-ми чоловік, та воно анічогісенько не діяло.
В серпні обрали нове правління вже з 3-х чоловіка та 1-го кандидата до них й воно виявило себе, яко працездатне.
Досить гарне в нас оборудовання. Є й турник, бруси, трапеція гиганти, й гирі, є ще й кільця, та тільки не заважало б їх пообшивати і шкурою, є в нас і ванна кімната для спортсменів.
Помешкання само по собі не зовсім відповідає свойому призначенню воно замале та відгонить трохи вохкістю.
Про наші досягнення все ж таки треба сказати, що ми вже спромоглись дати біля 5-ти виступів.
Виступали ми і в селі Березової, куди нас запросили. Там мали великий поспіх. 9 жовтня виступали в партклубі По закінченні виступів роздали дипломи учасникам Губспартакіяди.
На губспартакіяді, в тяжкій атлетиці наша секція зайняла 13 місць. Абсолютне первацтво в боротьбі на Волині дісталось теж членові нашої секції, командирові Донецького полку т. Легостаєву.
Наша секція на протязі останніх місяців справді зросла. Приплив до нашої секції зараз великий, але ж ми припинили приймання, з огляду на тісне помешкання та не досить відповідне знарядження.
Губрадфизкові слід було б взятись за додаткову організацію гуртків при робітничих клубах (металістів, євробклуб та инш.). Робкор Зіндер.