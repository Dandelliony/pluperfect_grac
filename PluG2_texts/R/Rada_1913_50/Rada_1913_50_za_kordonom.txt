За кордоном
Одмовлення бельгійських соціалистів од загального страйку.
Як повідомив телеграф, бельгійський комітет по організації загального страйку одмінив свою 
постанову почати страйк 1-го апріля.
Зробили це соціалисти під впливом бургомістрів, що зібрались в Брюселі для обміркування 
питання про те, як уникнути страйку. 
Бургомистри, після нарад з представниками правительства, дали урочисту обіцянку 
представникам робітників категорично домагаться од Броквиля перегляду конституції і 
виборчої реформи.
Після цього організаційний комітет одноголосно постановив одмінити свою попередню 
постанову про організацію загального страйку. Голова кабінету в свою чергу заявив, що після 
цього становище змінилось і уряд, не боячись страйку, може спокійно взятись до обміркування 
питання про виборчу реформу. Взагалі Броквиль дав зрозуміти, що уряд має на меті внести 
тепер свій, компромисний, проект виборчої реформи. 
Одмовлення од страйку зустрінуто населенням Бельгії з почуттям великого задовольнення, тим 
більше, шо і поміж самими робітниками не було єдности й одностайности. Так, наприклад, 
брюсельський сіндікат друкарських робітників, що має 2000 членів, декретував страйк 
більшістю всього 86 голосів. В других сіндікатах помічалось те саме, бадьорий настрій був 
тільки у шахтярів центральної частини Бельгії.
Шкільні законопроекти у французькій палаті.
Палата представників нарешті почала обмірковувати шкільні законопроекти, що були в 
програмі кожного французького міністерства за останні пьять років.
Законопроекти мають на меті боротьбу з впливом клерікалів на школу, а також — примусити 
батьків акуратніше посилати дітей в школу. Законопроект радить, щоб коли дитина не 
приходила в школу чотирі рази на місяць без серйозних причин, інспектор народніх шкіл 
повідомляв мирового суддю, а мировий суддя запрохував батьків такої дитини і попережав їх, 
що коли дитина і надалі буде ходити до школи несправно, їх будуть карать: спершу штрафом, а 
потім і вьязницею.
Так само будуть карати і батьків, що будуть забороняти своїм дітям вчитись по шкільним 
підручникам. Цей розділ законопроекту має на меті боротьбу з клерікалами, що часто 
оголошують той чи инший шкільний підручник єретичним, або безбожним і забороняють 
давати його дітям до рук. 
В законопроекті говориться: „Хто силою, погрозами, чи яким иншим засобом, що може 
принести школі матеріальні збитки або пошкодити морально, примусить батьків не пускати 
своїх дітей до школи, або забороняти дітям користуватись шкільними підручниками, той буде 
покараний вьязницею на строк од шести днів до місяця і штрафом од 16 до 500 франків, або 
якою-небудь з цих кар окремо". 
Цей розділ законопроекту викликав палкі дебати в палаті і полємику в пресі.


