Два документи. 
(Лист з Софії).
І. 
Читачі „Ради" знають, що в Лондоні істнує Балканський Комітет, головна мета котрого помагати 
словом і ділом пригніченим македонцям. Голова цього комітету Ноель Бекстон з бра том 
Гарольдом Бекстоном приїздили цеї зіми на Балканський пів-острів, щоб подивитись, що тут 
робиться, і роздавати поміч грішми та одежою. Ми мали нагоду познайомитись з Гарольдом 
Бекстоном і чути від нього де що цікаве. Між иншим він росказував, як, їдучи слідом за 
побідоносним болгарським військом, вони бачили село, котре турки тільки що спалили і всіх 
людей перебили та замордували. Брат його зараз же послав про це в Англію телеграму, котра 
зробила велике вражіння, бо вона була від такого солідного свідка. 
Ось що той же Гарольд Бекстон пише з приводу тої „кампанії" проти „балканських звірств", що 
тепер піддержують в Європі головно капіталісти через свої органи (як наприклад: “Frankfurter 
Zeitung" та инш.) Ці капиталісти ніяк не можуть помиритись з турецькою невдачею, бо 
величезні свої напитали вони віддали на ріст у Турнію. Звідти йде дружба та прихильність їх до 
младотурків.
Ось що Г. Бекстон пише в „Daily News”: Запевне ніхто не може взяти в серйоз, що число 
перебитих в Македонії турків є 240.000 душ (!), як це вичисляє добродій Піктон. Він не каже, 
хто йому подав такі відомости.
 „Перше ніж звертати серйозну увагу на звідомлення, яке він публікує — слід було б спитати 
англійського очевидця (т. є. того самого Бекстона).
 „Я був в Драмі і Навалі у минулому декабрі, як агент роздачі, мені дали такі привілеї для 
подорожі і такий доступ до турецьких джерел, яких не мали кореспонденти, чи инші чужинці. 
Ніяких „великих вбивств" не було в Драмі. В Драмі були вбивства і розбишацтва, але від 
нерегулярних банд, і ніколи від регулярного війська, котре було під строгою дісціплиною. Та як 
згадаємо колишнє цього краю, то не можемо дуже дивуватись цім вбивствам. На підставі цих 
зьявищ не можна робити ніяких політичних виводів. Підчас війни звичайно завше буває багато 
злочинців і розбишак.
 Добродій Пінктон не каже нам, якою дорогою турки просили слідчої комісії. Тільки 
відповідальна урядова людина чи делегат має право вимагати того.
 „А що можна тепер зробити, коли війна ще тягнеться і будучина Македонії ще невідома. 
„Будемо ждати консульських рапортів, а наш обовьязок допомогати голодним та бідним чи 
туркам, чи християнам.
 „ Ми, англійці повинні упасти в порох і попіл перед справжнім соромом усього цього лиха і 
цього кровопролиття, які наші минулі діла принесли Македонії. .
ІІ.
 Сілістрійський городській голова послав таку телеграму від сілістрянських городян до 
болгарського міністра-презідента:
„Сьогодня Сілістрія святкує, при великому натовпі городян і селян, 35 літній ювилей свого 
визволення від турецького ярма. Завше сілістряне святкували весело й урочисто цей день, а 
сьогодня вони всі сумні, як на жалібній процесії. Усі почувають які тяжкі часи переживає 
Сілістрія, немов би то це свято свободи має бути останнім. Коли один промовець заговорив 
про те, що сусіди (Румини) наші хотять одняти Сілістру —цей центр високої болгарської 
культури і національної свідомости, —уся громада голосно протестувала проти політики того 
боку Дунаю. 
Ми почуваємо, як в нас протестує кровь синів і братів наших,, що геройські віддали життя своє 
за ідеал національної єдности. Хіба можливо, щоб батьківщина цих дорогих жертв послужила 
розмінними грішми для домагань сусіда? Чи візьмете ви на себе тяжку одповідальність перед 
народом переможцем і перед пригніченими братами? Чи посміє ваша рука підписати акт такої 
наруги національної чести? Ні, ви не зробите цього, опіраючись на народню силу, що виявила 
себе на бойовому полі. Сміливо обороняйте цілість нашої территорії й народню честь. Сілістра 
ніяк не заслужила лихої долі, бути відданою деспотизмові і олигархії, чужим і нетерпимим для 
нашої демократичної нації“. 
Ця телеграма добре показує настрій не тільки Сілістрянців, але й всього народу болгарського. 
Прості селяне, ранені з инших повітів, казали мені теж саме. А цими днями прийшла до мене з 
села одна знайома селянка і каже просто і ясно —„знаєте, пані, що простий люд не згоден на 
те, щоб віддавали Сілістру". 
Тепер це тяжке питання передали європейській діпломатії, побачимо, що вона зробить —чи 
піддасться австрійським впливам, чи подивиться на цю справу очима справедливости. 
Англійські газети писали про румино болгарський конфлікт так:
„Руминія тепер схожа на чоловіка, котрий хоче вкрасти одежу у того приятеля, що кинувся в 
воду, щоб спасати ближнього". Правду сказано. Як звісно, в Англії є громадська совість. 
Нам лишається бажати, щоб вона проявилась в усій Європі.
 Лідія Шишманова-Драгоманова.
