Дописи.
(Од власних кореспондентів).
М. НОВА-БАСАНЬ, козелецького повіту (на Чернігівщині). В нашому містечку єсть гурток 
аматорів, який провадить дуже користну для місцевих селян артистичну діяльність. 
Виставляючи кращі пьєси українського репертуару, цей гурток знайомить нашу людність з 
українським життям і розбуркує національну свідомість. До цього часу гурток виставляв майже 
всі пьєси Карпенка-Карого, „Назара Стодолю“ і инш. На протязі місяцю лютого одбулося у нас 
дві вистави. Ставили: 10 лют. „За волю й правду“ Колесниченка; валового прибутку —109 карб. 
19 лют.-„Панну штукарку“ —Волод- яка дала, завдяки великій грязюці, тілько 49 карб. 75 коп. 
Чистий прибуток з цих вистав пішов на користь вільно-пожарної дружини. 
Є в Басані сельсько-господарське товариство, яке має „опитне поле” й власний склад з 
оборотом 12 –13 тис. карб. Від 16 лютого до 23 читалися для селян лекції по „животноводству", 
лекції ілюструвалися чарівним лихтарем. Сельсько-господарське товариство предплачує 
журнали тілько російською мовою писані. Коли в цьому році розглядали питання про виписку 
нових журналів, хтось запропонував передплатити „Ріллю”. Але місцевий агроном, родом 
великорос (очевидно „струвеня“) одрадив”. 
Істнує у нас коло трьох років в містечку потребительська крамниця, але справи її йдуть не дуже-то
 гарно, бо люде, котрі стоять на чолі крамниці, не так розуміють основні завдання кооперації, 
як слід розуміти їх.
Г. ЛУБНІ (на Полтавщині). Земскі збори. 21 та 22 февраля в Лубнях одбулися надзвичайні 
земські збори, які розглянули до 30 всяких питань. 
Розглядаючи питання про підвисшення плати за користування земським телефоном, збори 
ухвалили пораду земства залишити попередню плату. 
Обмірковуючи питання про участь лубенського земства на Всеросійській виставці у Київі, та на 
Всеросійській земській виставці, року 1914 в Москві, в ознаменування півстоліття діяльности 
земств, ухвалено від участи одмовитись. На зьїзд земських представників по питаннях про 
покращення грошової земської справи, що має одбутись цього року у Київі, обібрано двох 
представників: голову земства д. М. Боярського та члена управи д. Л. Клімова. Для кращого 
розмежування земських шляхів і щоб впорядкувати як слід межі шляхів, які в багатьох місцях 
позахоплювали селяне, ухвалено запросити ще одного земського землеміра. Питання про те, 
щоб на якийсь час в с. Тишках, луб. пов., закрити лікарський участок і одкрити його в х. 
Тарнавщині, де українська письменниця Л. Яновська дає в дарунок лубенському земствові 
відповідний участок землі під будову лікарні завдяки гласним-селянам одкинуто. Ухвалено в с. 
Тишках лікарню залишити, а в х. Тарнавщині заснувати новий лікарський участок, висловивши 
подяку пані Яновській за її дарунок. Ухвалено прохати воїнське присутствіє поділити призивні 
участки так, щоб кожна волость призивалась окремо, щоб таким чином полекшити справу з 
новобранцями, яких доводиться вести з далеких сел і тримати у городі по кілько днів, а це 
вимагає багацько коштів і клопоту. Ухвалено позичити 500 карб, з прибутків земської каси 
дрібного кредиту лубенському сельсько-господарському товариству на купування та збування 
лікарського зілля, яке скуповувалось згаданим товариством і  минулого року, але за браком 
коштів, товариство мало собі збитки. Загалом земські збори пройшли мляво. Чимало гласних 
зовсім не приймали участи в зборах.
