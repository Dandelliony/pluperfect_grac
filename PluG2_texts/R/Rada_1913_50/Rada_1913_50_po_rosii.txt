По Росіі.
- Втеча учителів з духовної школи. Коли почались реформи духовних шкіл в дусі архиєпископів 
Антонія волинського та Сергія фінляндського, преса не раз вказувала на те, що із 
зреформованої духовної школи втечуть кращі педагогичні сили.
Шкільний комітет при Синоді зібрав де які відомости, з яких видно, що такі вказівки преси були 
правдивими.
За останні три роки виходило щороку з духовно-шкільної служби ВІД 10,8 до 28 відсотків 
педагогичного персоналу, при чому тікали з духовних шкіл не тільки рядові робітники, але й 
особи, що стояли на чолі цих шкіл, як ректори, інспектори, смотрителі шкіл і инші.
Ті ж статистичні данні виясняють і причини такої втечі. В 1909 році коли архиєпископи Антоній 
та Сергій вперше почали проводити свої реформи, число особ, що втекли з духовно-шкільної 
служби досягло 18,4 відсотка. 
В 1910 році на посаду синодального обер-прокурора було призначено Лукьянова, шо не 
спочував поглядами вищезгаданих архиєпископів. 
При ньому втеча учителів в духовної школи зменшилась до 13,3 відсотків.
В 1911 році, коли було закінчено академичний статут і приступлено до розробки статутів 
семинарського і духовних шкіл, втеча учителів зменшилась до 10,8 відсотків. 
Але, коли на посаду обер-прокурора вступив Саблер, відсоток особ, що покинули духовно-шкільну
 службу одразу досяг 28.                                                                                                    („Г. М. ). 
Продаж Ясної Поляни. 26 февраля в конторі нотаріуса Косякова в Тулі складено купчу кріпость 
на продаж тої частини Ясної Поляни, яка по волі небіжчика Л. М. Толстого, була призначена 
для передачі селянам. 
При складанні купчої були сини Толстого і Олександра Львовна, що купує цю землю. 
З 885 десятин, що належали Л. М. Толстому в Ясній Поляні, 201 десятина лишається у власність 
С. А. Толстій. Останні 684 дес. продано О. Л. Толстій за 400,000 карб., які вона одержала, 
головним чином, за продаж творів великого письменника. 
Купчу кріпость складено на імья О. Л, Толстої.
Після виплати грошей наслідникам землю буде передано селянам Ясної Поляни та Угрюмової 
на правах безплатній оренди.
Землею селяне діляться по своїй волі. 
Є чутка, що далі цю землю буде передано у Толстовське товариство, а за селянами буде 
закріплено право вічної безплатної оренди. 
(„Р- Сл.“).
 - Союзники в Оленсандрінському театрі. 23 февраля в Олександрійському театрі в Петербурзі 
для участників монархичного зьїзду було виставлено уривки з „Козьмы  Минина Сухорукаго" та 
„Избраніе Михайла Феодоровича на царство “. 
В найбільш сильних місцях задоволені слухачі голосно кричали: „Правильно, вірно, спасибі, 
Сусанін!" 
Після першого акту Марков голосно прокричав: „Самодержавному Государеві Імператорові 
Ура!“
Пурішкевич гукав: „За здоровья Наслідника Цесаревича і Великого князя Олексія Миколаєвича 
- ура!“ Якийсь генерал додав: „і усьому Царському Домові —ура!" 3 гальорки почали гукати: 
„Сусанінові —ура!".                                                                                                 (Н. О.). - Число лікарів у 
Росії. Міністерство внутрішніх справ зібрало статистичні відомости про число лікарів в Росії. 
Усього є лікар в ріжних спеціальностей 25,927, з них мужчин —23,734 і женщин—2,193. Зубних 
лікарів —2,576 і лікарів ветеринарів —4,726.
- Бійка на обіді патріотів. 19 февраля у Рибинську група місцевих союзників улаштувала обід в 
памьять визволення селян од кріпацтва. 
Обід через щось було названо селянським. На цьому обіді, були, яко почесні гості, 
поліцеймейстер та жандарський офіцер, потім між участниками були крамарі, ремісники та 
дрібні чиновні людці. 
Підчас обіду, один з роспорядчиків його, - підрядчик Букетов — почав обходити столи й збірати 
з них пляшки з вином.
Почулись протести. Букетов пояснив, що він не зібрав усіх грошей — 30 карбованців ще не 
вистачає. (Обід був по підписці). 
Золотов, власник крамниці готового одіжу, заявив що він заплатить сам за все. 
Букетов не повірив. Врешті счинилась бійка, яка скінчилась тим, що поліційместер звелів 
одвести Букетова, Золотова і инших в участок. 
 («Б- В.“).

