Останні вісті
Петербурзька конференція.
ПЕТЕРБУРГ, 28. На конференції петербурзьких послів в справі полагодження болгаро-
руминських непорозумінь предсідателем буде Сазонов.
Заборона докладу.
ПЕТЕРБУРГ, 28. Депутатові Єфремову заборонено доклад про земство на Донщині.
Арешти.
ПЕТЕРБУРГ, 28. Сьогодня вночі арештовано 28 душ, з числа визволених по указові 21 февраля.
Скасування штрафів.
ПЕТЕРБУРГ, 28. Сьогодня сенат розіслав наказ про скасування трьохсотрублевого штрафу з 
євреїв за ухиляння від воїнської повинности.
Заборона.
ПЕТЕРБУРГ, 28. Поетові Бальмонтові не дозволено повернутись в Росію, бо його тягнуть до 
одповідальности за образу Його Величности.
В воєнно-медичній академії
ПЕТЕРБУРГ, 28. Студент воєнномедичної академії Морковін не оддав чести на вулиці штабс-
капитанові л.-гв. гренадерського полку Саламанову. На образливе запитання про це 
Саламанова Морковін вдарив його по обличчю Тоді Саламанов ранив шаблею в голову 
Морковіна. Становище Морковіна дуже тяжке. В звязку з цією подією, в воєнно-медичній 
академії виникли непорозуміння. Сухомлінов наказав зробити в цій справі слідство.
Здоровля намістника.
ТИФЛІС, 28. Здоровля намістника на Кавказі гр. Воронцова Дашкова в небезпечному стані. 
Пульс хворого 64—80 —в хвилину; дихання переривається, безсонниця.
Справи Холмщини.
ПЕТЕРБУРГ, 28. Міністр внутрішніх справ вніс в раду міністрів проект штатів холмських 
губернських інституцій і городського поліційного управління.
Нові інституції по цьому проектові мають бути такі, як в привислянських губерніях, за 
виключенням статистичної частини.
Катастрофа.
СОСНОВИЦІ, 28. В шахті „Флора" обвалом вбито одного, двох покалічено.
Кн. Долгорукий.
ПЕТЕРБУРГ, 28. Помер бувший посол в Італії, член Державної Ради кн. Долгорукий.

 






