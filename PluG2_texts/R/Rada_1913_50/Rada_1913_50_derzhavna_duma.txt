Державна Дума. 
Засідання 27 февраля.
Одкриваючи засідання, предсідатель Родзинко пропонує вислухати стоячи Височайші слова. 
Всі встають.
Предсідатель. З приводу висловленого Думою всепідданнійшого привітання, Государеві 
Імператорові благовгодно було звернутися до мене з такими милостивими словами: 
„Передайте Державній Думі Мою щиру подяку за благословення й висловлені почуття вірности 
й преданности“. 
Ці слова Дума зустрінула вигуками «Ура“. 
Далі предсідатель докладує телеграфні привітання болгарського народнього зібрання, 
елінської палати депутатів і сербської народньої скупщини з приводу 300-ліття ювилею Дому 
Романових. Лунають вигуки: „браво". Дума доручає предсідателеві одіслати відповіді на ці 
привітання.
За предсідателя — Урусов.
Без суперечок приймають де-кілька дрібних законопроектів; потім починають трете 
обміркування законопроекта про повернення правів.
Поправку міністерства одкидають. Законопроект приймають в редакції другого читання.
Далі обмірковують питання про бажаність законопроекта про волю союзів.
Предсідатель докладує заяву міністра внутрішніх справ про те, що новий закон про союзи уряд 
вироблює і вчасно подасть в Державну Думу. 
Антонов радить визнати законопроект за бажаний і передати його для оброблення в комісію. 
Пропозіцію Антонова приймають. На черзі питання про бажаність законодавчого міркування 
про волю зібрань.
Родзинко докладує повідомлення міністра внутрішніх справ, що уряд не бере на себе 
вироблення цього проекта на зазначених в законодавчому міркуванні підставах.
Іванов (деп. од Київа) визнає, що воля зібрань тісно звязана з волею союзів і слова Закон 4-го 
марта на практиці переродився в закон не про волю, а про заборону всяких зібрань. На 
практиці помітно, що дозволені тільки зібрання правих, —всі инші — заборонені. На моїй лекції 
у Київі представник поліції нахвалявся позбавити мене слова, коли я згадав про римського 
папу. У Київі ж представник поліції закрив зібрання за слова: „Хоч Толстой і не був світовим 
предсідателем громадянства, але він був громадським діячем". Мені робили попередження, 
коли я на передвиборчому зібранні казав: „бажано було б, щоб продовольча справа не попала 
в руки Гурко й Лідвалів". В третій раз зібрання було закрито за слова: „право власности на 
стільки прирождено людині, що його можна вважати за натуральне". (Сміх). Бояться волі 
зібрань, бо думають, що зібрання доведуть до безпорядків і насильств. Але до цього доводять 
тільки зібрання союзників, слідом за якими ідуть погроми. Союзники беруть иноді ікони та 
царські портрети, щоб кого-небудь пограбувати, як бувало це на єврейських погромах. 
(Гармидер з права. Вигуки: брехня! дурниці!).
Вишневський і Замисловський (з місця): Ви брешете! Кажете дурниці.
Предсідатель. Прохаю вас цього не казати, бо цього не було.
Іванов , закінчуючи промову, прохає дати народові змогу висловлювати свої думки. 
Замисловський визнає, що зазначене законодавче міркування з юридичного боку безграмотне. 
Законопроект передають для "оброблення в особливу комісію. Цурішкєвич (гукає). Вірно! 
передати в комісію думської глупости. 
Родзянко закликає його до порядку. Далі обмірковують законодавче міркування к.-д. про зміну 
положення про вибори в Державну Думу.
Предсідатель докладує заяву уряду, що він не бере на себе обробку цього закону на 
зазначених в міркуванні основах, бо вони не згодні з законом. 
Мілюков. Всі визнають, що виборчий закон треба змінити. Ще в 1905 році на засіданнях в 
Царському Селі за загальне виборче право обстоювали наперекір Вітте, Гучков і Бобринський. 
Тоді не можна було подумати, що можна активних громадян викинути з числа людей, що 
вмірали за волю, Тоді визнавали, що завдання момент — закінчити революцію, визнавши 
найважніші наслідки її.
Теперішнє положення про вибори позбавило Думу авторітету й поваги в країні. Лист 
Маклакова про те, що уряд одмовляється вироблювати законопроект —це одписка. 
Порівняйте відповідь Маклакова з прінціпіяльним визнанням загального виборчого права в 
першій Думі і ви побачите, як глибоко впала повага до Думи з боку уряду. (Оплески лівих). 
Громадянство тепер заспокоєно і нема чого з ним панькатись. В Європі загальне виборче право 
людність одвойовує. Там, де законодателі ним не поступаються, його виривають одкритою 
боротьбою. Краще дати загальне виборче право раніш, ніж пізніш. 
(Новицький з місця —„Краще вивішати вас!") 
Неграмотність —це не перешкода до цього. Російські селяне добре розуміють свої інтереси. 
Немає більш незалежного елемента, як селяне. При загальному виборчому праві в депутати 
проходитимуть видатні таланти. Загальне виборче право повинно бути скрізь, де єсть військова 
повинність. Воно єсть і в маніфесті 17 октября. Через це не можна говорити про здійснення 
маніфесту, не здійснивши загального виборчого права. Акт 3 іюня мав на увазі утворити 
„залежних" селян, але і в 4-і й Думі селяне говорять про землю теж, що і в першій.
Сюди надсилають професорів і губернаторів, яких немає змоги держати далі в університеті та в 
губернії. (Оплески лівих. Вигуки правих: вигнати Мі люкова на 15 засідань) Скажіть по щиросте 
— хіба в словах Кобилінського не було частки правди? (Предсідатель закликає Мілюкова до 
порядку). Турцію переміг славянський селянин, який має загальне виборче право. Без 
демократичного представництва політична воля неможлива. Чого дожидаєте?— Щоб ваше 
запізнення почало скидатися на спізнення російського абсолютизму 17 октября. Вимоги 
деімократії зробляться дужчими. Після періоду заспокоєння зьявляться насильственні заходи й 
засоби боротьби, і ви будете думати, як думали бельгійські міністри, що час заспокоїти країну, 
що для заспокоєння і врятування корони треба вжити останнього... (Протести правих, 
гармидер. Предсідатель позбавляє оратора слова). 
Оповіщено перерву. Після перерви Пурішкевич вносить пропозіцію дати відповідь Мілюкову, 
який висловив з трибуни дерзостну неповагу до Верховної Влади. (Протести лівих: неправда!) 
Пропозіцію Пурішкевича одкидають.
На черзі негайне запитання правих міністрові торгу й промисловости з приводу 
нафтопромислового сіндікату. Хвостов підтримує негайність запитання й зазначає, що праві 
мають повідомлення в цій справі од губернських та земських зібрань, біржових комітетів 
Поволожья, прохання кустарів та судоробочих. В кінці промови Хвостов закликає Думу до 
обьєднання в цій справі —бо в єднанні сила. (Сміх лівих. Оплески на різних лавах).
Негайність запитання приймають. Дума починає обмірковувати запитання по суті. Вносять й 
приймають пропозіцію про те, щоб припинити суперечки.
Саме запитання приймають.
Далі засідання- в пьятницю.
