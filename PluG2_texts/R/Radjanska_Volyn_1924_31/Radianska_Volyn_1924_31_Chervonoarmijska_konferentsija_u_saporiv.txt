Червоноармійська конференція у сапьорів.
(Лист з полігону).
Пройшла перша широка, беспартійна конференція. При виборах делегатів сапьори залишали по кілька місць для своїх підшефних сел, а потім йшли туди й провадили там вибори. Заслухавши повістку денну, сапьори давали в ріжних частинах своїм делегатам ріжні доручення. Конференція відбувається в театрі Гніваньського цукорзавода. Залю прибрано стінчасописами, гаслами та портретами. Ось збіраються делегати. Між шоломами сапьорної піхоти, мрехтять як прапорці, веселі шапки сапьорів-козаків, хустки робітниць, картузи селянської молоді з пришпиленими червоними квітками. Виходять, весело балакаючи, робочі делегати від цукорзавода. Обирається президія та одностайно затверджується повістка денна. Перед першою доповіддю надходить пропозиція вшанувати пам'ять робітників та селян, що загинули під час світової війни. Всі встають. Почались доповіді, а після них пішли дебати. Багато робітників та черців взяли участь в дебатах. Тут, балакали про все. Чимало нісенітниць було у чер-ців, що-до життя та учеби в таборах, і конференція їх розвязала. В виступах сапьорів яскраво підкреслювалось відношення Червоної армії до капіталістичних підступів та можливости війни. На другий день, під кінець конференції, до будинку, де вона відбувалась, підійшли всі частини й підшефні села з прапорами та плакатами. Всі делегати конференції вийшли до них і після короткого мітингу, вишикувавшись на чолі колони, рушили через село в табори. З'явились замасковані на конях, котрі їздили здовж ходу та викрикували гасла. В вечорі прийшли в табори, де висаджували в повітря опудала меншовиків, буржуїв та генералів. Хід проваджувався з смолоскинами. Ніколи ще Гнівань не бачила нічого подібного День скінчився великою виставою на цукорзаводі. Віськор X-ський.