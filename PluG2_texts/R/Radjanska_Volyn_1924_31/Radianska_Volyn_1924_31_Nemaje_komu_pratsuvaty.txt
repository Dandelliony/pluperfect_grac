Немає кому працювати.
Сербинівка, Чуднівського району. —„Ані хати-читальні, ані сельбудинку немає в нас" — скаржаться селяне. —„Темне село, як бачите, а щоб освітню працю організувати — немає кому". А село — велике; більше як три тисячі населення має. Є в ньому сільрада та комнезам — вони цим не цікавляться. Є два шкільних робітники, що декілька років у селі сидять. Але їх — ніколи на сході, або серед селян —не бачили. Учителі своїм господарством переобтяжені, коровами, гусками. А до освітньої роботи ніяк не можуть приступити, хоч уже раз догану за неактивність отримали. Про сільраду з комнезамом —уже згадували. Вони теж чомусь не можуть виконати постанови загальних зборів селян, щоб у селі як небудь роспочати освітню роботу. її досі немає, бо — працювати немає кому. Може, райкультгум цьому лиху порадить? Сербинівський.