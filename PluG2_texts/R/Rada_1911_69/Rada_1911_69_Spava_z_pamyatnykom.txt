Справа з пам'ятником Т. Г. Шевченкові.
То дарма.
            	То дарма, що може спізнимося трохи з пам'ятником Т. Шевченкові, що може він буде не готовий до 1914 року, до дня століття нарождення Тарасового.  Аби доладу зробити.
            	Без пам'ятника цей рік святкували ми пам'ять Тарасову, А святкування це виявило великі сїмпатії до нашого слова по цілому світу і немало щирих душ прихилило до українства.
            	А це й треба цінити.
            	Настане 1914-й рік. Розвіються трохи хмари реакції. Нове святкування пам'яти Тараса ще далеко голосніше відбудеться поміж своїми і чужими; тому поможе і сьогорічне святкування, що багатьом відкрило очі. Через три роки багато більші маси людности пристануть свідомо до святкування. І це все буде, хоч би пам'ятник до того часу й не був готовий.
            	А після того настане й трете свято, голосніше за всі попередні, підготовлене ними, — відкриття самого пам'ятника.
            	Сподіватися і боятися несподіваних перешкод не треба. Не загинув Тарас досі, не загине й во-віки. Немає такої сили на світі, якої він не переміг би. І з кожним роком його сила зростає.
Гр. Коваленко.


