За кордоном. Розвиток сельського господарства в Південній Африці.
    Не далі, як два роки тому, ніхто не міг би подумати, що в південно-африканських колоніях може так високо розвинутись сельсько-господарська промисловість, як вона там розвинулась тепер. Вічна посуха, брак вохкости в землі, рідка людність, брак робочих рук і добрих доріг- -усе це, здавалось, цілком перекопує країні стежку до сельсько-господарського промислового розвитку. Одначе, як тільки було прокладено кілька залізниць, а особливо після того, як прибуло багато нових фермерів з свіжими капіталами, картина відразу змінилась. Багато ферм, які досі служили тільки зімовим захистком для овечих отар, тепер стали кукурузяними осередками. Східна частина Трансвааля й північна частина колишньої оранжевої республіки незабаром почнуть вивозити йилійони пудів кукурузи. Разом з тим на заході Трансвааля й в східних частинах оранжевої колонії все більше розвивається культура пшениці, а по цілій країні робить великі успіхи коневодство й скотарство, а також розведення страусів. 
    У великій пригоді для південно-африканського сельського господарства стали дешеві залізнодорожні таріфи, що встановили місцеві залізниці після порозуміння з місцевим урядом. Тепер цим колоніям дуже лехко вивозити свої сельсько-господарські продукти на перший-ліпший пункт світового ринку. Так, напр., за перевозку мішка пшениці чи кукурузи залізниці там беруть 1 шілінг, незалежно від того, звідки й куди він перевозиться. В портах урядові комисари оглядають зерно й дозволяють вивозити за-кордон тільки цілком гарне зерно, й це утворює південно-африканському хлібові дуже добру славу в цілім світі. За цей огляд береться 6 пенсів з кожного мішка, а потім ще береться по 1 шилінгу з кожного мішка за морську перевозку, також незалежено від того, звідки й куди зерно перевозиться. Таким чином, уся перевозка коштує 2 шилінга й 6 пенсів або коло 1 карб. 10 коп, на наші гроші. Коли приняти на увагу, що кожен мішок зерна важить 10 пуд., то й вийде, що перевозка кожного пуда зерна з Південної Африки хоча б до Петербургу чи до Одеси коштує коло 11 коп. При таких дешевих фрахтах ми можемо незабаром побачити південно-африканське зерно на українських ринках.