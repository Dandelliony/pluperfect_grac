Маленькій Фельєтон. В похід! Траги фарс.
(акт другий). „Сепаратистична плахта".

(Савенкова спальня. Ліжко. Вкритий ковдрою спить невинним сном Савенко; на губах солодка усмішка, обличчя сяє. Через кілька хвилин прокидається). Сав. (: потягаючись ) У-х. Та й гарно ж заснув... (позіхає), і цілісіньку ніч снилось щось таке... приємне (чухається під ковдрою). Та іще б пак не снилось! Тріумфальний день! На обіді у редактора тільки й розмови було про мою статтю. Після шампанського підхопили на ура. А в клубі націоналістів! їй богу і Маркова мабуть так не качали в Петербурзі! ( одкидає ковдру, схоплюється з ліжка у нічній сорочці і кальсонах). Я вам скажу (до публіки) так качали, так качали ( бігає босоніж по сцені і на всякі голоси) „Ура Савенко"! „Ура Анатолій Іванович"! „Благодарім, благодарім". „ Сердечнеє русское спасібо“. Генерал Жук підійшов і... (підроблюється під генеральського баска). „Був колись Катков. Тепер єсть Савенко" (стискає правою рукою власну ліву руку)... А та дама; (імітірує жіночий голос) „Ви, Анатолій Іванович, гордість Київа... та що Київа.... всеї Росії. Мені й Меньшиков подобається. Але ви більше. Я вас просто люблю" (своїм вже власним голосом). А сама як бутон. Бюст в-во (показує руками). Рум'янець на всю щоку. Настояща русска краса без всякої підробки. Антік! (Обкручується круг себе і цілує в повітрі кінчики пальців) Ех, Анатолій Іванович, не будь дурак! (бере з столу зеркало , вертить перед фізіономією, злегка бьє по ній рукою) Ах ти мій морданчик! (робить враз серйозну міну) Справді єсть щось у мені таке поважне, значне... Катковське, (хмурить брови) і в очах якийсь особливий вираз. (Роздумливо) Цікаво знати, якими власне зовнішніми ознаками відріжняється геній од таланта? А моя таки проза чудова. І в христоматії попаде неодмінно. Будуть колись вчити на пам'ять, як тепер вчать: „Чуденъ Днѣпръ при тихой погодѣ, когда вольно и плавно"... Якось терпко виходить. Ех, старенький вже Гоголь для наших часів. (Кладе зеркало на місце і бере номер Кіевлянина “) От коли порівнять з моїм... (розгортає номер і декламує ) „Пойдите въ украинскій клубъ, посмотрите эти „плахты" и прочую „этнографію", послушайте жаргонний говоръ и т. д. —и вы сразу почувствуете и поймете въ чемь тутъ дѣло, чѣмъ живутъ эти люди, каковы ихъ мечты и стремленія...“ (з захопленням). Роскішний період! І яка ясність думки, яка твердість тону! (Поправляє ззаду кальсони і згадавши про щось,  другим вже більш буденним тоном). І яка воно вчора собака вщіпнула, як піднімали в клубі на ура? Репортер з „Ради* не инакше. Треба буде писати про некоректність поступка. Взагалі це українофильство вдячна тема. Ще разів на п'ять хватить. І зараз би можна вже почать про щось на завтра, та щось Макар забарився... (В двері щось стука). Сав. (до дверей ) То ти Макар? Андросюк (швейцар клуба націоналістів; з-за дверей). Так точно-с. Я (входить). Сав. (діловим тоном). Ну, що, вчора був у тих? Швейц. Точно так. Був. Сав. Що ж вони? Шв. Вп’ять поють, Сав. І грають? Шв. І грають. Сав. І танцюють? Шв. І танцюють. Сав. (здивовано). І це після „моєї* статі !? Шв. (тупцює на місці). Іщо новую кумедію видумали... Сав. ( зацікавлено, швидко). Яку? Шв. Так ніби стихи говорять. Очень смішно в них виходить ( декламує). Голодний Клим озвався з баса Найкраща птиця ковбаса. Сав. Ковбаса? Справді щось нове (думає). Так немов якийсь сімвол. І напевне сімвол. О, я давно вже казав, що це українофильство має звязок з масонством. Ну, стрівайте ж, я вас виведу на свіжу воду (до швейцара). За вчорашній вечір маєш од мене не карбованець, а троячку. Видатки на мій кошт... А тепер іди, витягни з скриньки мамашину червону плахту. Знов про українофилів будем писать. Шв. (виходить і вертається з плахтою; до Савенка). Прикажете начинать? Сав (сідає до столу, бере ручку; сакраментальним тоном). Начинай! Шв. (мірно, поволі починає розмахувати перед Савенком мамашиною плахтою). Сав. (ніздрі роздуваються, очі наливаються кров’ю, обличчя стає хижацьким; починає писати знов про український сепаратизм). С. Пригара.
