Всякі звістки.
ПЕТЕРБУРГ. На будову амурської залізниці посилають 8000 арештантів при 2000 конвойних. 
На пам'ятник Гончарову в Сімбірську по всій Росії зібрано 35 т. карбованців. 
Авіатор Васільєв на апараті Блеріо пролетів 300 верст з Мерви в Кушку. 
В Севастополі присуджено до смертної кари матроса Щербакова, який поранив городового. 
МОСКВА. За Крестовською заставою вночі вбито 4 баби: Алексєєву, племінницю її Владикіну, кватирантку Ігнатьеву і прислугу Тискіну. Собаку душогуби отруїли. Пограбовано 15,000 карб. 
З Феодосії повідомляють: чотирі злочинці напали на поїзд і пограбували 5000 карб. 
ОДЕСА. Повернулись з Казані євреї екстерни, які їздили туди складати державні іспити при університеті. Без дозволу поліції їх там нікуди не пускали. Останні три ночі вони ночували на дворі.