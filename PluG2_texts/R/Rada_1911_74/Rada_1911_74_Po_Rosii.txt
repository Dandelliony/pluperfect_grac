ПО РОСІІ.

Провокація. Листом в газету „Рѣчь“ чиновник з Омську Сіманін заявляє, що начальник сискної поліції в Омську Медвєдський дав на суді неправдиву присягу, через що засудили безневинного. Про де він писав раніше, надіючись, що начальство Медвєдеького примусить його потягнуть його до суду. За цього листа начальник охранки мститься на Сіманінові і вкупі з жандарським полковником Орловим вигадав, що Сіманін написав прокламацію на 19 февраля од соц.-революц., хоч він ніколи партійним не був. Бачучи в цьому помсту, Сіманін заявляє, що діяльність обох чинів поліції незаконна і наводить такі підстави: 1) Підчас трусу в учителя Михайлова йому підкинуто було прокламації. На щастя для Мих—лова прокламації помітили поняті і жандарський начальник, почервонівши, взяв їх назад і сховав у кишеню, і справи про „переховування“ нелегальщини не пощастило роспочати. 2) Прокламаціями 19 февраля обліплено було тільки огорожу „Ом. Вѣстника"; цікаво, що прокламацій не зривали цілий день, хоч близько стояв городовий і їх читала публіка. В инших частинах міста прокламацій не було. 3) Жандарський полковник Орлов приказав євреям „або одшукать прокламації, або виїхати з міста“. 4) Орлов в зв'язку із Гольдером хотів заснувати робочі організації, котрі Гольдер і видав поліції. Це все Сіманін береться довести документами і свідками.

Підготовка до виборів. Цими днями одбудеться зібрання фракції націоналистів, яка обмірковуватиме питання про підготовку до виборчої кампанії. Для широкої пропаганди кандідатів націоналистів бюро хоче зараз же взятись до організації націоналістичних одділів на місцях. По великих центрах за півроку до початку виборчої кампанії випустять що-денні органи націоналистичного напрямку. Лідери думської фракції об'їдуть низку міст, де читатимуть лекції. Бюро виробляє програму діяльности. 
(Р. У.).

В тюрмі. В Дерябинській тюрмі душ 10 уголовних хотіли покінчить життя самогубством, роспоровши собі животи самодільними ножами. Цей замах в свій час помітила адміністрація і дала лікарську допомогу. 
(Вс. Газ.).

Становище робочих. Газета „Пріамуръе“ повідомляє про невимовно тяжке становище робочих в рудниках товариства „Титихе “ біля Владивостоку. Там сістематично не доплачують робочим, видають квитки замісць грошей. Торік через це всі робочі вивезли на тачці штейгера Пашковського. В цьому році підняли бунт. Прибула карна експедіція. Було багато жертв. Становище робочих погіршало. 

Каторжники на амурській залізниці. Цієї весни через недостачу робочих рук на амурській залізній дорозі головне тюремне управління наважилось одправить на цю дорогу п'ять тисяч арештантів-каторжан і присуджених на довгі строки до арештантських рот. Перевозка буде закінчена в апрілі і маї. Перевозитимуть арештантів без кайданів. 
(Рѣчь).