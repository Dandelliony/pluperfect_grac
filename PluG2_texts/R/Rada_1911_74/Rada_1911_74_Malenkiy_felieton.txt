Маленький фєльєтон.
 
Сон під 1 апріля,
Ліг я вчора спочивати 
А, заснувши, бачив сон, 
Бачив силу я будинків 
Та дрібних й значних персон. 
Приглядаюся до них я, 
Позираю з краю в край. 
Пізнаю: та це ж Вкраїна, 
Наш коханий, рідний край!.. 
Рідна мова скрізь лунає—
І по селах й городах, 
В інституціях усяких—
Клубах, школах і судах... 
А редакцій—ціла сотня—
І журналів і газет; 
Кожний наш же громадянин 
Драматург або поет 
Передплата —милійони, 
Читачів—хоч одбавляй 
Всякий — певний і свідомий 
І стоїть за рідний край. 
А письменники —у славі, 
Роскошують всі вони; 
І відомі, і багаті, 
Ну, достоту, як пани! 
Ех, подумав я про себе: 
Не Вкраїна—просто рай!.. 
Коли зирк, аж коло мене 
Став у зброї поліцай. 
Я од страху, з переляку, 
Як листочок, затрусивсь,
І клубком із печі в ноги 
Поліцаю покотивсь. 
„Я, шановний, не вкраїнець.
Цим ніколи не грішу, 
Про ганебних «малоросів» 
Не читаю, й не пишу... 
Не трусіть мене, будь ласка... 
Я люблю «єдину Русь»… 
А не вірите, то зараз 
Рідним батьком поклянусь!. 
І низесеньких поклонів 
Вдарив більш, ніж милійон... 
Отакий то, громадяне, 
Мій кумедний, віщий сон!.. 
П. Михайлович.