Театр і музика.
—Труппа М. Садовського роспочинає, по приїзді з Петербургу, свої вистави в Троїцькому Народньому Домі в Київі 11 апріля. Репертуар першого тижня такий: 11 апр. „Ой не ходи, Грицю" і „Чарівниця", 12 апр. „Нат. Полтавка", та „Зім. вечір" з „Запор. за Дунаєм". 13 апр. —„Прислужники", 14 апр. „Брехня", 15 „Міреле Ефрос". 
—Труппа Д. Гайдамаки літом гратиме в Вороніжі в літньому театрі. 
— Нова пьєса. „Театральна бібліотека" видала в Київі дозволену до вистави драму на 5 дій Д. Грицинського: „Брат на брата". 
— Гуцульський театр. З деякого часу по Галичині їздить гуцульська труппа і має там великий успіх. Грають самі селяне гуцули з околиці Жабья. Грають вони пьєсу Коржаньовського—„Верховинці". Вивчив їх український письменник Гнат Хоткевич. Об’їхали вже вони кільканадцять міст. Були в Кракові і у Львові. Гра їх дуже подобалася. Дохід з спектаклів збірають вони на будову читальні в своїм селі. 
На останнім спектаклі гуцулів у Львові театральна заля „Гвязди" була повнісенька і публіка дуже щиро вітала артистів.