До роковин Гамбургського повстання.
Єдиною ясною зіркою в робітничому рухові європи за 1923 рік, а може і за всі останні роки є жовтневе повстання гамбургських пролетарів В рухові болгарських і польських повстанців в осени 1923 р. теж було не мало великого та героїчного. Однак, гамбурзький рух стоїть на значно більшій величині. Це був рух з яскраво визначеною метою, з точно складеним програмом: діктатура пролетаріята. Рух був чисто класовим, чисто пролетарським і по свому складу і по ясності програму, і по складу керовництва: комуністична партія. Повстання передових робітників Гамбургу, яке велося під організованим і цілком оформленим керовниптвом комуністичного авангарду, дісно спасло честь робітничої класи Германії. Гамбурзьке повстання є предвістником значно більш грандіозних боїв, котрі вирішать не тільки долю Германії, але й долю робітничої класи всеї європи. Гамбурзьке повстання порівнюючи в малому маштабі показало нам те, що завтрашній день принесе європейському пролетаріятові в значно більш грандіозному маштабі. На кількість невеличка 
жменька гамбургських пролетарів, котрі з героїзмом, який нагадує кращі сторінки паризької комуни і російської революції, боролись як леви під прапором діктатури пролетаріяту, смілою рукою розірвали завісу майбутнього і показали великий шлях пролетарськоі революції лавам європейських робітників, які все ще шукають певних шляхів, щоб покінчити з пануванням буржуазії і її прислужниками соціял-демократами. Повстання гамбургських робітників було придушено, але ця поразка якраз належить до лічби тих поразок, які впливають краще ніж инша «перемога». Грудневе повстання московських робітників в 1905р. теж кінчилось поразкою. Але в дальнішому в долі російського пролетаріяту геройське повстання московських робітників в грудні 1905 р. відіграло величезну ролю. Повстання гамбурзьких робітників відограє таку ж ролю в майбутній долі германського революційного пролетаріяту. Події 1905 р. т. Ленін характеризував, як «генеральну репетицію» революції 1917 р. Гамбурзьке повстання 1923 р. носить на собі очевидні сліди такої ж 
репетиції майбутніх рішучих боїв. Не той революціонер, котрий зважується схопитись за зброю лише тоді, коли перемога на 99 відс. в кишені. Таких ситуацій, коли перемогу можна рахувати цілком та абсолютно забезпеченою, в історії замало. Революціонер і комуніст той, хто береться до зброї в момент, коли шанси на перемогу серйозні й коли авангард повинен, мусить показати шлях всій класі. Такими революціонерами, такими героями-комуністами в справжньому тямку цього слова, в 1923 році були гамбурзькі пролетарі. Пролетарська революція в Німеччині підходить, незважаючи на всіх Дауесів, Ебертів й Носке. Неправда, що в жовтні 1923 року «прогавили» єдину в свому роді революційну ситуацію. Жовтнева поразка 1923 року не була рішучою, як не була рішучою й поразка повстання спартаковцїв в січні місяці 1919 року. Головні рішучі бійки, ті бійки, що на десятки років визначають долю країни в Німеччині, ще не відбулись. Ці бої прийдуть досить швидко. Славетні бої гамбурзького авангарду — запорука того, що німецька компартія на 
цей час буде на височкні історичного завдання. Комуністичний Інтернаціонал палко привітає гамбургських пролетарів-комуністів, славетний загін обкурених пороховим димом пролетарів, котрі в 1923 році боролись дійсно по самих передових позиціях. З особливою щирістю привітають гамбургських пролетарів російські робітники, котрі в 1917 році відчули насолоду перемоги над ворогом, але котрі в минулому відчули й горе важких поразок в боротьбі з роздратованою буржуазією та її соціял-демократичними наймитами. Всякий, хто був на V конгресі Комуністичного Інтернаціоналу, той згадав, з яким запалом московські робітники зустріли представників пролетарського Гамбурга, й як відкликались передові робітники СРСР на всякий спогад про велику класову сутичку в Гамбурзі. Повстання в Гамбурзі є найбільший епізод в громадянській війні Німеччини. Те нове, що показали європейському пролетаріятові гамбурзькі повстанці, повинно бути з любов'ю і увагою вивчено та засвоєно міжнароднім пролетаріятом — як і в свій час вивчав, за вказівками 
т. Леніна, російський пролетаріят досвіда грудневого повстання 1905 року. Гамбург — це лозунг; це — пароль. Гамбург — це цілий програм для німецького — й не тільки для німецького пролетаріята. Гамбург — це завтрашній день громадянської війни в Німеччині. Гамбург — це прапор Комуністичного Інтернаціоналу. Г. Зінов'єв.