Справа Тарновськоі.
На засіданні суду 27 марта зранку перечитано багато документів. Серед них є і доклад слідчого про замах Прилукова на своє життя у венеціанській тюрмі. Оборонці вимагають, щоб було оголошено справу Боржевського, посвідчення колишньої жінки Прилукова і ті медичні свідоцтва, що лікарі видали Тарновській. З приводу першої й другої вимоги виникає суперечка, бо оборонці Тарновської повстають проти оповіщення справи Боржевського і посвідчення колишньої жінки Прилукова. Один з оборонців Тарновської, —Діена- говорить з приводу цього промову.
- Через що, — питає він, —в Італії немає шлюбної розлуки? Та через те, що ми розуміємо так: жінка, що покинула чоловіка, або яку покинув чоловік, лишається все ж таки жінкою своєму чоловікові, а через те й виходить, що на наш погляд, на погляд італійців—жінка не може бути за свідка в справі свого чоловіка. Діена повстає і проти оповіщення документів, що стосуються до справи про вбивство Боржевського. Коли ця справа розглядалася, то Тарновської там не було і вона не мала змоги сказати що-небудь в свою оборону. Крім того доставлено сюди тільки частину документів цієї справи, а через те оповіщення їх не може освітлити з усіх боків справи і показати її такою, як вона справді була, тоді як це може вплинути на присяжних засідателів. Нарешті Діена заявляє, що не слід ще рахуватися з тими відомостями про поведінку Тарновської, що прислав італійський консул з Київа, хоч на підставі їх і утворено акт обвинувачення. Консул —це особа, що не належить до представників судової слідчої влади. Прокурор приєднується до Діени і заявляє, що він тієї думки, що або всі документи в справі Боржевського треба оголосити, або нічого. Оборонець Прилукова — Флоріан посилається на той юридичний прінціп, по котрому семйове становище іностранців визначається

законами їхньої країни. А через те розведена жінка росіянина може бути свідком у справі свого колишнього чоловіка, бо після розлуки вона для нього—стороння людина. З Флоріаном сперечається Діена, одстоюючи свої попередні думки. Предсідатель суду відклав вирішення цього питання на сьогодня.