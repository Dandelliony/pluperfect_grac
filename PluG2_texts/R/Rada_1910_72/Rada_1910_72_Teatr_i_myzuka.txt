Театр і музика.
Лукіянівськяй Нар. Дій.

З великопостного сезону в театрі Лукіянівського Народн. Дому почались українські вистави гуртка артистів під керуванням М. М. Старицької. В гуртку цьому приймають участь в більшости як бувші, так і нинішні учні укр. драматичного одділу муз. шк. М. В. Лисенка, який (одділ) веде в ній шановна М. М, Старицька. Діло в гуртку поставлено, як можно об цім судити, досить солідно; відношення артистів до нього щире, любовне, ідейне, як це тільки й може бути у молодих, всею душею і серцем захоплених починаючих актьорів. І именно ця молода щирість, любовність до сцени робить вистави артистичного гуртка М. М. Старицької чимсь весіннім, гарним, молодим і надзвичайно сімпатичним, що мимохіть приваблює до себе. У неділю, 28 марта, виставлено було драму Кропивницького: „Дай серцю волю, заведе в неволю". Молоді артисти поставились до спектакля дуже серйозно. Д-ій Ніколаєв був прекрасним Іваном, провівши цю роль досить типично, обдумано і рівно; д-ій Коваленко передав драматичні сітуації ролі Микити так, як справжній, закінчений артист, —crescendo, наростання обурення проти колючих острот молоді сельської в звязку з великим почуттям до Оксани, велика самолюбність і самопевність цього типа —це все у артиста проведено було дуже добре; д-ій Барвинський в ролі Семена був именно тим, чого треба, — провів роль рівно, обдумано, стройно; д-ка Дорошенко була прекрасна в ролі Марусі, — радили б тільки їй стежить за собою, щоб часом, забувшись, не впадати у другий тон, не відповідний моменту і взятому раніш тону (сцена коло крамниці); д-ці Боляковській (Одарка) не вадило б голосніше трохи балакати, —а решта у неї все гаразд. Д-ка Венцкевич була типичною бабою. У д-ки Голутвіної не чиста дікція і роблена манера ходити по старечому (Морозиха, удова). Народні сцени, на диво, ідуть дуже стройно і лагідно. От як би ще і співи йшли також, то було б зовсім добре... А то співи, особливо жіночого хору, сум тільки на душу наводять... К. Цірідь.
Городський театр.
Позавчора ми знов, після двохлітньої перерви, побачили Марію Гай в її коронній партії Кармен. Вражіння артистка й тепер справляє дуже велике. Дуже гнучкий і великий голос, не то меццо-сопрано, не то контральто, надзвичайний темперамент, цільність і послідовність у драматичній інтерпретації образу, величезна сценична досвідченість, нарешті, безперечна музикальність виконання -  це все ставить Марію Гай в рівень з найвидатнішими сучасними оперними артистками. На жаль, і на цім сонці е де-які плями. Починаючи з музичного боку, мусимо констатувати, що інтонація артистки не завжде чиста й що голос її вже носить на собі лехкий слід де-якого декадансу — наслідок гастрольної системи. Але найгірше те, що артистка дозволяє собі поправляти Бізе. Можна сказати, що своїми вигуками, посвистуванням, шиканням і всякими иншими власними згуками „ дописує" мало не нову половину своєї партії. Музиканта така лехкість у поводженні з композітором ледве чи не може не шокірувати. А друге —це занадто сильне згущування натуралістичних подробиць, яке допускає артистка в драматичній частині свого виконання. Такі дешеві й досить-таки вульгарні „жести як добування квітки з самої „преісподньої" своєї пазухи, або громогласне сякання носа в 2 дії, або повсякчасні поцілунки з пєршим-ліпшим, або дуже неестетичне поїдання апельсину —все це робить дуже неприємне й неестетичне вражіння. Розуміється, виходячи з своєї концепції ролі Кармен, артистка має право звертатись до цих крайніх ресурсів, але неприємного вражіння це не зменшує. У всякім разі, Гай велика артистка. Хто її не бачив і не чув, той не може сказати, що він знає вже все, що можна зробити з партії Кармен. Кармен Марії Гай, це унікум, це щось єдине й неповториме. Спектакль 28 марта в цілому пройшов дуже гарно й з добрим ансамблем. Своїм жагучим темпераментом Гай запалила всіх участників, од Дона Хозе (д. Каржевін) до останнього статиста. Один тільки хор хлопців у 1 д. на одну хвилину зіпсував настрій, але далі знову все пішло гаразд. М. Григ...
 Сьогодня, 30 марта, в городськім театрі перша гастроль відомої артистки Джемми Белінчіоні. Виставляється я Травіата" з д-кою Белінчіоні в партії Волетти й д. Чаровим у партії Альфреда.
Концерт молодих сил. Завтра, 31 марта, в залі Громадського зібрання (Велика-Володимирська, 45) відбудеться концерт „ гуртка молодих музикантських сил". Виконавцями виступлять сами тільки члени гуртка. Чистий прибуток піде на збільшення коштів гуртка. Білети на концерт (од 2 карб. 50 к. до 50 к.) продаються у Іандржишека.
Шевченкове свято у Владивостоці.19 февраля у Владивостоці був упоряжений
концерт, прибуток з якого призначений на памятяик Шевченкові у Київі. В цьому святі брали участь найвидатніші місцеві сили і мішаний хор під орудою д. Богуславського (душ 60). Перш над усе д. Мова прочитав реферата: „Шевченко й його вплив на українське громадянство" . Далі святкували память поета перед його погруддям, співаючи „Заповіт" . Після святкування одбувся концерт, який складався з 2-го акта „Назара Стодолі" („Вечорниць " ), а потім з сольних та гуртових співів, в яких визначились: д-ка Вишковська та д-ій Свенціцький (котрі виконали тріо: „Чи ми ще зійдемося знову"), д-ій Андріез (тенор), д-ій Разсуда- Переверзів (декламація) й д-ка Лисенко, котра співала, між нашим, арію „Катерини" з оп. Аркаса. Концерт одбувся бучно, мав великий успіх й всі газети тутешні в один голос хвалила цей вечір й висловлювали бажання побачить ще раз що-небудь подібне. На вечері після концерту гурт сліпців, під орудою, д-ія Розсуди, ходючи з піснями поміж публікою, зібрав 17 карб, й 18 коп., а всього загальний збор був 646 карб. 88 коп., видатків же було 497 карб, й 91 коп. —так, що до одсилки належить 149 карб, й 77 коп. Ю.М.
Т-во артистів колишньої труппи П. Саксаганського, що зараз грає в Кам‘- янці-Под., за першу половину посту виставило отакі піеси: „Маруся Богуславка", „Панна Штукарка", „Хмара" , „Суєта", "Наталка Полтавка" , „Ой, не ходи, Грицю " , „Безталанна ", „Сорочинський Ярмарок" , „За двома зайцями " , „Кума Марта" , „Зімовий вечір " , „Запорожець за Дунаєм", „Гандзя " , „Зальоти соцького Мусія " та „Шельменко денщик", який зібрав повний театр народу. Що ж до піес першорядних,, як от „Суєта " , то публіку на виставі їх можна було полічити пальцями. Товариство складається з 40 душ. Про зовнішній бік вистав не зайвим буде сказати, що такі гарні декорації кам' янчанам рідко трапляється бачити.
„Вампука" в українському перекладі. Відомий петербурзький театр пародій „Кривое зеркало* збірається їхати на гастролі у Львів, Краків та в Відень. Для цеї мандрівки пародію на сучасні опери „Вампуку* перекладають на українську й польську мови. Окрім того в репертуарі „Кривого зеркала" є ще пародія український театр — „Грає, грає, воропае“.
Труппа Я. Зеленогорського. Товариство українських артистів під орудою Л. С. Зеленогорського давало свої вистави цілу зіму у Слані (саратівської губ.). Було виставлено 33 пьеси, між иншим ставились оці пьеси: „Степовий гість" (двічі), „Недолюдки" (двічі), „Дорогою ціною" (двічі), „Панна Штукарка" (двічі), „Загублений рай", „За волю і правду", „Гріх і кара".
М. І. Компанейський (І). У Петербурзі цими днями помер відомий духовний композітор М. І. Компанейський. Покійний був одним з найбільш яскравих і талановитих представників нової течії в духовній музиці. Був він також одним із фундаторів петербурзької „Народньої консерваторії" й „Товариства музичних письменників". Між иншим, одну з найкращих композіцій покійного—„Сімвол віри" — виконано в духовнім концерті київського оперного хору, що відбувся 25 марта.