ДЕРЖАВНА ДУМА.
(Засідання 27 марта ). Реформа місцевого суду. Засідання провадить Гучков. З приводу ст. 17, яка говорить про призначення голови з'їзду мирових суддів, Ломоносов підтримує свою поправку, щоб голову судді вибірали з поміж себе. Тов. міністра юстіції Верьовкин підтримує поправку міністра юстіції про призначення голови урядом скрізь —і в городах, і в столицях (Оплески на правих). Тимирев пропонує надати право обрання голов з'їздів земським зібранням та городським думам, але з умовою, щоб вони обірали осіб з вищою юридичною освітою. Аджемов, Леонов, Черносвитов,  Петроввький, Румянцев, Масленніков та Захаріэв висловлюються за виборного голову; Черкасов —за призначеного. Скоропадський , від імени октябристів, заявляє, що їхня фракція голосуватиме за коронного голову. Соколов каже, що думка поступовців поділилась: частина буде голосувати за призначення. Докладчик Шубинський робить резюме дебатів і заявляє, що значна більшість членів комісії судових реформ обстоює принціп призначення голови з'їзду. Балотировкою більшістю 154 голосів—переважно опозіції та правих, проти 127 принято поправку трудовиків про обрання голови з'їзду з поміж суддів. Ухвалено також поправку Ломоносова про те, що посада голови, як відносно жалування, так і прав, відповідає посаді участкового судді. З цими поправками принято й усю статю про мирові з'їзди. З приводу ст. 19, що встановлює ценз для мирових суддів, товариш міністра юстіції Верьовкин обстоює за те, щоб судді мали вищу освіту і маєтковий земський ценз. Останнього можуть не мати тільки особи з вищою юридичною освітою і то в тім разі, коли їх обрано одноголосно. Гр. Уваров висловлюється за половинний маєтковий ценз. Андрійчук радить встановити ценз в шість раз менший, як для земства. Припинено записування промовців. Записалося 21. Маклаков висловлюється взагалі проти маєткового цензу, вважаючи, що ценз буде тільки перешкодою при виборі місцевих людей, і тоді міністерство буде призначати сторонніх людей на три роки. (Оплески на правих).

Замисловський каже, що він і праві голосуватимуть проти маєткового цензу не на те, щоб цей законопроект не став законом, а тому, що проектований комісією ценз є тільки консервативний прапор над контрабандою. Бо комісія, широко одчиняючи двері мирового інститута третьому городському елементові, щільно затуляє їх для селянства. В Думі ценз буде проведено, дякуючи центрові та націоналистам, а почасти й лівим. (Оплески на правих). Мотовилов заявляє, що фракція націоналістів буде голосувати за ценз, бо ценз буде свідчити, що людина з'язана з місцевостю, де її обірають на посаду судді. (Оплески центра і націоналістів). Скоропадський висловлюється за маєтковий ценз в половинному розмірі проти земського і одночасно визнає можливим людей з вищою юридичною освітою обірати без ценза, аби їх було обрано трьома чвертями голосів земського зібрання. На цьому засідання закрито.