Чергова справа нашої інтелігенціі.
Коли скрізь, куди не поглянь, порожньо і безлюдно, коли ні на чім очам спиниться, думка з великим напружінням шукає світу, шукає чого небудь такого, щоб відповідало найглибшому бажанню людської душі. І гадається нам, ще той загальний песімізм, те загальне незадоволення, яке гнобить нас вже не один рік, мав щезнути, як лиха сила, що час на шій інтелігенції знайти стежку до життя, з'ясувавши більш-менш правдиво становище і своє власне, і маси народньої. Аналіз і сінтез повинні нам стать до помочі, і ми виберемося з тих нетрів, в які завела нас лиха година та темрява і несвідомість нашої народної маси. В житті народа не вмірае творча сила, його не спинить ніяка реакція. Дивлячись з боку на життя, воно здається нам, як те море, то тихе, то неспокійне, бурхливе. Тілько ж такого поверхового погляду мало за для дійсного зрозуміння того глибокого осередкового процесу народнього життя, який нас цікавить, і в якому помітно те щось могутнє й непокірне ніякій реакційній силі. 
Правди нігде подіти —усе навкруги нас недобре і надій яких-небудь широких в нас немає і не може бути. Але ж і впадати в песімізм теж не слід. Завжди були прикрі обставини і життя інтелігеації і її діяльности, завжди були прикрі обставини життя нашої народньої маси. Не в перший раз навіть нам бачити громадську реакцію, громадський занепад. На нашу думку інтелігенції нічого вважати ні на яку реакцію; в неї є вічні обов'язки, котрі вона має виконувати при усяких обставинах. Сонце світить і гріє, не вважаючи на настрій людський. Навіть цей самий настрій має кращати під впливом світа й тепла. За лихих громадських обставин можна втратить віру в людей, в прінціпи; але ж є на світі і таке, що стоїть непохибно, як та вічна творча сила духа. Віра в працю на свій рідний край, на свого меншого брата —це та віра, котра нас ніколи не повинна зоставляти. Ця праця при кращих обставинах дає більший результат, а при лихих вона теж не марно загибає. Иноді нам здається, що вона не дає ніяких нащадків. Але ж це тільки так здається. Иноді й життя нам здається таким млявим, таким байдужим. А як подивишся на його глибше, то й там знайдеш безупинну боротьбу за краще становище, за спроможність жити. 
І це вічний неначе космичний процес. В оцім процесі інтелігенція завжди брала значну ролю, бо без розуму та інтелігентности неможливе ніяке культурне й громадське життя. 
Що наш народ некультурний, що в його житті є багато нелюдяного — що нашому інтелігентові ні на кого положиться, то навіть про це нічого і балакати. А деж та більш-менш численна наша народня інтелігенція, шо була б поводатирем усим отим малосвідомим масам, що була б тією силою ідейною й моральною, якої обмаль в нашого люду? Багато в нас є усяких громадських справ і чергових завдань. Але ж нам здається, що найголовніша чергова справа в наші часи це завдання відродження й виховування народньої інтелігенції. Розмова наша про цю інтелігенцію, про працю на неї заснована не на яких-небудь теоретичних думках, — вона виникла на ґрунті дійсного життя. Ще двадцять років попереду в нас не було ґрунту за-для такого завдання— для такої балачки. Тоді це було б тільки теоретичне питання. А в цей час наша народня маса вже зрушила з вікової позиції, вона рушила на історичну арену. Там в глибині народа вже розбуркано, люде вже продрали очі та тільки світу то мало. Як і колись, так і тепер культурні здобутки і поступові ідеї не так то лехко досягають до нашого села з центрів, де люде иноді не розуміють, як і де покласти свою працю, свою силу на громадське діло. Вище в нас була балачка про віру в працю, про невмирущі її результати. 
Але ж самого головного в нас немає —не вміємо ми своїх здобутків нести в єдину громадську скарбницю, не вміємо ми добре працювати на користь свого народа. Ми самі ще мало свідомі і иноді не знаємо з якого боку підійти і де приложити свою працю з найбільшими результатами. Через оце багато сили нашої інтелігенції марно загибає. А коли цієї сили так мало, то шкода, без міри жаль, навіть крихту її марно пакувати. І думається нам, що кожний інтелігент наших часів мусить замислитися над питанням виховування народньої інтелігенції. Серед усяких течій громадської праці нашої інтелігенції, течія праці на інтелігенцію серед народа має бути найбільше виразною і яскравою. Бо це течія світла без жадної плями, —усе що буде вложено в оцю скарбницю, не загине марно. Але ж читач запитає нас на останці і про конкретні зразки можливої праці в отакім напрямкові. В наші загибельні часи про громадську організацію такої праці навіть нічого і балакать —на неї не буде дозволу, хоча в основі такої праці нічого протиурядового не може бути. Але ж нам треба, не вважаючи на сучасні прикрі обставини, висловитися до кінця. В осередковій Україні потрібна така інституція, котра б мала обовяаок усякими заходами ставать до помочі селянській інтелігенції в її праці. Про конкретні умови такої работи ми будемо балакати в другім листі. Наша ціль в цей час тілько зацікавити нашу інтелігенцію таким питанням, котре має доскональну вартість, таким питанням, котре може окрилювати її думку і викликать в неї нову творчу силу і той ентузіазм, без якого неможлива ніяка жертва на користь рідного краю. Треба працювать так, щоб наша праця походила на того плугатиря, що кладе рівно борозну за борозною і в кінці кінців з‘орюе увесь лан. Нелехка його робота, але ж вона сістематична, показна, і свідчить про умілость і дає певні результати. Т. Осадчий. 20 III—9IO р.