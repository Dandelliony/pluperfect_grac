Лист з Катеринославу.
(„Просвіта*. Шевченкові роковини. Читання з українознавства. Місцева російська преса і українство. Засідання Архівної Комісії. „Кружокь студентові-украинцевг“ у Вищій Гірничій Школі. „Дніпрові хвилі" и . Ерт зі тиоое !

З того часу як припинила свою діяльність тутешня „Просвіта" , українське життя в Катеринославі майже ні в чому на перший погляд не виявляється. Нема ні лекцій українською мовою, ні концертів, ні вистав. Правда, офіціяльно „Просвіта" ще істнує, але тяжка спадщина перших років її гучного істнування в формі „літературно-артистичного товариства"—чималий грошевий борг, а почасти й неприхильні зверхні обставини (наприклад, цієї зіми адміністрація не дала дозволу на влаштування просвітянського концерту, яким малося збільшити кошти товариства), —не дали спромоги „Просвіті" виявити свою діяльність в якихсь практичних заходах. Навіть не довелось провести в життя постанов останніх загальних зборів що-до влаштування популярних лекцій: не було грошей, не знайшлося помешкання, а найголовніше не знайшлося у людей потрібної енергії й бадьорости. Пригнічений настрій, як наслідок невдач попередніх років, ще й досі тяжить над катеринославськими просвітянами... Не спромоглась наша „Просвіта" навіть на улаштування сього року Шевченкових роковин. Святкування цих роковин таки відбулось, але кермував ним приватний гурток людей, що вже й минулого року влаштовував Шевченкоце свято, а позаторік вечір памяти Ів. Котляревського. Але з ідейного та з художнього боку ці вечори стояли дуже не високо і взагалі впорядники сьогорічного Шевченкового свята настільки не користувались довіррям тутешньої української громади, що, наприклад, рада „Просвіти" мусила листом до редакції газети „Южная Заря" прилюдно заявити, що „Просвіта" не має нічого спільного з упорядниками „Украинской вечеринки*, а місцева свідома українська інтелігенція ухилилась од усякої участи в тому вечорі, щоб не брати на себе моральної відповідальности за такі номері концерту, виконання котрих на Шевченковому святі може викликати тільки почуття сорому й образи. Була вона вже научена досвідом перших вечорів, що ті самі люде влаштовували... Катеринослав взагалі дуже бідний на культурно-просвітні інституції, одне тільки „Научное Общество", а більше серйозних інституцій і немає. „Общество" це розвинуло за останні роки дуже енергійну діяльність. Має воно в своїх руках міську авдіторію та ще недавно абудовало „Народний Дім" на Чечелівці, робітничому передмісті Катеринослава; впорядковує сістематичні лекції, народні читання, вистави, концерти, звичайно усе по московському. Товариство ставиться не вороже до українства і навіть само запрохало українських лекторів прочитати курси з українознавства. На великий жаль, „незалежні обставини" не дали де-кому з лекторів скористатись з того запрошення і навіть з роздобутого вже в адміністрації дозволу на лекції. 
Було прочитано всього тільки один курс — „Исторіи Южной Руси“ А. Синявським. Курс складався з 10 лекцій і обіймав історію українського народу од початку історичних часів до кінця ХТІІІ віку. Читання ілюстровалось дуже гарними малюнками чарівного лихтаря, взятими переважно з історії Аркаса. Були ще відчити з поля українознавства на публічних засіданнях місцевої Ученої Архивної Комісії. Було їх небагато, тих засідань, в цім академічнім році, але на кожному в них були доклади, що так або инакше доторкались української історії, літератури або етнографії. Так, наприклад, на останньому засіданні 11 марта член комісії Мик. Биков прочитав дуже цікавий доклад про українського поета і етнографа Івана Манжуру. Доклад цей подає чимало досі невідомих і вельми цінних відомостів про життя бідолашного поета та про його літературну творчість. На тому ж засіданні було прочитано ще й доклад В. Данилова про маловідомого українського артиста й драматурга 40-х років Іб. Дрейсіха, що виступав у комічних українських ролях на катеринославській сцені. Обидва доклади друкуються тепер у „Літописи" катеринославської Архивної Комісії. Останніми часами почала більше ввертати увагу на українські справи і місцева російська преса. Виходить у Катеринославі аж три щоденних газети: „Южная Заря“, „Приднепровекій Край" і „Русская Правда". Останн — правого напрямку, істнуе тільки через субеідію земства (цього року земські збори призначили „Русскій Правді" аж 20.000 рублів), ніхто її не читає, друкується там усяка полова аж до доносів і пасквілів включно. До українства ставиться вона, звичайно, не прихильно, хоч особливого завзяття в цьому не виявляє. „Придн. Край", — газета більш-менш поступова, — також не дуже звертає увагу на українство, і тілько в роковини Шевченка присвятила нашому поетові дві статті і надруковала його портрета. Найсолідніша з усіх трьох газет і справді поступова —„Южная Заря“. Вона найбільше і виявляє інтересу та прихильности до українства. В програмі газети стоїть пункт —„вопросы украинства*. Правда, великих статей, програмових, то-що — досі було в „Ю. 3." дуже не багато, але дрібні замітки про українську справу, про літературні новини, про театр, звістки про Галичину останніми часами трапляються досить часто. Звістки ці беруться, звичайно, з „Ради' або з „Діла". 
В Катеринославі істнує, як відомо, одна вища школа —„Высшее Горное Училище". Вчиться в ній коло 400 студентів. Досі про студентів-українці —не було чути нічого, здавалось, що їх там і немає зовсім. Аж недавно почали вони ворушитись, і от 11 марта рада професорів затвердила статута „Кружка студентовъ-украинцевъ екатериноелавскаго Высшаго Горнаго Училища". Гурток ставить собі метою всяку матеріяльну запомогу своїм членам і моральну піддержку; має він влаштувати касу взаємної запомоги, бюро праці і бібліотеку-читальню. Уже зараз передплачено кілька українських часописів. Під статутом підписалось півтора десятка студентів, яко члени — фундатори, а всього, є надія, запишеться до гуртка коло півсотні членів. Так знову прокидається помалу українська свідомість веред наших катеринославських гірняків; знову прокидається серед них громадська українська течія, що було перервалась після 1905 року. Як останню новинку тутешнього українського життя подаємо звістку про майбутній український часопис у Катеринославі. Це має бути популярний двохтижневик, з ілюстраціями, на взір київського „Села", призначений для читання селян і робітників. Зватиметься він „Дніпрові Хвилі". Участь братимуть в ньому самі місцеві літературні сили. Уже знайшовся і видавець, який дав кошти, тепер тільки ждуть дозволу од місцевої адміністрації. Як що дозвіл скоро прийде, то після Великодня появитьоя і перше число „Дніпрових Хвиль". Оттакі новини з нашого українського життя в Катеринославі! Не всі вони веселі й утішні, але всеж таки видно, що іскра життя ще жевріє під попелом зневірря і занепаду духа, навіяних пригодами і розчаруваннями останніх років. Знов зведене неприхильними обставинами до меж приватного гуртківства і родинного кола, українське життя усеж таки поглублюеться і поширюється, захоплюючи суголосні елементи в ріжних кругах громадянства. „Живий живе гадає! “ І як би там не обмежувано українство всякими заборонами та перешкодами,— воно мав в собі якусь життеспособну течію, яка розіллється колись широким потоком по нашій занедбаній, але плодючій українській ниві... М. Ж.