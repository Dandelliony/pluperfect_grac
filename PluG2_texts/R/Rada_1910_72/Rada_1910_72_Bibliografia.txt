Бібліографія.
Кость Гай-Шкода. „Перед Бурею", драма в 6-ти діях , по В. А. Радич. Изданіе А. И. Новикова.
Сл. Покровская. 1909 ; 50 ст. „Перед Бурею"—це пьеса, яка належить до так званих, „історичних" драматичних творів затоптаного українського репертуару.
Це ті сами „Тараси Бульби" та „Мазепи", в безлічі переробок для сцени, в яких є все, чого вимагає театр, окрім історії, окрім історичної правди.
Так і в пьесі Костя Гай-Шкоди. В ній єсть претензія на епоху боротьби з Польщею — Наливайка й Лободи, на настрій після цього придушеного повстання — сподівання нової „бурі", та тільки який це наївний замах на історію! Перш над усе нема в пьесі й знаку правдивого духу тієї епохи.
Є замісць цього звичайна хатня драма з козацьких, мовляв, часів, пристосована для „малороссійскаго" лицедійства.
Козака Стояна скривдили ляхи; він мститься на їх за це, пристає до Наливайківського повстання.
Скривдили ляхи й сина його Левка. І Левко те саме робить, добуваючи свою молоду з рук ворожих.
А взявши її собі за жінку, тішиться своїй щастям, на спосіб раювання „аркадських пастушків". Поміж поцілунками скілька слів про нову „бурю", а в фіналі цілющий гопак і надто вже „історична" пісня: „Дівка в сінях стояла". Це головна фабула.
Далі до неї білими нитками пришито і „історію". Є Січ Запоріжська, куріні, обрання кошового, постанова йти в похід на Польщу і знов у фіналі пісня ("Гей, чого хлопці") і гопак.
Далі табор козаків, обложених поляками і на сцені Наливайко з Лободою.
Ніякої історичної характеристики тут нема. Єсть тільки момент, зовсім не підготовлений псіхологично, бунту проти їх козаків і видача обох ватажків до рук поляків.
А далі в слідуючій дії оповідається, що і Наливайка й Лободу скарано на смерть у Варшаві в один час. (Ст. 49). Коли цей епізод має на меті змалювати відому перемогу поляків над козаками під Солоницего, то все тут попереплутувано.
Адже ж Лободу вбито було на бурхливій раді козацькій в самому таборі, а полякам видали до рук тільки Наливайка з товаришами. (М. Грушевський „Історія“ т. VII). Отака „історія" цієї пьеси.
Окрім історичної плутанини, в їй з боку літературного і сценичного немає нічого путящого.
Мова якась дивовижна („Я жодний день воздаю хвалу Богові за вас" (45 ст.), „Ай да бабуся " (27), „Чого ж ви, добродію, мене носом сувте “ (25), „його жодне слово" (се-б то закон, 19). Авторові дуже подобається слово; „базікать" і він уживає його на кожному ступні. "Чи так я базікаю , панове?", каже в поважній розмові про повстання козак.
Абат „Хвелицій" та ксьондз чогось говорять по-російському, а всі поляки й козаки в пьесі тільки по-українському.
Ні одного окресленого виразно типу нема. Все якісь уламочки. Море зайвих людей, і мало не всі тільки на хвилинку появляються на сцені.
Яви одбуваються одна за одною, як в калейдоскопі. Поговорили трошки — й пішли.
Виходять инші. Робиться все так швидко, що, приміром, пішли козаки, начастувавшись, одпочити по обіді і вже через 23 рядки тексту знов виходять на сцену, виспані.
Сон був не більше хвилини, а тимчасом настав вечір. (Ст. 28—29). Горе українській драматургії: ще не нова пьеса, то все щось дивовижне.
Л. Чулий.