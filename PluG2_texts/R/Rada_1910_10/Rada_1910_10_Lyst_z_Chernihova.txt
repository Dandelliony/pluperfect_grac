Лист з Чернігова.
 Український музей Тарновського в Чернігові. Ще під-час останнього 14-го археологичного з'їзду у де-яких членів виникла думка з'єднати до купи всі черніговські музеї. Земське зібрання постановило приєднатись до цієї пропозіції. Цією постановою одсунуто постанову про те, щоб зробити пристройку до музею Тарновського, як було вирішено ще в 1907 році. Об'єднаний музей буде називатись: „Музей украинскихъ древностей Тарновскаго и Черниговскій Областной Музей“. Заправляти справами його буде Рада, що має складатися з 2 членів від губ. земськ. зібр., 2—від чернігівськ. думи 2 від архівної комісії і голови, якого земство може обрати і не з гласних. 
 3‘єднання музеїв може бути користним для справи, бо воно матиме наслідком спеціалізацію праці та поділ її між завідуючими музеєм і мабуть більше зацікавить чернігівців тими великими історичними скарбами, що вони мають насамперед в музеї Тарновського. Правда, за 1909 р. одвідало музей 4104 чол., але це не так вже багато, в, напр., де які земські служащі, що за 8 років не спромоглись хоч раз навідатись до земського музею. Дуже прикро, що Чернігівське земство не дбає про популярізацію музею Тарновського. Так, за 6 років офіціального істнування музею воно не подбало про вивіску, і хоч музей стоїть на людній вулиці, по якій що-дня сила народу їздить з сел до центру Чернігова, а проте селяне, не бачучи ніякої вивіски, певно вважають гарний готичний будинок музею за якусь німецьку чи польську церкву. 
 Навже, панове земські гласні, укр. музей не варт того, щоб витратить, хоч 10 карб, на вивіску? 
 Ще більшого докору заслуговують п. п. черниговські педагоги. Вони майже зовсім не водять своїх учнів до музею. А як би було добре, коли б перед іспитами по історії учнів водили до музею і на практиці знайомили їх з рідною історією та побутом України. Подібне бачимо, напр., в Швейцарії, в Цюріхськім Sandesmuseum`i, подібне певно будемо бачити і в себе, коли ми краще навчимось шанувати себе й свій край — У країну.