Фридрих Кольрауш.
 У Марбурзі помер на 69-м році свого життя відомий німецький фізік Фридрих Кольрауш. Покійний уже в 1867 р., коли йому було 27 років, став екстраординарним професором у Гетінгені й був після того ординарним професором у Цюриху, Дармштаті, Вюрцбурзі й Страсбурзі. А в 1895 р., після смерти Гельмгольца, Кольрауша призначено презідентом імперського фізіко-техничного інституту в Берліні, на чолі якого він стояв 10 років. Як вчені, так і учні добре знають Кольрауша, дякуючи його науковим працям, особливо ж дякуючи його підручникові практичної фізіки.