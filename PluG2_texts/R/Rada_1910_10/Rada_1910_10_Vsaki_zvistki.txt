Всякі звістки.
 ПЕТЕРБУРГ, 1З. Коковцев повідомив Воєводського, що в книжках, надісланих до державного банку Невським заводом, єсть така графа: „Вознагражденіе чинамъ морского вѣдомства“, куди занесено 120 тисяч. З цих грошей видано скільки сот карбованців нижчим чиновникам, а про останні немає ніяких рахунків і невідомо, де вони поділися. 
 ПЕТЕРБУРГ, 13. Заборона „Анатэмы“—пишуть „Бирж. ВѣД.“,— звязана з іменем ректора петербурзької академії єп. Феофана, який має вплив на офіціальні сфери. Доклад Гермогена в синоді навіть не розглядався; тоді Гермоген вдався до Феофана. 
 ПЕТЕРБУРГ, 1З. Рада присяжних повіренних доручила Грузенбергові та Леонтъєву виступити в сенаті в справі Гілерсона. 
 ПЕТЕРБУРГ, 13. Літературний фонд улаштовує 16-го января вечір памяти Чехова. 
 ПЕТЕРБУРГ, 13. „Н. Р.“ пише, що редактора „Руси“ Крамалея, який одбував кару в кріпості, переведено в тюремну лікарню. Він хворий на галюцінації. Часто молиться Богу і говоре про якусь „умиляющую звѣзду“. За вісім місяців він прочитав 300 книжок. 
 ПЕТЕРБУРГ, 13. Діловодця київського інженерного правління полковника Ліл‘є призначено командіром третьої залізнодорожної роти. 
 ПЕТЕРБУРГ, 13. 21 января в Петербурзі одкриваеться з'їзд біржових комітетів селянського хазяйства. 
 ПЕТЕРБУРГ, 1З. На місце директора канцелярії обер-прокурора св. синода призначено віцедиректора канцелярії—д. ст. с. Яцкевича. 
 МОСКВА, 13. „Рус. Сл.“ телеграфують з Риги: Американське правительство повернуло назад 77 російських емігрантів, слабих на трахому і оштрахувало параходне товариство на 200 карбов. 
 ЛОДЗЬ, 13. На ст. „Колюшки“ в поїзді затримано голову зграї Яблонського, що пограбував на 10,000 карб. директора фабрики Ендера. 
 ВЛАДІВОСТОК, 13. Через те, що ледокол „Надежный“ пішов в Посъєт, багато кораблів по кілька день не можуть попасти в порт, бо позамерзали. Частина пасажирів прийшла до Владівостоку пішки, один замерз. 
 ТАМБОВ, 13. Губернське земське зібрання постановило: на 200,000 карбованців, які зібрано було в пам'ять Маніфеста 17 октября, збудувати, погодившись з департаментом хліборобства, середню сільсько-господарську школу; Шпикулівську школу поширити в нижчу сільсько-господарську і приняти пропозіцію управи про асігнування грошей на агрономичну організацію.