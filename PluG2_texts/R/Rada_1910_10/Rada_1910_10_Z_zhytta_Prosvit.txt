З життя „Просвіт".
 - Подільська „Просвіта". 3 января в подільській „Просвіті" відбулись чергові вечерниці, Д-й Ф. прочитав реферата про життя Шевченка по виході з академії. Літературно-вокальномузич. частина вечерниць складалась з співів solo, в супроводі скрипки; тріо: скрипка, флейта та рояля, декламацій та гуртових співів. Складено і виконано програму цікаво і гарно. Особливий успіх випав на долю хору, котрий проспівав „Заповіт", „Прометей", „Думи, думи" (на мотив 3 шумки Завадського), „Добрий вечір тобі пане господарю" та инші. Публіки, як і завше, було повно. Закінчились вечерниці танцями.
 - Миколаївська „Просвіта" У г. Миколаїві, 9 января, т-во „Просвіта" виставляло „Запорожець за Дунаєм". Опера йшла при участи артиста д. Богдановича, що чудово відограв свою ролю Іавана Карася. Писарь, д. Литвин, підніс йому адресу, в гарній оправі, од імени „Просвіти". Од публіки, котра щиро вітала його, було піднесено три вінки. Гарно співали д-ка Болодько (Оксана) та д. Науменко (Андрій). Мішаний хор, під орудою д. Кузнецова, співав добре. Після вистави були танці. Збору 120 карб.