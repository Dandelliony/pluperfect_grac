Украінці на Буковині.
 - Курси вищої освіти для народу. В неділю 16 января (н. ст.), під проводом голови товариства „Руська Рада"—д-ра Смаль-Стоцького, відбулися наради ширшого комітету черяовецьких українців в справі курсів вищої освіти для народу. Вироблено програму викладів і ухвалено роспочати курси 15 февраля (н. ст.) р. 1910; вчення на курсах відбуватиметься до кінця марта. Таким чином, з ініціятиви проф. Стоцького заснувався в Чернівцях комітет мужицького університету. Правда, тут вже давніше відбувалися серії популярних викладів для малограмотних. Але цим разом маємо вже сістематичні курси на зразок данських і скандинавських мужицьких університетів. Ухвалено на нарадах комітету для селян найняти спільне помешкання і давати харчі та брати плату ЗО кор. за цілу 6-недільну науку. Програма викладів обхоплює такі предмети: всесвітня історія (8 год. на тиждень), історія України (8 год.), історія Австрії від Марії Терези (2 год.), астрономія і фізична географГя (2 год.), антропольогія і етнографія (2 год.), історія матеріальної культури (2 год.), соматольогія і гігієна (1 год.), історія суспільних наук (4 год.), історія української літератури (2 год.), історія релігій (1 год.). Таким чином, виклади відбіратимуть 26 год. на тиждень; решта часу піде на читання україн. класиків, спів, гімнастику, пожарництво і діловодство касове. Досі висловили охоту вчитися на курсах 18 особ з ріжних кутків Буковини, переважно парубки від 18—24 р. життя, що покінчали науку в народній школі. Буде це перша спроба сістематичних викладів для народу на Буковині і через це з великим зацікавленням слідкують всі за нею. („Народи. Год.“ і „Діло").
 - Наказ кондукторам. 14 января (н. ст.) управитель руху буковинських залізних доріг—Тшігфрей зробив наказ слугам та кондукторам про те, щоб вони подавали назви станцій та час від'їзду поїздів всіма трьома краєвими мовами німецькою, руминською і українською. (Народний Голос).