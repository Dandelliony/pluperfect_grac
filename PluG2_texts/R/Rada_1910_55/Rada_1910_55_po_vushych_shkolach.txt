По вищих школах. Святкування Шевченкових роковин.
26 лютого в Москві бучного святкування не було, але все ж таки в окремих гуртках Шевченківське свято одбулося досить тепло. Студенти вищих шкіл збірались своїми земляцтвами; читали реферати з приводу 49 роковин Шевченка, деклямували. Цей день ще раз зібрав до купи українців, що так рідко бувають вкупі, за бесідами цілком національного характеру. Нічого бучного неможна тут було упорядкувать через те, що нема в Москві інституції постійної, як от „Просвіта” , „Клуб”  або що, де б можна було збіратися українцям.
