М. К. Пімоненко.
Микола Корнилович Пімоненко, що справляє сьогодня 25-літній юбилей своєї художественної діяльности, придбав собі великої слави не тільки на Україні та в Росії, а й далеко по за межами її.
М. К. народився 1862 року у Київі, а свої дитячі роки прожив на селі. Безпосереднє знайомство з життям українського селянина, роскішна краса української природи лишили по собі на віки слід в душі М. К. і він все своє життя не поривав звязків з рідним краєм, беручи з його побуту й природи сюжети для своїх творів. 
Художницький хист виявився в М. К. дуже рано. Першу науку рисування здобув він у школі небіжчика Мурашка. Двадцятилітнім парубком вступає він (1882 р.) до Академії Художеств і тут зразу-ж виділяється своїми влучними етюдами з натури, за які одержує року 1883 дві срібних медалі. 
Але вохкий клімат столиці дуже шкодив здоровлю М.К. і він, порадившись з лікарями, знов вертається до Київа. Тут його запрошує за вчителя до своєї школи М. І. Мурашко. Окрім того М. К. має багато роботи по инших школах та з приватними учениками. Педагогична діяльність М. К. не припинилася й до сього часу. Праці М. К. на українські сюжети на всіх виставах звертали на себе загальну увагу і охоче роскуповувалися як приватними особами так і академією та музеями. Академія придбала собі три Пімоненкових картини: надзвичайно популярне „Ворожіння" („Гаданье"), „Художника" та „Сватів". Року 1893 М. К, вступає до товариства передвижників, року 1907 —1908 пристає до закордонного товариства виставок —„Salon Grand Palais" (в Парижі), „Gaspalast" (Мюнхен), „Grosse Berliner Kunstausstelung" (Берлін то що). Картини Пімоненка й за кордоном мають великий успіх. За свій „Гопак", виставлений в паризькому салоні Пімоненко одержує нагороду „Mention honorable". Разом з найкращими російськими художниками М. К. також брав участь в розмальовуванню Володимирського собору. Року 1906 обрано його за члена мюнхенського товариства художників, а в декабрі минулого року за члена „Union Іо»n Internationale des Beaux-Arts et des Lettres", знснованного Полем Адамом, Огюстом Родином та Венсен Д'Інді. В своїх картинах М. К. звертає увагу не тільки на побутово-етнографичну сторону українського життя, а й на соціальні, національні та релігійні відносини різних груп місцевої людности. Такі картини, як „Призив запасних", „Жертва забобонів", „Розправа з конокрадом" свідчать про те, що в особі М. К. Пімоненка ми маємо не тільки великого художника, а й людину з високою, чулою душею, з серцем, що находить в собі відгуки на всякий прояв громадського лиха, народнього горя.


