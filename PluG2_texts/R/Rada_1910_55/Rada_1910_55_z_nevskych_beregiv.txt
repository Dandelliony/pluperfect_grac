З невських берегів.
Коло Думи.

Вчора „Русское Знамя“ уперше ясно і без заковик забалакало „о предстояшихъ въ скоромъ, времени выборахъ“ до четвертої Державної Думи. Те, чого можна було сподіватись давно вже, що так сістематично підготовляла націоналістична політика столипінського кабінету, як видно і справді не за горами. Одночасно з напів-офіціозною заявою Дубровіка Хомяков подав в одставку. Поодинці ні той, ні другий факт не давав би нам права ставить занадто песімістичний прогноз, але в купі та ще й в світлі того ж таки „Русскаго Знамени" вони кидають чорну тінь на будучність третьої Думи, Ні для кого не секрет, що в сферах Хомяков, як побірник конституційного режіму в Росії, грав дуже велику роль. Не раз в критичні хвилини третьої Думи він рятував її од смерти. Не раз його доклади про Думську роботу міняли ворожі для Думи настрої на досить прихильні. Доклади Хомякова були противотрутою, антідотом для моря доносів, що лилось на третю Думу з правих кругів-думських і позадумських. 
 „Рус. Знамя“ недурно з таким пафосом стало визволяти останні думські „ выступленія“ и правої братії — Маркова і Пурішкевича. „Не въ мЬру горячіе-друзья" знають, що роблять. Разом з Державною Радою, що давно вже гальмує законодавчу діяльність навіть третьої Думи, праві Аякси хотять якомога дужче діскредітувать Думу і загальмувать її роботу. Після того, як Хомяков подавсь в одставку, тут всі вже певні, що протидумська течія в сферах взяла верх. Викликали одставку голови власне два конфлікти його один з Столипіним за Шварца, і другий з опозіцією за Мілюкова. Але той і другий були тілько делікатним мотівом для Хомяковської одставки. Справжньою причиною було його безсилля в боротьбі з думськими хуліганами і ворогами самої Думи. На фоні останніх подій став ясним і те, що досі здавалось, навіть, для третьої Думи дивним, що ні Столипін, ні його міністри не брали участи в думських дебатах по бюджету. А котрі виступали, то в такім тоні, ніби говорили не з депутатами, а з міністерськими сторожами. Принаймні досі ще ні один міністр не дозволяв собі так отверто знущатися з Думи, як Шварц, а потім його товариш Георгіевський, що навіть кулаками пристукував підчас своєї промови. Відповідь двох представників міністерства народньої освіти Думі по своєму тону більше скидалась на делікатну нотацію учневі старшого класу, з котрим начальство не хоче буть дуже „грубим“ , але котрого має ні за що. Міністерського знущання не стерпіли навіть октябристи і в своїх репліках відповіли йому так, як тілько Рамішвілі в першій Думі міг одповідать міністрам. Само собою розуміється, що центр ваги останнього крізіса не в одставці Хомякова і не в „выступленіяхъ “ Шварца, а в тому, що з повстанням нової націоналістичної фракції, центр Думи не перемістивсь вправо, а просто зник. Кабінет Столипіна, заявивши отверто про свої сімпатії до нового націоналістичного руху і раптово одвернувшись од октябристів, цим самим позбавив себе ґрунту в Думі. Бо нова фракція не настілько дужа, щоб вкупі з крайньою правою дать міністерству перевагу. А опозіція октябристів з опозіцією старою прогресівною може скласти дуже велику силу. Цікаво в теперішньому крізісові ще й те, що це примусове „перемЬщеніє“ октябристів, робилось цілком свідомо для кабінета. Міністерство, як видно, цілком свідомо оддало свої сімпатії націоналістам і порвало з старими своїми приятелями. Цим на октябристську Думу немов би наліплювався ярличок двох її попередниць, що за безнадійно-опозіційний дух були розпущені. І недурно так плаксиво пролунало горде —„мы ждемъ“-октябристського лідера. Воно мало, означать, що октябристи чекають поки Столипін зовсім не перейде до націоналістів, щоб відповісти йому переходом в опозіцію. Але зараз це —„мы ждемъ“ — згучить трохи инше: чи скоро ви нас доконаєте? І лист Столипіна на ім'я Хомякова, який був останньою краплиною, що переповнила чашу Хомяковського довготерпіння разом з тим був мабуть і першим словом Столипінської відповіді колишньому думському центрові. „Выбори: не за горами! чревовіщав недавно думський форейтор і лідер націоналістів—Крупенський. Тепер цей крик підхопила уже вся чорна зграя націоналістичного і істинноруського вороння. Може й справді їх чуткі до падла носи вже нанюхали свіжу поживу. В. П.


