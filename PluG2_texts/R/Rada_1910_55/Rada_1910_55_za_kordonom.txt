За кордоном.
ТЕГЕРАН, 7. 15 придворних чиновників, що служили за часів старого шаха, сіли на бест і вимагають жалування, що їм не платили два роки. Ватажка керманшахських курдів Азам-ед-Доуле привезли в Тегеран закованого в кайдани і уряд держить його в тюрмі, вимагаючи викупу 100.000 туманів. Як що не буде виплати, то погрожують повісити його за те, що він прислужувався старому шахові.
 ТОКІО, 8. В Іокагамі згоріло 500 домів. 3000 душ лишилось під одкритим небом. 
БІЛГРАД, 8. Король Петро виїхав вчора в 9 год. 30 хв. зранку в Петербург. З ним їде міністр-презідент Пашич, міністр закордонних справ Милованович і багато инших урядовців. По всій дорозі від палацу до вакзалу народ щиро вітав короля. На вакзалі були сановники, депутати і дипломатичний корпус. В Австрії король не буде спинятися.
 ВІДЕНЬ, 8. Велику сенсацію викликає в Турції і Сербії чутка ніби сербський наслідник Олександер обручився з турецькою принцесою Хаді, четвертою дочкою Абдула-Гамида. 
БЕРЛІН, 8. З Кардіфа телеграфують, що там почалась забастовка вуглекопів.
