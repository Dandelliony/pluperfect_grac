Небувалий ще скандал.
Пурішкевич в особистій справі відповідає докладчикові. Частина опозіції виходе з зала. Пурішкевич каже: „Я бачу ісход з землі Ханаанської". (Оплески на правих) Пурішкевич знову починає говорити про становище в універсітетах. (Голоси і шум на лівих: „годі! нісенітниця!"). Гегечкорі (з місця): „Дурниці, гидота!". 
Голова прохає не заважати промовцеві.
Пурішкевич зазначає, що студенти згубили попередні ідеалі, а по універсітетах панує роспуста. Гегечкорі (з місця) „Нахаба, поганець". Володимиров та Марков 2-й зходять з своїх місць і підходять до трибуни голови. На всіх лавах починається страшенний шум. Тимошкин (з місця), повертаючись до лівих лав: „Ви сами поганці"?. Голова. „Члени Думи Гегечкорі та Тимошкин дозволили сказати собі однакове слово. Я вважаю таку поведінку неможливою і пропоную виключити їх на два дні“. Гегечкорі прохає слова. Гегечкорі заявляє! Обурення моє та моїх товаришів викликали дві причини. Голова по семейному вдається до Пурішкевича й ломає наказ. Я обурений вчинком голови. Далі. З цієї кафедри виливали помиї на все, що є ліпшого в Росії—на нашу молодь, Це ганьба для більшости Думи. Тепер проти нас ще вживають насильства.


