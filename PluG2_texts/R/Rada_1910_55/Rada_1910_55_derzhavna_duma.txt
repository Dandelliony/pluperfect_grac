Державна Дума.
ПЕТЕРБУРГ, 8. За голову князь Волконський. Перед початком розгляду по номерах обрахунку міністерства народньої освіти, Петров 3-й заявляє, що трудова група протестує проти політика міністра Шварца, але зважаючи на те, що школи приносять багато користі освіті і поступові, буде голосувати за розгляд обрахунку по номерах. Ухваливши пропозицію комісії про умовну асігновку 7-ми милійонів руб. на потреби початкових народніх шкіл, Дума розглядає п'ять перших номерів розпису. В промовах беруть участь о. Станиславсьвий і Ляхницький. Марков 2-й каже, що університети після запанування в них терору —не місце вільної думки, а революційної пропаганди. На думку Маркова університети загубила автономія і там тепер повинна завше бути для спокою на чатах поліція, як і в инших публічних місцях. Радить Марков теж не пускати в університети і євреїв. (Оплески справа). Далі промовляють: Виноградов, Клочков і князь Куракин, вони настоюють, щоб Дума висловила бажання про ремесниче навчення в школах. Дума ухвалює їх пропозиції.

Австро-російське політичне зближення. ПЕТЕРБУРГ, 8. Офіціально опубліковано, що Росією і Австрією підписано умови політичного зближення. Нових пунктів в цих умовах нема. Через зносини міністра закордонних «прав Ізвольського з австро-венгерським послом і російського уповноваженого в Відні з австрійським міністром закордонних справ, гр. Еренталем поновлено добросусідські стосунки, що були порушені анексією Боснії та Герцеговини. Червоною ниткою проходить через підписані умови думка, що треба зберегти істнуючий стан політичних стосунків на Балканах.
