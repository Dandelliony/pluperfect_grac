    • 		Справа Тарновськоі.
На засіданні суду 6 марта дає далі свої посвідчення Пер'є. Вона часто свідчить зовсім не так, як свідчила у судового слідчого. Адвокати зазначають суперечність у її посвідченнях. Пер'є заявляє, що вона тепер говорить тільки правду. 
Силкується вона як-небудь погодити теперішні свої посвідчення з попередніми, але робить це так невдало, що присутні починають сміятися. Так, наприклад, бажаючи говорити на користь Тарновської, вона пояснює, що коли Тарновська була з Прилуковим, то кохала Прилукова, коли була з Наумовии, то кохала Наумова, а як була з Комаровським, то кохала Комаровського. До цього вона ще додає, що в такому поводженні Тарновської не бачила нічого не морального. Взагалі все її бажання говорити на користь Тарновської пропадає марно, бо всім воно здається неправдивим. 
Коли поставили Пер'є віч-на-віч з Наумовим, то вона запевняє: „Наумов говорив мені, що хоче вбити Тарновського, щоб одружитися з його жінкою". Наумов повторює те, що Тарновська намовляла його вбити її чоловіка на поєдинкові. Зазначаючи протиречности в посвідченнях Пер'є, Наумов говорить, що коли він поїхав у Венецію, то Пер'є побажала йому успіху, хоч добре знала, що він їде вбивати Комаровського. 
Прилуков запевняє, що Пер'є добре знала російську мову, бо прожила в Росії 6 літ. Вона знала про все, що робила Тарновська і знала добре про життя його з Тарновською. 
Пер'є од всього одмовляється, або говорить,що може воно й так, але вона не знає, або забула. 
На цьому кінчаються її посвідчення. 
Предсідатель починає допитувати іншіх свідків. Першим дає посвідчення секретарь страхового товариства „Ankora". Посвідчення його не дають нових відомостей і цікаві хіба тим, що виразно зазначають участь Пер'є в справі застрахуванкя Комаровського. Далі дає посвідчення швейцар гостиниці, що на Лідо. Він росповідає про життя підсудних у Венеції і про їхні обопільні відносини. 
Посвідчення цих свідків не дуже цікаві і через те публіки в залі зосталось мало. 
Після посвідченнів Тарновської, що тяглися кілька днів, італійська преса змінила своє відношення до неї. Попереду в судових справозданнях Тарновську називали „загадковою особою", „сфінксом", „демоничною натурою", а тепер вся італійська печать називає її „типовою, вульгарною злочиницею, що мала на меті тільки користь". Помітно, що вороже відношення до неї зростає, хоч останнім часом воно було зовсім зменшилось. Вороже відношення помітно і в суді, бо її посвідченням зовсім не вірять. 
Де-які газети иноді говорять про те, що треба пождати посвідчення експертів псіхіатрів, а більшість газет, посилаючись нз заяви російських лікарів, говорять, що Тарковська тільки симулянтка і не варта того, щоб за неї оступатися.
