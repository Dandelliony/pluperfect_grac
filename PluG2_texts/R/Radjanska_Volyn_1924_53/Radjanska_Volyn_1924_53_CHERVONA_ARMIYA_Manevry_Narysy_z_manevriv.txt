ЧЕРВОНА АРМІЯ Маневри.
Нариси з маневрів
"Службовець"

Наш загін вирушив на м. Левків, де намірювався росташуватись на ночівлю. Увійшли в Левків о 12-й годині ночі, але ж квартир'єри встигли вже перебалакати з місцевою владою та намітили для червоноармійців помешкання.
 Нам, на трьох вказана було подвір'я на горбочку. Попрямували туди, постукали в двері. Чути, що в хаті вовтузиться хтось-то, але ж дверей не відчиняє. Тільки коли поступали сильніш,— одібрали відповідь. Вистромилась голова якоїсь молодої самовдоволеної тлустенької людини нам кинула: „Нема тута вам місця, йдіть собі геть!"
 Ми лагідно пояснили, що нам ні ліжок, ніяких инших приладь не потрібно, кажемо: „не турбуйтесь — покладіть на долівці в хаті, або на сіні— ще буде краще!"
 Та дарма, до хати нас не впускали. Тільки знов висунулась якась, ніби інтелігентна, пика та й до нас: „Я, знайте собі, — службовець, йдіть куди инде шукати ночівлі". Закинувши йому, що так поводяться лише „службовці" Деникина, ми пішли мовчки до хліва й там якось то проспали до ранку, бо не мали права шукати другого ночівля, коли вказано вже одне.
 На другий день вранці зайшли ми до хати попросити води і вгляділи молодих „господарів" (одному років біля 24, а другому— так під 20) з молодою „господиньою". Хата просторна й досить чепурна. Господар був, як виявилось, „службовцем" РВК'у, по військовому столу, а другий браток його, теж службовець якоїсь то установи. 
Завітавши далі до сусіда — бідняка, побачили ми, що й там ночувало аж 6 червоноармійців, але ж там „господар" щиро запросив їх до хати, почастував вечерею й вже просив до снідання. Тут ми роспитали про „службовця". Виявилось, що він на службі в Левківськім Р. Виконкомі, а призвіще йому — Довбиш. Від себе вже господар додав: „С, він, (т. то Довбиш) швидче білих прийме, аніж червоних!" Далі росповідав, що краще й багатіше від Довбиша на цій вулиці ніхто не живе.
 Про цього „службовця" ми й подали завідомлення до Левківського райвиконкому. Такого життєписа службовця Довбиша надсилаємо з маневрів до окруправи та прокуратури. Хай знає, що це голос червоноармійця. 
Богунці-партійці: Сивенко, Михайленков, Кисильов.