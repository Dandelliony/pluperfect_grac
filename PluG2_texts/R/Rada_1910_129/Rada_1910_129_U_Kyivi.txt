У КИІВІ. 
— Шкодливий одеколон. Міністерство внутрішніх справ повідомило київського губернатора, що, тепер поширено в продажі одеколон, зробленний з метілового спірту. Цей спірт дуже шкодливий, а через це забороняється продавати одеколон з метілового спірту. Дозволено буде продавати тільки одеколон на етіловому епірті (spititus vini). 
— Дім роспусти. Минулої ночі київською поліцією открито тайний дім роспусти в № 21 по Лабораторній вулиці. Утримувала дім роспусти Ф. Танкевич, яку тільки 4 іюня випущено було з під арешту в такій же самій справі.
— В справі одбування військової служби євреями. Військовий міністр з огляду на те, що євреї останніми часами почали в великій кількости ухилятися від військової служби, постановив познайомити громадянство з де-якими постановами, виданими, як додаток до ст. 395 уст. о військ, пов. Згідно з цією статею сем'я єврея, який ухилився від військової служби, карається штрафом в 300 карб., без заміни арештом. Постановлено познайомити громадянство з циркуляром міністра внутрішніх справ 12 апріля р. 1866 № 8636, який обіцяє за кожного зловленого втікача нагороду в розмірі встановленому міністром. Ця нагорода видаватиметься тільки приватним особам, а не поліцаям, бо останні й без цього мусять слідкувати за тими хто ухиляється від служби. Нагорода видаватиметься й за те, тільки, що буде вказано адміністрації на того хто ухилився від служби.
— В справі школи д-ра Бендерського. Наказано поліції слідкувати за тим, щоб учні євреї, закритої тепер з наказу міністерства внутрішніх справ, школи д-ра Бендерського не лишалися у Київі. До наказу додано реєстр цих учнів.
— Наложено штрафи. Санітарна комісія оглянувши параходн та плоти постановила накласти на власника парахода „Варшава” —д-я Усатова штраф в 10 карб., з заміною арештом на З дні; власників плотів Когана і Фельдмана оштрафувати Когана на 3 карб, і Фельдмана на 5 з заміною 1-му арештом на 1 день і другому на 2 дні, Буфетчика парахода „Миротворепъ” оштрафувати на 5 карб., з заміною 2 дн. арешту; капитанів параходів „Николай II“ та „Вѣрный” оштрафувати кожного на 25 карб., а заміною арештом на 7 день.
— Екскурсія. В середині іюня учні київської художньої школи поїдуть екскурсією до Одеси. Записуватись можна у учня художньої школи Шефа. Благовіщенська № 8, кв. 6, од 2-ої до 4-ої години дня.
— Робітничий клуб. 10 і 12-го іюня в клубі відбудуться зуспіви хора. Всіх що співали раніш і тих що бажають вступити у хор прохають прибути 10 та 12-го о 8-ій годині ввечері в помешкання клубу (Безаківська 12).
— Пропозіція Т. І. Роотса. Т. Т. Роотс звернувся до городської думи з пропозіцією дати йому в оренду на 24 роки частину Царського саду біля Дніпра. Там Роотс гадає влаштувати геатр-ресторан та одкритий театр. На березі Дніпра буде влаштовано дуже гарну купальню. 
  Протягом 12 перших літ оренди Роотс гадав витратити 100,000 карб, на „благоустройство”. Після 24 літ всі будинки переходять дурно у власність города. Протягом перших 12 год Роотс платитиме по 1500 карб. на рік, останні 12 год по 3000 карб. за рік.
— Арештовано. З наказу начальника края околодочного надзирателя бульварного участку д. Залеського та околодочного лук'янівського участку д. Вовка-Лапевського за неуважне відношення до своїх обов’язків арештовано на 3 дні, а надзирателя старокиївського уч. д. Стоцького на 2 дні.
— Загальні збори київського т-ва „Друзей мира“ відбудуться 10-го іюня в 7½ год. вечера в помешканні українського клуба (В. Володимир. 42).
— 3 Київщини. Нещастя. З с. Лучина, сквирського повіту, нам пишуть, що там сталося нещастя. В селянина Охріма Зінчука на подвіррі ростуть високі верби. На вербах він повісив гойдалку. Причепив її на висоті трьох сажнів. Як тільки неділя чи свято, то вже хлопців і дівчат повно там. Кричать, сваряться за гойдалку і той вже гойдається, хто дужчий. Прийшов туди п'яний парубчак Яким Шпуда. Він став здорово гойдатись з Охрімом Вдовиченком. Той полетів звідтіля на землю. Бідолаха геть чисто побив язика зубами, полилась кров. Всі полякались. Якима одвезли в Корнинську земську лікарню. 
— Українська мистецька столярня. В селі Сунках, черкаського повіту, як сповіщав „Р. Кр.”, місцевий столяр за помічью місцевої поміщиці, Н. Яшвіль, завів столярну майстерню і робить мистецькі меблі з виступною різьбою, по українських зразках, що можна бачити по наших музеях. Прилаштовуються до різьби й узори давнього шиття (квітки, вітки), Ті малюнки знімає, прилаштовує й дає княгиня Яшвіль. На виставці „Київського Кустарного Общества” були вироби того столяра з Сунок (ліжка, столи і т. ин.), їх було відзначено яко дуже гарні, й дано за їх нагороду; тепер кустарне товариство дало Сунківському столярові запомогу в скілька сот рублів, щоб він міг поширити свою майстерню (там же в селі Сунках), і закупити сухого дерева. Свої вироби столяр буде постачати в склад-магазин „Київського кустарного общества “(Маколаївськ, № 10).
— 3 Волині. У Річиці. „К. Вѣсти” оповідають про те, як скінчився відомий заколот у с. Річиці. Їздив туди, як відомо, волинський губернатор, граф Кутайсов, Селяне зустріли губернатора з хлібом-сіллю, та губернатор не хотів приняти хліб-сіль, поки селяне зовсім не покаються. Селяне так і зробили. Губернатор сказав селянам промову про незаконність їхнього вчинку. Арештовано 29 чоловіка. З Річиці губернатор заїздив до с. Висоцького, де зібрав сход, скинув з посади старшину за те, що нічого не робив підчас заколоту в Річиці. Старшину оддають під суд.
— 3 Поділля. В тюрмі. „Кіевл.“ оповідає про події в тюрмі, в г. Ямполі. Збунтувались там арештанти, засуджені на каторгу. Вони хотіли втекти 31 мая, в 3 години дня, підчас проходки частина каторжників наскочила в корідорі на двох доглядачів і, однявши в їх зброю, хотіли замкнути доглядачів у камеру. Друга частина каторжників силкувалась задушити хусткою третього доглядача, що стояв на воротях, та не пощастило їм, бо нагодився на поміч четвертий доглядач і оборонив товаришів. Четвертий доглядач заходився стріляти, убив двох каторжників. Збіглись городові і прийшла команда воїнського начальника, яка також стала стріляти у вікна тюрми. Арештанти одстрілювались і ранили одного городового. Чотирі арештанти тяжко поранені. Після цього бунтівники втихомирились.
— Отрута. Недавно між Кам'янцем та Проскуровом роспочалася їзда на автомобілі з пасажирами. Та це декому не вподобалося і автомобілеві ставилися всякі перешкоди: посипали битим шклом шлях, накидали каміння і таке инше. А оце на днях з Проскурова прийшла звістка, що там в однім ресторані за обідом отруєно шоффера, який за столом і кінчився. Років 5—6 тому також було отруєно одного підприємця, д. Зальмана, що наважувався заснувати нову станцію для перевозу пасажирів в каретах.
— 3 Холмщини. Депутати на Холмщині. Рада холмського православного брацтва вибрала комісію, щоб вона приймала правих депутатів Державної Думи, які подорожують по Холмщині. До цеї комісії ввійшли батюшки з Холма, чиновники та вчителі середніх шкіл. „Р. Сл.“ переказує, що комісія вітатиме депутатів бенькетом. Збірають на 9 іюня селян з околишніх сел до Холма. В цей день депутати виїздять з Холма в Яблочин.
— 3 Чернігівщини. Велика пожежа. В с. Гирині, глухівського повіту, вночі 2 іюня, як все село спало, счинилась пожежа. Згоріло геть чисто 26 дворів селянських. Погоріле було застраховане в земстві на 5.000 карб., а збитків до 19.000 карб.
— 3 Полтавщини. Гусень. Скрізь на Полтавщині гусень наробила шкоди. Вона повинищувала садки. Збитків сила.
— Монопольщики. В 1909 році на Полтавщині 9 монопольщнків і один збірщик ростратили 7.446 карб. 97 к. казенних грошей.
— Блискавка. Нас сповіщають з г. Зінькова, що там 4 іюня блискавка запалила хату. Людей в хаті тоді не було і через це обійшлось без жертв.
— Самогубець. В г. Зінькові застрелився ученик городської школи Кріднев через те, що йому учитель поставив на екзамені двойку по русскій мові. Хлопець вже кінчав школу. Йому було 16 років. Він написав таку записочку: „Такъ лучше. Надоѣло жить. Довольно страдать”.
— 3 Харьківщини. Товариства в Харькові. На цілий Харьків усього зараз налічуються приблизно 157 товариств, які можна по їх завданнях розбити на 15 частин. Найбільше т-в благодійних, яких налічується 54. Далі йдуть: т-ва взаємопомочі—20, професійні — 11, просвітні й наукові —10, позичково-зберігательні —10, техничні й спеціяльні —8, сословні й цехові —8, біржеві й артілі —7, мистецькі й музичні —7, лікарські —5, спортивні —5, сельсько-господарські —4, релігійні —3 і комерційні —3. Найменш, як і треба сподіватись, т-в політичних, — всього двоє, а саме: „союзъ  русскаго народа“ та харьківське „Общество русскихъ людей“. 
  Найдавніші т-ва — парафіяльні попечительства при церквах, що істнують з 1864 р., і з чисто місцевих — „Общество харьковской биржи” (з 1868 р.). Більш усього т-в виникло останніми роками. За 1907 і 1908 р.р. виникло всяких товариств по 14. 
  Самі діяльні харьківські т-ва —це т-во грамотности, медичне т-во, т-во взаємопомочі трудящих женщин і скора поміч. 
  Але де-яким місцевим т-вам загрожує чимала небезпека в їх істнуванні. Так, т-во грамотности ледве живе. Цього ж року вже закрито „Общество рабочихъ печатнаго дѣла въ Харьковѣ" і остаточно скасовано українське т-во „Родина".
— Женщини—візники. „Утро“ сповіщає, що в Ізюмі городська дума дозволила і жінкам бути візниками.
— 3 Вороніжчини. Просвіта на селі. Газета „Хлібороб” пише про слободу Уразову, вороніжської губернії.
  „Там люде самотужки собі реальну школу оце поставили. Таких шкіл — реальних, середніх — нема ще у нас на селі. В ній доходять вже більшого розуму молоді хлопці; вона дорожча і краща проти звичайних второкласних шкіл. А от ті слобожане не злякалися більших видатків і щиро взялися те робити, на що їх розум намовляв. 
  Живе у тій слободі 15 тисяч переселенці — українців; працюють здебільшого коло реместв всяких, торговлею займаються. Знаючи добре на власних хребтах, яке то лихо — темрява людська, вони сказали: „Нехай там люде у великих місцях становлять університети, а у нас „хохлів” хоч би реальну школу мати-і то було б гаразд”... Зібрали гуртом 10 тисяч карбов: хто скільки дав —і по 100 давали і по 10 і по 1 карбов.; дарували й пьятаки. Мир ухвалив що-року 1 тисячу давати на содержування школи та гуртом 10 тисяч. Багатир один дає дім під школу. Повітове земство дарує 3000 карбов., сусідська волость —Двумучинська —на 5 років на виплат призначила 2500 карбов. Отак і зібралися. Справа посувається добре, люде радіють, що гарна думка так лехко здійснюється і що прокидається рідна слобода, і ось недалечко той час, коли слобожане не будуть такі темні та засмучені. Бо просвіта це сояшне проміння, яке збагачує й звеселяє людей”.
— 3 Катеринославщини. Арешт. „Южн. 3.” повідомляв, що в с. Каменському 4 іюня арештували секретаря професійного т-ва робочих по металу К. Видру. Того самого дня його одпровадили в катеринославську тюрму.
— Грабіж. 5 іюня під Луганським ограблено каменобродську волость. Взято гроші й документи. Грабіж цей учинили десяцькі.
— Українські назви вулиць у Катеринославі. Власники будинків Порохової вулиці у Катеринославі подали до городської думи заяву, прохаючи, щоб їхню вулицю було переіменовано в „Шевченковську”. Під заявою підписались сливе всі власники будинків теперішньої Порохової вулиці, — біля 20 душ. Як ми чули, управа поставилась до їхнього прохання дуже прихильно, і на близчих зборах гласних справу буде порішено. Окрім того, серед де-кого з місцевих людей виник проект переіменувати цілий ряд улиць і надати їм такі нові назви: ул. Котляревського, Квітки, Костомарова, Куліша, Сагайдачного, Хмельницького, Палієвська, Запорозька і Гайдамацька. Проект цей подано до думи, і є надія, що його буде здійснено. В г. Олександровську, катеринослав, губ., єсть вже, як відомо, площа Тараса Шевченка, і повітове місто, таким чином, випередило губерське.
— 3 Донщини. Забастовка на рудникові. На рудникові Азовської вугільної компанії на Донщині першого іюня забастували робітники. Ця забастовка, як і перша, що була 1,2, 3 і 4 мая цього року, сталась через зменшення заробітку. Майську забастовку вдалось адміністрації уладнати таким способом: частині робітників (площадочні), що міцно держались за забастовку, не було зменшено плати, а решті зменшено на 10 відсотків і про це їм було оповіщено по гуртах —по 50 душ в кожному. П'ятого мая робітники стали на роботу і робили до 1 іюня, а тепер знову забастували.