З газет та журналів.
   * Переказавши безглузді вигадки шпигуна Раковського про пруські марки на українські інституції, „Руслан” від себе додає: 
  Отсі сенсанційні вісти, які con amore у вступних статях передрукували польські львіські газети та їх помічники „Галичанинъ” і „Прикарпатская Русь” виглядають на нікчемну містифікацію. Бо ніхто не повірить, щоб „Діло”, або Тов. ім. Шевченка, які орудують сотнями тисяч корон в щорічнім бюджеті, лакомилися на 600 чи 2600 марок. На такі суми ледві чи далися б взяти навіть письмаки з „Галичанина”, або „Прикарпатской Руси“, між якими не всі називаються... Марущаками. Відома також річ, що у Львові нема ніякого студентського товариства „Україна*, та що „Січи” не мають своїх організацій в Жовкві, Городку, Бродах, в Кракові, міфичних Подгородчанах, а не було „Січи” в початку 1909 р. у Львові. А коли б „Kurjer Warszawski” був хвильку подумав, то міг би був прийти до висновку, що пан Zygmunt Certwin може побирати пруські марки, але він буде шпіоном як Раковський, по народности поляком... На всякий спосіб інтересовані сторони не повинні подібних поганих замітів полишити без судової скарги. Безкарно таких річей не пускається. „Прикарпатская Русь”, сама тучена заграничними банкнотами (гл. Wiener Sonn-und Montag-Ztg. з 30 мая, 1910) додає, річ ясна, без доказів, що „украинцы” одержали при посередництві еміграційного бюра в Найберун, 240 тисяч марок на попирання своїх кандидатів при виборах до парламенту. Хіба однак „Прикарпатская Русь” не схоче, щоб їй так на слово повірено. Нехай дасть докази, нехай назве по імени тих панів, що брали гроші, бо инакше такі інсинуації будуть не чим иншим а клеветою, не першою та не останньою...