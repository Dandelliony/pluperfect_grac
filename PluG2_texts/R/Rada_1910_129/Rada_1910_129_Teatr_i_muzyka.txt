Театр і музика.
   Товариство артистів труппи М. К. Садовського закінчило свої вистави в Чернігові 31 травня. Протягом червня ця труппа буде відпочивати, а з 1 липня буде грати в Київі в „Шато“. В Чернігові т-во заробило, як на літо, дуже добре. Граючи цілий місяць що-дня і, маючи конкуренцію з боку російської драматичної труппи і цирка в місті, що має всього щось близько 40 тис. мешканців, взяти по-над 150 карб, „на круг” це, мовлячи язиком спортсменів, — побити високий рекорд! Треба мати на увазі, що вечоровий видаток при тому складався з якихось 50 —56 карб, пересічно і те, що д. М. К. Садовський приїхав вже в кінці місяця і взяв участь всього в шести спектаклях. Товариство від'їхало саме тоді, коли утворився вже підвищений настрій і публіка почала „валити" в театр; дальші збори були забезпечені, але більшисть артистів, перетомлена попереднім сезоном, схотіла відпочити і з матеріального боку могла собі те позволити. З боку художнього товариство мало прямо таки визначний успіх. Перш за все на артистах знати добру школу досвідченого і талановитого режисера, наслідком чого в кожній пьєсі бачиш зіграність, згідність тона і темпа, відповідний колорит, дотриманий стіль і взагалі досконалий ансамбль. Шаржу нема, з ролях комедійного жанра почуєш легкий веселий тон, побачиш свобідніший рух, але загалом ніщо не виходить по за межі коректности. Приємно вражає режисерський смак в де-яких постановках („Галька", „Продана Наречена", „Богдан", „Сава Чалий" й инші), нове трактовання де-яких місць і орігінальність де-яких mis en scene в таких напр пьєсах, як класичний „Ревизор". Я вже мав нагоду зупинитись на перших силах труппи. Тут згадаю ще першорядну артистку Г. І. Борисоглібську, що на жаль через хворобу виступала рідко, гарного коміка І. І. Ковалевського, коміка-резонера Мироненка, резонерів і характерних М. Г. Вільшанського (в „Гандзі” і „Бондарівні") і О. І. Корольчука („Циг. Аза"), досвідчену артистку О. П. Поляюську, любовника Захарчука, простака Петляшенка, других комиків Рибчинського, Миловича, Дякова, Тихоновича. Прегарного співака-тенора має товариство в особі д. Бутовського і гарну співачку і драмат. актрису д-ку Діброву. Решта артистичних сил — завжди додає ансамблю і завжди на своїх місцях; дірігент д. Елінек і добрий йому помішник (він же і порядний артист-співак) як хормейстер д. Верховинець. Взагалі труппа лишила по собі як найкраще вражіння. Цікаву характеристику в приватній розмові дав їй один мій знайомий завзятий театрал. —„Прекрасні інтелігентні люде, і зовсім не по актьорському поводяться: читають газети й журнали, де-хто з них навіть по німецькому й по французькому балака—їй Богу, сам чув—ні одного скандала не зробили, скрізь, кажуть, як слід за кватирі заплатили, а що найбільш мене дивує, так це те, що на скільки мені відомо, ні в кого й копійки грошей не позичили!" Це звичайно звучить курйозно, але уявіть собі, має свою глибоку рацію, бо кредит актьора на провинції ой-ой як понизили самі ж актьори. Ми зичимо цьому товариству і далі такого ж успіху і таких же сімпатій громадянства. Amicus.
  Труппа Т. Колесниченка. 4-го іюня в Вороніжі в трупні Т. Колесниченка був бенефіс орударя труппи. Виставляли драму „За волю і правду“ та „По ревизії". Бенефіціянт мав успіх.
  Труппа П. Вовчаренка. В Одесі на Андрієвсько-Куяльницькому лимані, на одкритій сцені дає вистави товариство українських артистів під орудою П. О. Вовчаренка. 7 іюня був перший спектакль. Йшла драма Козіч-Уманської „Помста жидівки”.
  Гастролі П. Саксаганського в Катеринославі. 8-го іюня в Катеринославі, в труппі Светлова, Левченка й Матусіна була перша гастроль славетного П. К. Саксаганського. Виставляли „Суєту”.