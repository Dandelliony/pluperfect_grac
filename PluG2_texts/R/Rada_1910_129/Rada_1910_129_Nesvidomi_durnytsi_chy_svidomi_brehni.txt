Несвідомі дурниці, чи свідомі брехні?
   Скілька місяців тому в польській пресі з'явилися „спомини” колишнього пруського шпигуна Воле Болеслава Раковського. Зарав же, як тільки було надруковано його записки, познанські польські газети, найбільше свідомі справи, а великим сумнівом висловлювались, що до правдивости відомостів, поданих людиною, яка зрадила своїх і підчас служби в пруській поліції обманювала прусаків, подаючи фальшиві рапорти. Про все це, а також про свої шахрайства з якимись начеб то російськими урядовцями і офіцерами сам Раковський росказує, між иншим, у вище згаданих споминах. 
  Не вважаючи одначе на вельми підозрілу, не варту, здавалось би, найменьшої уваги особу одставного шпигуна, не тільки націоналістичні, але де-які поступові польські газети користувалися і користуються цілком поважно матер'ялом Раковського. Скілька день тому цей „славетний” панок приставив „Kurjer’ові Warszaw’ському, очевидячки за гроші, список „агентів” пруського уряду і список тих українських інституцій, які ніби б то одержують од прусаків субсідії. І „Kurjer Warszawski” не вагаючись надрукував ці списки, без ніякісенького доказу їх правдивости, покладаючись виключно на запоруку самого Раковського. 
  Раковський знає, наприклад, про істнування „Ukrainische Rundschau” і „Діла” і наділяє ці видания субсідіями з 5.000 і 3.450 марок. 
  Чув він також, що видається якась українська газета у Київі і пише: „Порада” у Київі —3450 марок"... Позбавлений заробітку „одставний” шпигун взявся до фабрикації потайних рапортів і, знаючи чим догодити своїм покупцям, вигадує „субсідії” для українських газет. Дарма, що не знаючи, очевидячки, сучасних умов видавання щоденних газет, видатків яких часом десятками тисяч не полатаєш, він вписав суму 3450 марок (коло 1600 карбованців). Адже ж у нас, наприклад, чи мало газет більше штрафів заплатить що-року, як 1600 карбованців... Хоч би над цим поміркував „Kurjer Warszawski” і всі польські газети, котрі використали фабрікати Раковського, як що їх етиці і розумові недоступні инші міркування.
  Ясно одно — вищезгадані польські газети раді були випадкові, який, на їх думку, може принизити український рух. „Goniec wieczorny”, наприклад, із злорадством поспішив заявити, що в спискові „агентів” знаходиться призвіще однозгучне з призвіщем одного з українських публіцистів. На другий день „Gazeta Warszawska”, правда заявила, що це, мовляв, не український публіцист, а цілком хтось инший, співробітник одного польського часопису у Львові, але „Goniec” вже зробив своє, придержуючись з певністю відомого французького „прінціпу”: „Calomniez, calomniez—toujours restera queque chose”. 
                                                                                                                                                      Б. Ярошевський.