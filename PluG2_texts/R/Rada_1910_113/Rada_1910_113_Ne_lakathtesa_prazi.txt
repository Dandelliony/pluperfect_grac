Не лякайтеся праці!
І знову таки душа до нього обертається, до 
того дорогого чоловіка, якого оцінили вже 
тоді, коли він став жить тільки в душах 
наших. Щоденний клопіт не може 
витиснути вражіннів од свіжої події —
прощання ріжних класів народу 
українського з дорогим письменником 
Борисом Грінченком. Так, багато людей 
проводили дороге тіло на гористий 
цвинтар могил київських; багато було 
письменників з ріжних закутків України, 
багато інтелігенції дворянської, чиновної і 
селянської було, бо так воно й повинно 
бути. Але до самої могили проводили 
покійного, також, окрім дорослих селян, і 
прості сельські дівчата і навіть діти. 
У них в руках теж були квітки. Квітки не пишні, не 
куплені за гроші, а з любовію, з думкою 
про того, хоч чужого тілом, але дуже 
близького духом, працьоваика на благо 
цих „братів менших" зібрані стеблына по 
стеблині в лісах Чернігівщини, за десять —
п'ятнадцять верст од Київа, по дорозі до 
вквітчаної італійськими пальмами і 
гарними вінками труни покійника... Дорогі 
то були пучечки квіток, неоцінені! А ви, 
дівчата-селянки, неначе трохи соромилися 
вище піднімати їх. У вас так мало в 
пучечках конвалій було, тоді, коли другі 
люде мали їх великі букети... Ні, душа 
покійника найперше з поцілунком приняла 
їх, будьте певні. Вона ждала їх, вона й за 
життя певна була, що любов її до вас не 
загине даремне, а теплим ясним 
промінням освітить і ваші душі, і ви 
одгукнетеся до неї і любою, рідною собі 
признаєте... Душа покійника угадувала це, і 
в цім була найбільша осолода, втіха, 
нагорода за тяжку працю його. Але щоб 
двигати таку силу праці, мало 
переконання, ідеї. Треба бачити також 
наслідки своєї праці, бачили, що твоя 
праця направлена на вірний шлях, що 
любов до народу, котра джерелом бурлить 
з твого серця, порождає щоразу нові й нові 
джерела в серцях широкого кола людей, 
як близьких, так і найдальших од тебе, і в 
згуртуванні таких людей—бачиться другим 
коло них „світ ясний невечерній", який так 
приваблював душу Шевченка, — ось що 
треба бачити, щоб зміцнювалася, кріпла 
нова енергія до праці, щоб двигалася 
праця. Хай не подумає боязкий, що у велететенській 
праці на користь народу дуже 
мало втіхи, осолоди. Хай не лякається 
праці на цім шляху! Хай не каже: хвалю і 
дивуюся Грінченкові, але сам боявся б 
понести такий важкий хрест, не маючи од 
життя утіх, а тільки одні втрати, і втрати. Ні, 
працьовник ту втіху мав і вона помагала 
йому бадьоро нести хрест свій. Він знав, 
Грінченко, що і за життя і після смерти він
робиться рідним не тільки зпантеличеним 
чужою культурою освіченим землякам 
своїм, а й темним людям, що тільки но 
промінь грамотности, тепло рідного слова, 
рідної книжки ледве торкнулися їх душ. А 
бути рідним душі як найширших мас 
народніх, бути благословенним простими, 
щирими словами українського сельського 
люду, сподобитись од нього квіток на 
могилу—ось нагорода смертному 
чоловікові, діячеві. Не бійтеся ж, 
громадяне, праці! Не думайте, що не має 
вона великої втіхи! І йдіть слідом Бориса 
Грінченка...     Прохор Вороній.