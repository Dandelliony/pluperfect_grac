ПО РОСІІ.
— Синод і лікарська рада. Між лікарською 
радою та синодом виникли принціпіяльні 
непорозуміння з приводу питання про 
законні приводи до шлюбної розлуки. Коли 
синод приступив до вироблення нового 
закону, —при синоді заснувалася комісія з 
спеціялистів лікарів—проф. Бехтерова, 
лікаря Л. Бертенсона і инших, для 
складання списка хвороб, які можуть 
служить причинами до розлуки, коли один 
з подружжя захворіє. Комісія ця 
висловилася, що приводом до розлуки 
мусять бути відомі хвороби, як набуті до 
шлюбу, так і після. Приводом до розлуки 
комісія визнала не тілько фізичні хвороби, 
але й псіхичні, напр., псіхична нездібність і 
т. и. Медична рада тоді ж згодилася з 
висновками

комісії. Але Синод не повірив висновкам 
вищої медичної колегії і передав їх 
на розгляд нової комісії, в яку ввійшли тілько 
духовні особи. Ця комісія визнала, що 
приводом до розлуки можуть служити 
тілько хвороби, які набуто до шлюбу, але ні 
в якім випадкові не ті, що набуто після 
шлюбу. Крім того духовна комісія не 
згодилася з медичною радою, що псіхичні 
хвороби можуть бути приводом до 
розлуки. Синод звернувся до медичної 
ради з порадою переглянути свою 
попередню постанову, взявши на увагу 
думки духовної комісії. Медична рада 
вдруге розглянула це питання і затвердила 
свою першу постанову. Про це рада 
повідомила Синод. (Рьчь). 
— Земельні непорозуміння. В Чучевичській волості, 
мозирського повіту, мінської губернії, як 
повідомляє "Р. С.“, між селянами села Гоцка і 
розпорядчиками маєтка Огракова 
виникли земельні непорозуміння. 
Економія умовлялася з селянами, що вони 
одмовляться од пасовища худоби на 
панських полях на сервитутному праві, а 
економія заплатить за це невеличну суму. 
Але селяне передумали і рішили порвати 
умову і пасти худобу. Лісові сторожі їх не 
пустили. На другий день юрба селян 
вломилася в помешкання сторожів і 
почала їх бить. Сторожа Макоєдова 
побили до смерти. Осаду з дома зняли 
тільки тоді, як прибули стражники. 
Врядник, що приїхав з стражниками, 
арештував пьятьох привідців, на яких 
вказали сторожі. По дорозі до волости 
стражників догнала юрба селян, озброєних 
киями, і відбила арештованих. В селі 
Кукмор, вятської губернії, під час збірання 
податків між поліцією і селянами теж 
виникли непорозуміння. Як телеграфують 
тій же газеті, поліція стріляла. Вбито 
одного селянина. Кількох ранено. 
— Казенні агрономи. Того року в тамбовській губернії 
виробили план допомоги хуторянам і тим, 
що виділилися на одруби. В повіти 
розіслали казенних агрономів, які повинні 
були відшукати хуторян, що згодяться 
вести зразкове господарство за 
вказівками агрономів. Агрономи своє діло 
зробили, найшли хуторян, звязали їх 
формальними умовами. Уряд за цю згоду 
обіцяв хуторянам дати лісу на будівлі, дати 
позичку грішми і обезпечити їх худобою та 
сельськогосподарськими знаряддями. Але 
пройшов час для приготовлення землі, а 
обіцяного хуторяне не одержали. Сам 
привідець цієї програми десь щез. 
Агрономи просиділи цілу зіму без роботи. 
Тепер намітили вже другу програму.
Думають оддать ті гроші земствам, щоб 
вони допомагали хуторянам. Агрономи ж 
казенні знов сидітимуть без діла. 
                                   (Рьчь).
— Дворяне бідніють. В казанській губернії, як 
пишуть „У. Р.“, з 295.000 десятин 
дворянської землі закладено вже 293.000. 
Робота казанського одділу дворянського 
банку, таким чином, прийшла до свого 
природного кінця. Дворяне мусіли кинути 
свої панські гнізда і шукати служби. Деякі 
захотіли стати поставщиками воєнного 
відомства. Але для цього треба мати 
капитали. Це шкодило дворянам. І от вони 
кинулися до такого хитрого способу. 
Купували умовно в кого небудь партію 
хліба і, зробивши всі потрібні документи, 
подавали їх воєнному відомствові як 
доказ своєї заможности. Але скоро про 
цей спосіб довідалися в відомстві і 
дворяне мусіли зректися поставок. 
— Хоч раз розкупили. Виявляється, що і поліцейську 
газету хтось купує. Такий щасливий 
випадок був з московською газетою „ВЬдомости". Вони за 12 мая вийшли вже 
третім виданням.
За число платять по 2 і З карбованці. 
Пояснюється це тим, що в газеті 
оголошено список купців євреїв, яким 
дозволено жити в Москві.       "С“.