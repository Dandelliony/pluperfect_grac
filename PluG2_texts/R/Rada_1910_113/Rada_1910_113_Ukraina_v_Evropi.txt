Україна в Європі.
(Ukranische Rundscau 1,2,3,4; 1910 р.)

 З 1910 року пішов 8-й рік видання 
Ukranische Rundschau. Восьмий рік вже 
веде місячник відповідальну роботу 
освідомлення Європи з соціяльно-політичним 
життям України. Особливо 
важною і, я сказав би, необхідною для всіх 
частин України, являється ця робота під 
теперішні часи. З часів 1905 року для 
російської України настала доба 
невпинного національного відродження. 
Відродження російської України 
прискорило відродження її галицької та 
буковинської частин; рух відродження 
сягає геть аж до упослідженних українців 
Угорщини. Зацікавлення Європи 
українським рухом, у всякому разі 
німецької Європи, значно більше, а ніж 
звичайно думають. Ріжні верстви 
суспільства зацікавлені українським рухом 
звичайно з ріжних точок погляду, але 
самий факт зацікавлення не підлягає 
сумнівам. Відповідно задовольнити це 
зацікавлення являється справою тим 
більш важною, що поступова польська та 
російська преса до українського руху 
ставляться досить байдуже. 
Безсоромність нововременських 
інформацій в справі українського руху 
добре відома. Для характеристики 
польської преси подібного напрямку 
досить перечитати уривок з часопису 
«Dziennik Рolski", наведений В. Кушніром в 
його статі в справі львівського 
університету. Шановний часопис оповіщає 
світ, що українцям університету 
непотрібно, бо 90 проц.
їх, неграмотні, і обов'язок посилати дітей 
до школи вважають за тяжке нещастя. Не 
дивлячись на це, польське громадянство 
охоче підтримало би домагання українців в 
університетекій справі. Але чому тільки 
українці хочуть університета обов'язково 
у Львові? Автор статі, відомий польський 
публіціст, гадає, що з вибором місця для 
університету треба бути дуже обережним, 
бо український університет то буде 
властиве вища школа для виготовання 
бомб. А не менш „шановний* орган 
Гломбинського гадає, що український 
університет найкраще заснувати в Кутах на 
галицько-буковинському кордоні. От-же 
коли консервативна польська преса 
росповсюжує безсоромні вигадки про 
українців, то австрійське 
кореспонденційне Бюро полекшує собі 
роботу і наввипередки з російським 
телеграфним агентством замовчує 
систематично головнійші з'явища 
українського життя. Наприклад, про 
роботи української групи в першій та другій 
Державних Думах агентство не подало 
жадних відомостів. Подібно йому 
австрійське кореспонденційне Бюро, 
сповістивши про збір українців у Львові 24 
квітня, замовчує те, що збір з приводу 
університетської справи буде разом з тим 
збором протесту проти скасування 
київської „Просвіти". Таке поводіння 
австрійського кореспонденційного 
агенства з'ясовується впливом на його 
польських урядовців. Зважаючи на все це, 
тим більш користною являється праця 
„Ukrainische Rundschau" якій часто 
доводиться спростовувати російські то 
польські байки про українців. Відповідно 
до тої ваги, якої набула тепер російська 
Україна за кордоном
„Uк. R.“ присвячує багато уваги її справам. 
Серед статей про російську Україну треба 
перш всього зазначити статі д. Донцова. В 
двох книжках за 1909 рік він умістив статю 
про відношення російського 
націоналізма до українського руху. В 1910 
році той же автор уміщує цілий ряд статей, 
що знайомлять закордонну публіку з 
становищем українців в Росії. В першій 
книжці за 1910 рік, в статі „Український 
день в Державній Думі" оповідає він про 
історичне засідання 17 грудня. Слушно 
зазначав д. Донцов, що російська мова в 
судах на всьому просторі Росії, то є 
кревний інтерес російської бюрократії, і то 
головна причина того, чому октябристи так 
рішуче перечать уживанню в судах мов 
инших народів Росії. В статі „Кінець 
неославизму" той же автор гострою 
критикою відкриває дійсні підвалини 
неославистської приязні Бобринського і К°, 
рицарів круглого стола Дмовського та ин., і 
вітає банкротство неославізма 
„Неославізм показав своє дійсне обличчя", 
— пише він:—„виявилось, що його великі 
ідеї то бульби з мила". Автор звертає увагу 
читачів на те, що до об'єднаного комітету 
представниками інтересів українців було 
обрано таких добродіїв, як Дудикевич та 
инш. „Панове неославісти радяться про 
долю українського народу не з ним самим, 
а більш охоче з його ренегатами". В книжці 
3—4 д. Донцов присвячує де-кільки теплих 
слів київській „Просвіті". В кінці статі він 
додає, що вираз в постанові адміністрації: 
„Закрити назавжди" згучить досить дивно, 
бо не завжди існуватимуть і сами ті, що 
нищать тепер українську культуру.
Дуже гарним доповненням до малюнку 
тяжкого становища українців в Росії 
являється статя д. Орліка в другій книжці 
„Uk. R.“, присвячена ціркулярові Столипіна. 
„Єдине, чого осягне новий напад на 
українців, — це буде те, що всі лойяльні 
досі люде, позбавлені можливости 
культурної праці, перейдуть до табору 
незадоволених". Так гадає д. Орлік і має 
рацію в цьому. В статі „Поляки і 
неославизм", д. Кушнір дуже влучно 
аналізує відношення польських 
„славянофилів" до російських контр-агентів 
неославянської афери. Автор 
зазначує, що догматом панполонізму була 
купність поляків, українців та литовців в 
лиці триєдиних поляків. Догматом 
панрусізма—купність білорусів, українців та 
росіян в російській троїці. „Поляки 
провадили їх панполонізм в теорії, росіяне 
—панрусізм на практиці". Одже, коли в лихі 
часи росіянин згадав про свою стару лейб-гвардію, 
із славянської дрібноти на світ 
появилась зновідея панславізма в одежі 
неославізма. Представник польського 
кола в Петербурзі поспішив запевнити 
кого слід, що справа славянства в 
„правильній постановці також наша 
справа". Польсько-російській згоді на 
перешкоді став поділ українських дібр. 
Генерал Кіреєв з „Новаго Времени“ грозно 
крикнув, що поки поляки не відмовляться 
від України та Литви, про якесь 
порозуміння не може бути й розмови. 
Треба взяти на увагу і Галичину — додав 
бравий генерал. Офіціальні росіяне 
зруйнували також польські надії на вигідне 
полагодження холмськсї справи. Але на 
неославянському ринку лишилась ще хоч і 
в далекій перспективі автономія
Королевства Польського та де який 
дрібний крам національно-політичного 
характеру. І поляки змагаються 
ліквідувати свої галицькі цінности на 
петербурзькому ринку і підтримують всіма 
можливими і неможливими способами 
галицьких москвофілів на лихо українцям. 
„Але що ж спільного має цей торг з ідеями 
неославізма?— запитує автор і відповідає: 
звичайно дуже мало", по стільки, поскільки 
в йому лишились ідейні рештки панрусізму 
з одного боку і панполонізму—з другого. 
Та й ці рештки змагаються розпродати 
„распивочно и на выносъ“ за конкретні 
політичні здобутки. Одною з найбільш 
цікавих являється безумовно статя д-ра В. 
Кушніра, присвячена споминам про 
Бьєрнсона. „Серце Норвегії, що так щиро 
отзивалось до всіх скривджених, 
перестало биться також і для українського 
народа, долі якого воно так спочувало. 
Україна, — пише далі В. Кушнір,— має чого 
сумувати за Бьєрнсоном так, як би 
відійшов навіки один з її великих синів. 
Незабутніми лишаться для нас його слова, 
написані нам в перший рік нашого 
знайомства". „Радістю та подивом 
наповнили мене ваші змагання"—пише 
Б'єрнсон—„з усіх дотеперішніх стремлінь 
здається мені ваше найбільш великим. 
Підняти ЗО милійонів українців до степені 
свідомого себе, освіченого народа, скинути 
столітній тягар, такевелике діло мусить 
підняти дух кожного". Далі автор статі 
згадує сміливе, позбавлене діпломатичних 
обходів, запитання Б'єрнсона в справі 
пригноблення українців в Росії, яке він 
поставив Плеве. Згадує також його 
побідну полеміку з Сенкевичем в оборону
правди і українців. З наведених нижче 
листів Б'єрнсона до редактора „Uk. R.“ 
довідуємось, як гаряче спочував великий 
письменник українцям Галичини, 
пригнобленим польським урядом. 
„Українські студенти,— пише Б'єрнсон—що 
воліли краще голодної смерти, а ніж 
вязниці польського уряду, прислали мені 
картку почтову з багатьома підписами. 
Ледве чи можу я їх подякувати за цю честь 
краще, ніж иншим, ніж вістю про те, що 
тепер саме хочу я знов виступити в справі 
українців і на цей раз проти самих поляків. 
А українські студенти своєю відвагою 
сами звернули на себе увагу всього 
цівілізованого світу, на своє праве діло та 
на своїх віковічних гнобителів". Незабаром 
Б'єрнсон виступає з своєю знаменитою 
статьєю „Поляки, як гнобителі—,
написаною для „Uk. R.". Крім того, її 
було надруковано в „Die Zeit“ та в „Kourrier
Europeen", як того бажав її автор. Згаданої 
статі тичуться де-які з наведенних в „Uк. R.“ 
листів. Инші мають відношення до другої 
праці Бьєрнсона про українців, передмови 
до французького перекладу книжки 
Сембратовича „Le tsarisme et I'Ukraine“, що 
переклав та видав в Парижі Я. Федорчук. 
Відповідаючи в однім листі на інформацію 
в справі львівського університету, 
Бьєрнсон пише: „так значить польські 
професори пустили в світ неправду, (відомости
 про український характер 
львівського університету), „ще одну" додає 
письменник в скобках. Після появлення 
статі Падеревського, В. Кушнір, 
зруйновавши висновки Падеревського 
критикою, опертою на фактах і цифрах, 
запитав Бьєрнсона,
чи хоче він відповідати музиканту? На це 
Бьєрнсон писав в листі від 4-го мая 907 
року „Гадаю, що на все безсоромне та 
дурне *) нема чого відповідати. Инша річ 
приводити докази, коли такі потрібні. Я 
готов, але мушу сперше подивиться, як 
стоїть справа“. В останнім листі від жовтня 
1907 року Бьєрнсон просить інформацій 
про долю угорських українців та румунів. 
Иому були потрібні відомости про утиски 
славян угорським урядом. Великий письменник провадив вже тоді славетну 
оборону поневолених народів Угорщини. В 
тій же 3—4 книжці „Uк. R.“ находимо статю
—r, про закриття русофільських товариств 
в Буковині. Статя цікава своїми 
висновками. Зазначивши, що кублом 
русофільства являється Галичина, автор 
пише, що ліквідація русофільства 
залежить від утворення таких політичних 
відносин в цьому краю, як в сусідній 
Буковині. „Політичні права для галицьких 
українців, увільнення їх від польської опіки, 
та позбавлення поляків можливости 
підтримувати русофільську пропаганду, то 
все було б радикальними заходами до 
знищення російської небезпеки". Що до 
инших статей, які торкаються галицьких 
справ, то я звернув би увагу читачів „Uк. R.“ 
на парламентську промову посла М. 
Василька про москвофильську руйнуючу 
роботу в Галичині та Буковині. Статю посла 
Будзиновського „Галицький Ц. К. уряд на 
службі російської Ірреденти" я радив би 
вивчити на память тим членам „Галицко-
русскаго Общества", 
що голосять за бідними росіянами, 
пригнобленими поляками. Із відомостей з 
терена економичного життя України, варті 
уваги статі Андрія Жука, багаті 
статистичним матеріялом про українські 
кооперативні спілки. Крім того „Uk. R.“ 
знайомить своїх читачів з новинами 
української літератури, уміщуючи 
переклади видатніших поетів і 
белетристів. В останній книжці „Uк. R.“ 
було уміщено замітки незабутнім 
небіжчикам Грінченкові та 
Кропивницькому. З погляду думок, 
висловлених в початку статі, я гадаю, що 
видання такого місячника, як „Uk. R.“, 
зрозуміло для кожного свідомого 
українця. Отже виконувати бездоганно 
своє завдання журнал може тільки при 
активній запомозі інтелігентних верств 
українства. Українському громадянству 
багато залежить на тому, щоб поступова 
Європа була відповідно поінформована в 
його справах. Тому то потрібно сповіщати 
„IUк. R.“ про важніші з'явища українського 
суспільно-політичного життя. 
Громадянство мусить цікавитися тим, як 
ведеться робота освідомлення Європи в 
українських справах і уважно переглядати 
зміст місячника. Тим, кому заважає 
німецька мова, могли б запомогти 
українські часописи, передруковуючи з 
„Uк. R." найбільш цікаві для громадянства 
відомости. Хотілось би закінчити написане 
з надією, що нарешті українське 
громадянство стане більш уважно 
ставитися до своєї преси взагалі і до 
представниці української преси в Європі 
зокрема.       М. Данько.