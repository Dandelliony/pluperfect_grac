Холєра у Киіві.
 - Слабування. Вчора до 3 години 
вдень до олександрійської лікарні 
привезено четверо слабих з ознаками 
холєри. Серед тих слабих, що були 
привезені останніми днями до олександрійської 
лікарні, у 4 знайдено холєрних 
вібріонів. З 3 мая, коли почали 
в Київі люде слабнути на холєру, 
до 17 мая в олександрівську лікарню 
привезено було 20 чол.—слабих на 
холєру; 8 з них померло.  
 - Смерть од холєри. Вночі 18 марта 
в олександрійській лікарні 
помер од холєри робітник Павло Заєць. 
 - Начальник краю видав обовязкові 
постанови в звязку з тим, що Київ 
визнано небезпечним з боку холєри. 
На підставі цього наказу за невиконання 
постанов санітарної комісії каратимуть 
арештом на 3 місяці або 
штрафом, не більшим, як 300 карб.

 -3 Київщини. Убивство. Оце недавно 
в с. Синяві, васильківського повіту, 
увечері люде знайшли на вулиці 
діда Степана Саєнка, заюшеного кровію. 
Він ще встиг сказати, що й жінку 
його зарізано. Вона лежала вже 
мертва в подвірьї. Як надійшли люде 
до хати, то якийсь чоловік прожогом 
подався звідтіля на город. 
Як засвітили світло, то побачили, що 
в сінях повно крові. Впало зараз 
підозріння на дідового зятя Павла 
Кобця. Його застали вдома і арештували 
вкупі з жінкою. Чоботи Кобцеви 
як-раз прийшлись до тих слідів, що 
позоставались на городі. Провадять 
тепер слідство. 
 - Тиф. „К. М. має відомости, що 
в г. Липовці та в липовецькому повіті 
не вгаває тиф, і в тюремній лікарні 
повно слабих на тиф арештантів. 
 - Ціна на хліб. Через те, що на 
Київщині сподіваються доброго врожаю, 
ціна на хліб усе падає та й падає. 
В Умані за пшеницю дають по 
75 коп. пуд, а за жито—50—52 коп. 
—та й то мало хто купує. Жито 
в роздріб йде по 45 коп. пуд. 
 - Агрономичні заходи. Землеустроїтельний 
комітет видав київській губерській 
земській управі—2l985 карб, 
і п. губернаторові—4l247 карб. 50 
коп., а всього 63,232 карб. 50 к. на агрономичні 
заходи на Київщини в цьому 
році. ЗО апріля з приводу цього була 
нарада в київському губ. присутствії 
всіх землеустроїтельних діячів. 
Ухвалено: з тих грошей, що асігновано 
п. губернаторові, видать губернській 
земській управі—25.000 карб, 
на улаштування прокатних станцій 
по Київщини, а 760 карб.—на купівлю 
для людности сельсько господарської літератури. 
 - 3 Волині. Податок на майно. Цього 
року на всю Волинь визначено 129 
тисяч карб, податку з нерухомого 
майна. 
 - Австрійський шпигун. Цими днями, 
як переказують „К. В. ", в Радзивилові 
поліція арештувала якогось пана, 
що зве себе австріяком Міллєром. При 
йому був фотографичний апарат, 
знімки місцевости радзивилівської та 
якісь записки чужоземною мовою. Думають, 
що це офицер австрійського 
війська, який приїхав шпигувати. 
 - За землю. Поміщиця с. Юзефівки 
та Степанівки судом одібрала в
селян 136 десятин землі, а тоді оддала 
її їм в аренду. І от, як пише 
„Вол.“, за цю землю селяне раз-у-раз 
сваряться з своєю поміщицею. В 
апрілі місяці сього року душ 50 селян 
з кілками в руках пішли в поле 
і проганяли з тієї землі орендаторів, 
що взялися орати її. Поміщиця пожалілась 
на селян і губернаторові і 
генерал-губернаторові, щоб оборонили 
її, дали якусь покуту зачинщикам: 
Жижкові, Бордюгові та Колесникові. 
Волинський губернатор звелів потягти 
їх до одвічальности по 269 статі закону. 
 - Сібірка. В Красилові, старокостянтинівського 
повіту, на лимарському 
заводі померло од сібірки два чоловіки. 
 - 3 Чернігівщини. Пожежа. 15 мая, 
вдень, в с. Олашівці, борзенського 
повіту, вигоріло більше сотні дворів. 
Зайнялося з клуні, де діти пекли сало. 
  - Пісня. З с. Прохорів, борзенського 
повіту, нам пишуть, що там кожної 
ночі по селу лунає пісня. Співає 
сельська молодь українські пісні. Часто 
можна чути такі пісні, як „Реве 
та стогне", „Кохайтеся, чорнобриві, 
та не з москалями", а також історичні 
пісні. Співають парубки та дівчата 
надзвичайно гарно. Поруч з піснею 
досить росповсюджена тут також і 
українська музика—сопілка та бубон. 
Ивколи тільки почуєш балалайк—та 
й та підлажується під українські мотиви. 
 - 3 Полтавщини. Український спектакль. 
16 мая в г. Кобеляках виставляли 
на користь бідних школярів 
жарт М. Старицького: „Як ковбаса та чарка". 
 - 3 Харьківщини. На залізній дорозі. 
Управління „южныхтъ" залізних доріг 
роспорядилось, щоб з 15-го мая 
до 1 сентября по всіх залізнодорожних 
конторах служащі працювали на 
пів-години в день менше. Начальник 
доріг І. Івановський раяв управлінню 
дати служащим влітку спочинок щосуботи, 
та начальники служб на це не пристали. 
 - 3 Катеринославщини. В суді. Оце 
недавно в г. Олександрівську судили 
молоду, інтелігентну жінку Струкову 
за те, що вбила свого чоловіка. На 
суді виявилось, яке то тяжке життя 
її було. Струков рав-у-раз катував 
свою жінку. В той самий день, як 
сталося вбивство, Струков виламав 
двері до спальні, де сховалась його 
жінка, і побив її. Тоді жінка вже не 
стерпіла і вбила його. Люде, що були 
на суді, плакали, як Струкова це все 
росказувала. Суд її виправдав. 
 - Грабіж в економіях. У павлоградському 
повіті цими днями ограблено 
дві економії. В контору економії Телесницької 
прийшло троє чоловіки і 
одна жінка з револьверами в руках. 
Вони „арештували" управителя Вишемірського, 
його жінку, 5 служащих, забрали гроші, 
а тоді заставили Вишемірського одвезти їх до економії 
Батюшкова. Там вони зробили те саме 
управителеві Бойченкові, його синам 
та гостям, одняли в їх гроші і 
револьвери і поїхали собі на конях 
Вишемірського. Коні й шарабан знайшлись, 
а грабителів не половили.  
 - 3 Херсонщини. Жіночі курси в Одесі. 
„Эхо" сповіщає, що жіночі лікарські 
курси одкриються в Одесі напевно 
20 августа сього року. Спочатку 
буде тільки один перший курс, на 
який приймуть 200 душ. 
 - З'їзд сектантів. „Гол. М." повідомляє, 
що в с. Тизі, херсонського 
повіту, одбувається з'їзд „монитской 
братской общины в Россіи". Обговорюють 
справи своєї віри. 
 - Поліціймейстер застрелився. „Од. 
Н." переказують, що в Миколаїві застрелився 
бувший владикавказький поліціймейстер, підполковник Котляревський. 
Було йому 48 літ. 
Кажуть, що призвело його до цього пограбування 
банку у Владикавказі, після чого 
виявилось щось несприятливе для 
Котляревського. 
 - Слабий лікарь. В Ананьєві, в городській 
земській лікарні лежить 
земський лікарь Г. М. Фідровський. 
Він заразився сипним тифом у своїй 
лікарні, в с. Пасіцелах. 
 - Крадіж. Скілька днів тому з контори 
начальника тяги в Бірзулі украв 
хтось 1.500 карб. 81 коп. Це гроші 
позичкового товариства залізнодорожних 
служащих. Думають на 
двох сторожів, яких вже й арештували.
