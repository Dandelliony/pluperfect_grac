Економичне життя України. 
Діяльність сельсько-господарських товариств.
 Богданівське сельсько-господарське 
товариство, на Полтавщині, заснувалось у 
1907 р. Не зважаючи на дуже тяжкі й 
неприяючі обставини, в яких доводилось 
працювати, товариство спромоглось 
заснувати для своїх членів позичкову касу, 
яка на початок 1910 р. мала вже більше 
300 членів з капіталом до 14.000 карб. 
Опріч того, товариство знайомило людей з 
деякими с.-г. знаннями, з новими 
способами господарювання. На цей рік 
постановлено купити кукілеодбірник, 
сортіровку й рядкову сіялку, одкрити 
бібліотеку й організувати цілий курс лекцій 
про хліборобство, огородництво, 
садівництво, бжільництво то що. Значно 
успішніше працюють инші дрібні с.-г. 
товариства на Полтавщині. Так, Карлівське 
товариство, при невеликих оборотних 
коштах (3000 карб.), продавало за останні 
роки до 70 тис. пуд. зерна, примусивши 
цим скупщиків платити за селянський хліб 
дорожче на 2—3 коп. на пудові. Опріч того, 
товариство ось уже 5 років продає 
селянам не менше 20 сіялок річно, кілька 
ж двохрядних сіялок товариство пустило 
на прокат і на безплатне користування. 
Решетилівське й Капустянське 
товариства також дуже енергійно 
поширюють сіялки серед селян. 
 Котелівське с.-г. товариство, на 
Харьківщині, одкрилось 1 августа 1907 р. 
при 13 карб, капіталу. Тепер т-во вже має 
193 члени й дуже значний грошовий 
баланс. Що до діяльности т-ва, то вона була 
надзвичайно успішна. Товариство 
купило дві рядкових сіялки, завело 
зерночистний пункт, приняло під своє 
керування земський склад хліборобського 
знаряддя й машин, організувало торгівлю 
огородним, баштанним і квітковим 
насінням, одкрило злучний пункт, завело 
розсадник овочевих дерев, поставило 
пробно-показне поле на З 1/2 десятинах 
і захожувалось коло оприскування
 дерев—оприскано 31 садок. 
Діяльність т-ва не лишилась без наслідків, 
і вже тепер місцева сельська громада 
нарізала 10 десятин толочної землі для 
засіву озимої віки. 
 В Таврії розвиває дуже жваву діяльність 
Інзівське с.-г. товариство. 
Засноване в маї 1909 р., товариство досі 
встигло вже виписати для своїх членів 
чимало сельсько-господарських книжок і 
передплатити кілька газет та журналів (на 
жаль, українських серед них нема.). Опріч 
того, т-во постановило організувати 
систематичні лекції про сельське 
господарство й охорону здоровля. З кінця 
минулого року т-во одкрило склади: лісний, 
антрацітовий (вугільний), дровяний, 
хліборобського знаряддя, борошна й чаю. 
Обороти складів досягають суми в 6000 
карб. Постановлено також одкрити 
злучний пункт, для чого буде куплено 
одного жеребця арденської породи, кабана 
йоркшира й одного каракульського 
барана. Одкривається також 
зерноочистний пункт. Т-во має пробно-показне
 поле.