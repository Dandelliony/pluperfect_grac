ХАМ*).
Еліза Ожешкова. 
Переклад з польського М. і 3. Л. V. 
Минула косовиця, минули й жнива. Багато подій сталося за той час у двох сусідніх хатах Павловій та Козлюковій. 
Одного дня вранці Павло вийшов з хати і, подивившися на небо, озвався до дівера, що йшов на обору з оберемком соломи: 
 - А швидче, Пилипе, забірайте сіно з лугу, бо завтра або після-завтра дощ буде, а щось я так міркую з вітру, що надовго він затягнеться. 
Пилип завжди слухав Павла, коли він пророкував що до погоди. Отже він заходився запрягати коня, а Данилкові сказав пошукати граблі й вила; Уляні він доручив, як-би трапився який проїзжий, перевезти його поромом, бо тепер річка була мала і жінка могла й сама перегнати пором. Павло цього дня мав ловити рибу поблизу і, як-би була потреба, то міг-би прийти сестрі на поміч. Коли так порядкував Пилип, з хати вийшла Франка і, почувши розмову, сама озвалася, що й вона поїде на луг і поможе горнути сіно; вже вона впоралась у хаті, зварила їсти на цілий день, корову видоїла і тепер хоче помогти Пилипові при такий нагальній роботі. Убралася вона чепурненько у чисту білу сорочку, синю спідницю та червоний фартух зап'яла і бігала моторно, весело сміючись. 
Подивившись Пилип на неї, з усмішкою, кепкуючи, сказав: 
 - Ой, вже з такої роботи, як твоя, то вже хіба чортові втіха буде. 
А Данилко озвався: 
 - Нехай їде. Вже-ж таки у-трьох лекше буде і швидче. 
 - Нехай їде, — сказав і Павло.—Покажете їй раз, другий, як горнути, то може й потрапить. А все-ж таки хоч трошки вам поможе. 
Вона сіла з Пилипом на возі і поїхала; Данилко пішов пішки навпражки, коротшою дорогою. Але, проїхавши гонів свілька, Франка зіскочила з воза. 
 - Ей, поки ви доїдете, то я швидче пішки дійду. Ми ось сюди межою перейдемо. 
Вернувшись з поля Пилип, дивуючись, росказав жінці, що та „ кручена “ Фран-
*) Див. „Рада" № 205.
ка справді добре горне сіно і чимало їм помогла. 
 - Як би не була ледача, то і сяку роботу могла-б робити,— додав він. 
 - Як тільки схоче—все може зробити, бо моторна,— мовив Данилко, напхавши повний рот хліба і виглядаючи через вікно на Франку, що метушилася коло своєї хати. 
І так уже потім бувало часто. У жнива вона ходила з серпом на поле Козлюків і хоч не могла так довго і добре жати, як Уляна, бо сили й уміння не було, а проте завжди чимало помагала й вона. Пилип тоді ходив на иншу роботу: орав або дома сидів і коло порома справлявся, а Данилко, з двома жінками, жав і снопи возив додому. Франка часто вилазила з ним на віз, їхала до дому, а потім знов верталася з ним порожнім возом на поле. Не раз вона нарікала на духоту, казала, що спина її болить, а проте була завжди весела, рухлива, балакуча і охоча до праці, як ніколи раніше не бувало. Вона підлещувалася до Уляни, називала її золотою і брилянтовою, дітей її цілувала і на руках носила, а до Данилка липнула, як муха до меду. Та на те довгий час ніхто не вважав. Ніхто не дивувався, шо вона жартує з парубком, а иноді, в неділю, і пропадає з ним кудись на скілька годин. 
Хоч вона й опам'яталася ніби, взялася до роботи і людям осою в очі не лізла, а проте вдача її не перемінилася: хоч і не молода вже була вона, а така дурна, як дитина: Данилка також вважали ще за хлопця неповнолітнього,—от же ніхто й не дивувався, що Франка з ним компанію водить. І всім краще стало, що так перемінилася Франка, бо заразом не стало і сварок, і суперечок: краще вже нехай у сусідстві буде дурна й нестатечна жінка, ніж має бути відьма лиха. 
Тому то Уляна знов почала приязно поводитися з братовою, часто брала до себе Октавіана, пестила його й голубила, а щоб оддячити Франці за поміч у полі, помагала їй у де-яких господарських хатніх справах: або хліб за неї вимісить, бувало, і спече, або шмаття на річці виполоще, а иноді, бувало, й води принесе. 
Так аж три місяці ті люде, що у тяжкій праці чесне й чисте життя своє проводили, нічого поганого не помічали і ніякого підозріння у думку не брали. Ніякий гріх їм перед очима не стояв, бо ані краплини бруду не було вїх душі; наробившись тяжко за цілий день, вони спали вночі твердим, спокійним сном.
Павло в-літку їздив далеко і на довго по рибу, а вертаючись у вечорі додому заставав Франку при роботі, веселу і чепурненько вбрану. Хоч иноді вона озивалася до його з серцем і навіть одпихала його з якоюсь огидою, але він на те не вважав і думав собі, що то залишки тої чортячої спокуси, що їх не встигла вигнати з Франки молитва і його наука. — „Нехай вже собі яка хоче буде, аби роботяща була!“ думав він собі, брав малого Октавіана на руки і годував бубликами, що привозив йому з містечка, бо чим-раз більше любив і пестив ту дитину. І взявши хлопчика на руки він не вважав на сердиті слова Франки і часто, бувало, вона, пересердившись, ставала добріша, знов озивалася до його приязно, весело сміялася і метушилася по хаті 
І Павло за тих три місяці був спокійний і щасливий, працював по давньому і спав у ночі твердим, спокійним сном. 
Несподівано одного вечора у хаті Козлюків знялася буча: крик несамовитий, плач дітей. Пилип бив брата Данилка. Досі ніколи він його дуже не карав, бо значно був старший за його і поводився з ним, як батько з сином. Пилип мов осатанів: одною рукою він ухопив Данилка за чуприну, а другою товк його так, що аж луна йшла. 
 - Паскуднику ти поганий! кричав він.—Та ж за такий гріх твій пекельний грім хату нашу спалить! Павло ж тобі, поганцеві, за рідного дядька був, на руках тебе, клятого, носив! А ти з його жінкою... Оддячив йому добре! Кару Божу на нас і на дітей наших накликати хочеш? Геть з хати моєї, чуєш! Щоб і дух твій тут не смердів, щоб нога твоя тут не ступала! Волоцюгою по світі тиняйся, у найми йди, а з нашої хати геть! 
І хоч Данилко був парубок дужий і змагався з ним і пручався, що сили було, а Пилип волік його до порога, щоб викинути з хати. Уляна, голосно лементуючи, ламала руки; діти плакали. 
Данилко нарешті викрутився з братових рук, вискочив на двір червоний увесь, з роспаленими очима, у роздертій сорочці і, станувши серед двору почав кричати: 
 - А ти ніякого права не маєш мене з хати вигонити! Така вона твоя, як і моя. Одних батьків ми діти! 
 - А хто тобі за батька був?— кричав Пилип, доганяючи його.—Я тобі за батька був, коли ти малим сиротою на руках моїх лишився. Чи на те я тебе кохав і годував, і добра-розуму навчав, щоб ти мені такого сорому наробив? 
І знов почалася лайка і бійка. Заплакана Уляна, ламаючи руки, старалася їх розборонити; діти кричали так, шо мабуть на все село чутко було; навіть старий Курта жалібно скавчав. 
Втім до хати війшов Павло, Він вертався з річки і, ще з берега почувши гвалт у Козлюковій хаті, злякався і побіг до них. Побачивши Уляна брата свого, впала йому до ніг, ніби для того, щоб перепросити його за ту тяжку зневагу і кривду, що вчинилася йому одним з їх сем'ї. Данилко вирвався з рук Пилипа і чкурнув, що духу мав, з двору, а Пилип, роспалений і розлютований, почав росказувати діверові, про що знялася буча. 
Уляна, підвівшися з землі, стояла на вколішках і спиняла свого чоловіка; 
 - Цить! Мовчи! Пилипе, ой, Пилипе, що ж ти робиш? Цить! 
Але Пилип росказав усе чисто, і Павло, ні слова не сказавши, вийшов з хати. 
Павло не пішов улицею, а переступив невисокий тин і прямував городом, по грядках, не дивлячись під ноги. Обличчя його зблідло страшенно, а з очей мов искри сипали. В душі його кипів лютий гнів, а серце його билося так, ніби вискочити з грудей хотіло. Мов несамовитий війшов він у сіни і з гуркотом одчинив двері своєї хати. 
Франка стояла коло печі, похилившись і скорчившись; у печі палав вогонь і від його світла обличчя її було червоне. Вона знала добре, що діялося у Козлюків, бачила через вікно, як Павло пішов до них і як вийшов звідтіля. Сором їй був великий і страх брав. Ще гірший сором, ніж тоді, як вона у-перше вернулася до Павла з байстрям, проволочившися у світі три роки. І пригнітив її тепер той сором, аж зігнулася, і лице її почервоніло, як той жар, що жеврів у печі; а як тільки Павло переступив поріг хати, вона простягла до його руки і скрикнула: 
 - Не йми їм віри, Павлику! Не йми віри!.. Не правда тому!.. То навмисне... 
У-перше з роду вона брехала і не через страх брехала, а з сорому; пів життя свого вона віддала б за те, щоб він повірив тій брехні. 
Але Павло, не сказавши й слова, вхопив її дужою рукою своєю за плече, мов залізними кліщами, і вдарив її у спину кулаком так, що вона аж присіла на землю і крикнула таким страшним криком, якого він зроду не чув. 
В ту ж мить Павло пустив її і вибіг з хати. Він обійшов по-за хату, притулився роспаленкм чолом своїм до стіни і заплакав, застогнав несамовитим плачем... Серце його розривалася: шарпав його і гнів лютий, запеклий, і кривда тяжка, несподівана і жаль тяжкий: жаль йому було і себе, і свого розбитого життя, і її, що віддав він їй усю силу свого коханая, жаль було і втраченої надії, що вирятує він її душу від гріха і путів чортових. Аж здрігався він з того несамовитого плачу і, притуливши голову до стіни, заламавши руки над головою, говорив сам собі:
 - Нема вже рятунку для неї, нема спасення ніякого! Нема вже для мене щастя й долі на світі! Боже, мій милостивий, Боже єдиний! Що маю тепер у світі робити? 
І довго стояв він так, аж поки зовсім стемніло на дворі... 
Ніч уже була, коли він подався на річку, сів у човен і поплив, сам не знаючи куди й по-що, Зоряне небо світило над його головою, а вода тихо дзюрчала за човном... 
А в хаті Павловій у той час по-ночі велася тиха розмова. Франка лежала на постелі, поклавши мокру шматину на голову, а коло неї долі сиділа купа лахмітя—стара Марцеля. 
 - Побив! чи то ж видано, чи то ж чувано, люде добрі?— хрипким голосом шепотіла стара.—Мабуть тяжкий був його гнів, коли аж побив! Чи то ж коли видано? Ще він нікого з-роду не бив! Такий спокійний, такий плохий, такий добрий... і побив! 
 - Бодай йому Бог ніколи того не простив, як і я його не прощаю! — скрикнула Франка тонким голосом.—Не прощу... о! до віку не прощу! До самої смерти наметати буду таку тяжку зневагу, таку ганьбу... Ой, сором, ганьба тяжка!.. О, Боже мій милий! До чого я дожила, чого дочекалася! Чи на те ж мене мати родила, щоб хамські кулаки мене били? Я ж із доброго, панського роду, дід мій два доми у місті мав, мати моя освічена була, брат у-первих багатий, по-панському живе, а мені от яка доля судилася! А, щоб його тяжко скарав Бог за мою кривду! Щоб він добра до віку не знав! 
Так вона кляла й нарікала, а иноді починала плакати, як дитина або кидалася по постелі, як божевільна, рвала на собі волосся і товкла кулаками об стіну. 
 - Досить уже я йому за його добрість відслужила, досить йому заплатила своїми руками, а тепер ганьбою. Досить я пам'ятала про його добрість. А тепер такий мені сором і зневага від його, що я, коли б могла, живцем у землю пішла б, аби тільки його не бачити, в очі йому не дивитися! А перед ним мені не соромно ані трошки за те, що я робила, ані тропіки! Коли він може мене бити, то я можу робити все, що хочу! Як би мені не жаль було Данилка, то я хоч і зараз утекла б звідсіля. А може таки і втечу... От візьму та й втечу! 
 - А дитина?— хриплим голосом озвалася Марцеля.
 - Нехай і його чорти візьмуть! Нехай все чорти беруть!— скрикнула Франка, але трохи згодом угамувалась і тихше промовила: 
 - Дитину хіба тут покинула-б... 
Босими ногами своїми вона почула тепле тільце дитини, що спала, скулившись коло неї. Ото-ж то й біда!— мовила вона вже пошепки.—Чи мені його тут покинути, чи з собою забрати? До того ще й Данилка мені жаль.. Ой, як-би ти знала, Марцелю, як я його люблю!.. Який він мені любий!.. А не бачила ти його тепер, як ішла сюди? 
 - Чому не бачила? Бачила. Навмисне зайшла туди, до них, щоб побачити, що з ним, бідненьким, робиться. 
 - А що-ж? Що? Кажи! шепотіла Франка.—Може він що казав? Може мені що переказував? 
 - Нічого він не казав і нічого не переказував,—одрікла Марцеля.—Звичайно—хлоп'я! Брат побив, то він сидить і плаче. А що-ж має робити?
Франка зітхнула. 
 - От,— казала вона,—хоч і хам він, а не такий, як усі хами; маленький, моторненький, ще того репаного хамства не набрався. 
 - А ти-ж і про Павла так само казала, що він хоч і хам, та не такий, як усі инші. 
 - Нехай його Бог тяжко покарає, що він так мене підвів і обдурив! Вдавав із себе доброго і лагідного, а тепер показав, хто він і який. От, як би я не була здуріла і за його не вийшла, то тепер віддалась-би за Данилка. 
Марцеля аж іскрикнула з дива. 
 - А моя-ж ти люба! Що ти вигадуєш? 
То-ж він дитина, рівняючи його з тобою! 
Та ти-ж йому могла-б за матір бути; А, бодай-же тебе! Оттаке вигадала! Ой Боже мій милостивий! Сорок літ жінці, а вона за такого свистуна вийшла-б! 
І баба аж зареготала на всю хату, аж мусіла рукою рота затулити. А Франка, простягнувши руки над головою, озвалася, трохи ображена: 
 - Так що ж, що я за його старша? Одна моя пані ще старша за мене була, а віддалася за зовсім молоденького хлопця; і він перед нею сидів, в очі їй заглядав і все робив, що вона хотіла. Ойой! Чого тільки на світі не буває? А може ти думаєш, що він не взяв би мене? Отже взяв би, взяв би залюбки, та ше як!
 - Казав, що взяв би?— спитала Марцеля. 
 - Казати—не казав, але я знаю,—одрікла Франка. 
Стара сміялася вже тихше, а трохи згодом озвалася підлесливим, солодким голосом: 
 - Ой, певне взяв би, чому ж би не схотів? Ще не було на світі ні одного чоловіка, що не схотів би взяти таку красуню! Така ти делікатна, така гарна й веселенька і жвавенька, як та козочка, така гожа, як королівна... 
 — От бачиш,— озвалася Франка.—Та що ж з того, коли мені той хам, той мужик репаний, той ведмідь, розбійник кровожерни—руки й ноги спутав!
Вона сіла на постелі, вхопилася руками за коси і почала швидко говорити хрипким голосом, що дивно якось лунав у темній хаті: 
 - Не любила я його й попереду, бо ведмідь він, віл, нудний, старий!.. А тепер, коли наважився він на мене руку підняти, я зненавиділа його! Так зненавиділа, що, здається, вбила б його, задушила!.. 
 - Цить!—з переляком цикнула Марцеля.—Ще може надійти... почув... 
 - Не прийде! Чорти його будуть носитси по річці цілу ніч. Вже я його звичай знаю. Ну, а хоч би й прийшов? Я йому сама все це скажу. Нехай знає, що воно таке жінка з доброго роду! Нехай знає, як її кривдити! 
І вона зайшлася несамовитим, хоробливим сміхом. Потім, трошки втихомирилась і попросила Марцелю змочити хустку в холодній воді і покласти їй на голову; бо так їй тяжко голова боліла, а в ушах гуло, що мало не вмерти хотіла. 
(Далі буде).