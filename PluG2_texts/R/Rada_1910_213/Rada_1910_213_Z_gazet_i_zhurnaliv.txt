З газет та журналів.
В ч. 36 київської земської „Газеты“ д. А в своїй статті „Памяти кооператора" ділиться з читачами своїми особистими споминами про небіжчика В. Доманицького. 
„Особливо не замінима потеря цього талановитого трудівника—каже між иншим д. А.—для нашого молодого кооперативного руху, так поки що бідного на працьовників. В особі В. М. кооперація втеряла „самаго преданнаго и искренняго дѣятеля". 
До кооперативного руху, ще як він нарождався на Київщині, небіжчик пристав року 1902, коли в селі Колодистому при найближчій його участі засновано було позичковоощадне товариство.
Другого року після того з'явилася товариська крамниця. За ввесь час пробування в Колодистому В. М. був душею цих кооперативів; коли ж доводилося йому частину року пробути на півдні, то звязки з кооперативами підтримував він за допомогою листування з їх провідниками. Особливо багато часу й праці покладав він на товариську крамницю, що була любою його дитиною. Не рідко можна було бачити його в крамниці товариства, де він записував у товарну книгу привезений крам, разом з иншими членами ради товариства складав розцінку краму і т. ин. Рідко доводилось зустрічати людину, до якої селяне ставилися б з більшою повагою та довіррям, ніж до „Василя", як його звичайно звали. Коли в раді товариства виникали які непорозуміння або скрута, то розвязати справу авторитетно міг тільки В. М. 
Добротою В. М. иноді зловживали. Нам пригадується такий випадок. Було це 1904 року. Настали жнива. Прикащикові треба було порати хліб на полі. Щоб не наймати косаря, він попрохав В. М. заступити його в крамниці на цілий тиждень, і В. М. його заступив. 
Вплив цієї „обаятельной личности“ переходив далеко за межи Колодистого. Досить часто в свято можна було бачити підводи селян, що приїздили на пораду з В. М. з усяких сел, з усякими справами—як заснувати товариську крамницю, як поставити й вести в ній діло і т. п. Більшість товариських крамниць в сусідніх з Колодистим селах з'явилися при більшій чи меншій участи В. М. Але найбільше праці, иноді наймаруднішої, В. М. віддавав Колодиській товариській крамниці. Дякуючи власне йому, товариська крамниця в такому невеличкому селі, як Колодисте, так швидко розвинулася. Року 1905 товариство продало уже краму на суму до 12.000 карб. Того ж року крамниця вкупі з позичково-ощадним товариством поставили будинок на два поверхи і роспочали операції, скуповуючи хліб. Не прибільшуючи, можна сказати, що той час, коли В. М. перебував у Колодистому, був найкращим періодом з життя Колодиської товариської крамниці. 
Діяльну участь В. М. взяв також на з'їзді заступників товариських крамниць, що скликала 1907-го року київська губернська земська управа. На цьому з'їзді прочитав він грунтовно написаний доклад про становище товариських крамниць на Київщині за 1905 —1906 роки. В кооперативній літературі В. М. Доманицький знаний, як автор популярних брошюр: „Товариська крамниця", що вийшла другим виданням, „Про сельську кооперацію" та инш. Він же склав брошюру: „Потребительная лавка", що видав агрономичний одділ губернської (київської) управи. До останнього часу В. М. цікавився долею кооперативів у Колодистому, часто листуючись з ними, а безладдя, що там траплялися, дали йому багато прикрости".