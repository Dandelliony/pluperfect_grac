Всякі звістки.
МИЛАН. В Милані на висоті 40 метрів два літуни налетіли один на одного. Англичанина Діксона вбито, а француза Тома—поранено.
ЛОНДОН. В Лондоні власники текстільних підприємств оповістили локаут. Рощитано 150.000 робітників. В понеділок мали рощитати ще 350.000 душ. 
КРАКОВ. В Кракові багатьох потрушено і арештовано. Арештовано багато молоді з Царства Польського, запідозреної в шпіонажі. Витрушено бомби і дінаміт. 
МАРОКО. Тут почалася чума. 
БЕРЛИН. Здоровля графа Вітте після трепанації черепа дуже погіршало. Сподіваються серйозних наслідків.