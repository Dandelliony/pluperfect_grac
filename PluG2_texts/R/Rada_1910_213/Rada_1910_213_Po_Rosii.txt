ПО РОСІІ.
- Жалування членів Дерні. Ради. На розгляд законодавчих інституцій внесено обрахунок видатків Держ. Ради. Призначеним членам Ради платиться 1.390.411 карб. На членів, яких вибірають од громадянства, йде вдвоє менше—617.300 карб. Не беруть жалування по обрахункові Ради такі особи: 1) Великий Князь Михайло Олександрович, 2) Принц Олександер Петрович Ольденбурзький, 3) намістник Кавказу Воронцов-Дашков, 4) міністр Двору барон Фредерикс, 5) статс-секретарь Танєєв, 6) статс-секретарь Будберг, 7) ген.-адют. Трепов, київський генерал-губернатор. Крім того не беруть ще жалування члени Ради міністрів: Столипін, Коковцев, Харітонов, Шварц, Рухлов, Лукьянов, Щегловітов і Крівошеїн. Найбільше жалування бере М. Г. Акімов—25.000 карб. Потім бувший на Далекому Сході адмірал Олексієв-20.450 карб. Бувші голови Ради і комітету міністрів С. Ю. Вітте, Горемикін і Сольський-20.000 карб.; адмірал Дубасов —16.500 карб. Бувші фінляндські генерал-губернаторі: Герард, Бекман і б. міністри Кауфман, Булигін, Манухін і Шіпов по 15.000 карб., Н. С. Таганцев—12.000 карб., Коні, Герьє, Дейтріх і Піхно київський—по 10.000 карб. (Б. В.).
- Брешко - Брешковська. Політичного засланця—Брешко-Брешковську помістили були, як відомо, в Ніжнеілімському, іркутської губернії. Але вона прожила там тільки тиждень. 20 августа, як переказує „Рѣчь", з повітового міста Кіренська приїхав за нею врядник. Разом з ним і другим врядником Брешковська виїхала з Ніжнеілімська, як арештована. Куди повезли її—напевно невідомо. Гадають, що в Кіренськ.
- Конфіскація. Статю Л. М. Толстого, „Три дня въ деревнѣ" сконфісковано, а видавців, що випустили її окремим виданням, тягнуть до суду. (Р.).
- Справа поліцейського надзирателя. В Вороніжі судили поліцейського надзирателя міста Усмані Пальмова, який вбив жителя Щекунського. Справа була така: поліцейський надзиратель призначив побачення в самому центрі городського саду в будці повії. Щекуаський побачив це і, ображений, погрозився донести про це начальству Пальмова. В туж ніч Щекунський задушений опинився в криниці. Так би ніхто й не знав про це злочинство, як би не глухий старець, що випадково бачив, як Пальмов кинув тіло Щекунського в криницю. Цей старець і викрив злочинство. Прокурор в промові підкреслював тяжке становище обивателів, коли у них начальство таке, як оцей Пальмов: що хоче, те й робить. Пальмова засудили на 1 рік і 4 місяці до тюрми та призначили йому церковне покаяння. (У. Р.).
- „Незвичайні" коні. „Незвичайні" коні в Рязані в кінних поліцейських городових. Коні ці виїдали на добу мало не 3 пуди вівса і 6 пудів сіна кожен. Такі незвичайні порції для тих коней значились в одчоті рязанського поліціймейстера за 1908 рік. Одначе контрольна палата не згоджується, щоб коні ті стілько з'їдали і запросила у поліціймейстера пояснення. (Р. С.).
- Не сплять. В той час, як заводи Уралу переживають тяжкий кризис, який виник почасти через брак дешевого палива, великі власники земельні спішно спродують свої лісні майна. Так, за минулу зіму граф Сгроганов продав з солікамського маєтку будівельного лісу на 800.000 карб., князь Абамелек-Лазарев і нащадки графа Шувалова подвоїли продаж лісу. Теж саме роблять князі Голіцини і Львови. Брати Балашови запродали тепер англійцеві Орпіку 1 милійон колодок по 3 карб. 80 коп., які буде виготувано за три роки і одправлено в Англію. Для цього Балашови рішили збудувать лісопильню в Пермі на 70 рам. (Р. В.).
- Катування засланця. В Холмогорах поліцейський надзиратель Петров катував засланця Миколайчика. Катував за те, що Миколайчик не поспів в свій час на получку грошей. Між Петровим і Миколайчиком вийшла суперечка. Тоді Петров пхнув у груди Миколайчика, а потім став бити шаблею. Стражники, які були тоді в поліцейському управлінні, з наказу Петрова і собі стали бити Миколайчика. Миколайчикові зробили три рани штиком і одну шаблею в голову. Свідки кажуть, що вони чули нелюдський крик з поліцейського управління. Побитий поскаржився прокуророві. (Рѣчь).