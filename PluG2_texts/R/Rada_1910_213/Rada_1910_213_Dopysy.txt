ДОПИСИ.
(Од зласн. кореспондентів).

С. ОЧЕРЕТНА, липовецького повіту (на Київщині). Пожежа. Цими днями погоріли у нас сусіди Овсій і Тимофій Поліщуки. Солом'яні покрівлі — це самий пожиток огню. І не вгляділись Поліщуки, як їхні оселі, все їхнє чимале рухоме майно, скотина лягли попілом. Окрім того, в огні загинув хліб в стіжках. Збитків од пожежі більш ніж на 2.000 карбованців. З заможних господарів Поліщуки зробились злидарями, голодними, ледве не голими. Радніші б зіп'ясти на зіму, замісць погорілих хатів, хоч будлі — які намети, але й на це нема снаги. На цьому тижні погорільці обернулись до п. губернатора з проханням, чи не можна б видать їм дерева на хати з казенних лісів.
Г. ХАРЬКІВ. З'їзд інструкторів садівництва, Цими днями у нас відбувся з'їзд губернських інструкторів садівництва. На з'їзді було вияснено, що хоча боротьба з шкідниками й досягла останніми часами широкого розвитку, проте боротьбу цю не можна вважати продуктивною, бо нема об'єднуючого органу, який досліджував би життя шкідливих комах і завчасу повідомляв би інструкторів, де вони з'явилися. Тому з'їзд прінціпіально висловився за те, щоб при харьківській губернській земській управі було засновано ентомологичне бюро, причім особливій комісії доручено розробити деталі задуманого бюра. З'їзд установив, що огородництво також має величезне значіння в селянськім житті, тому постановлено, що інструктори повинні звертати більше уваги й на цей промисел. Для того бажано шляхом лекцій, розмов і читань вияснювати перед людністю всю користь огородництва. Далі з'їзд висловив бажання, щоб при харьківській губернській управі був присяжний маклєр, який постійно знайомив би селян-огородників з істнуючими базарними цінами, яких вони зовсім не знають. З'їзд, вислухавши доклад про техничний переробіток фруктів, постановив: 1) техничний переробіток фруктів і ягід організувати на товариських основах; 2) на поміч цим товариствам повинні прийти позичкові кооперативи; 3) продавати перероблені фрукти переважно через громадські й потребительські організації; 4) прохати комітет боротьби з фальсіфікацією їстивних продуктів добитись повної заборони хімичного виробу фруктових сіропів і виробити спеціальні закони що до виробу консервів. Наприкінці з'їзд порадив садівникам розводити на Харьківщині такі сорта винограду: шашла білий, шашла рожевий, Адмірабль де Куртильє, Луїзен, Мускат Еберліна й Палєстина. 
Г. ХАРБИН. Український клуб. В кінці августа заворушився харбинський український клуб. 
Український клуб у Харбині не має своєї кватирі, а впрохався до „ж. д. собранія", і там часом упорядковує вечірки, які йдуть більш на користь „собранію". 
Так пройшла зіма, минуло літо. Повіяло холодом. Час десь збіратись, щось робити. 
Старшина клубу скільки разів скликала загальне зібрання, та ніхто не являвся. А треба було обов'язково вибрати старшину, бо й строк минув і розбіглася добра половина. 
За третім закликом зібралося всього п'ять чоловіка. Одноголосно постановили бути всім присутнім членами правління. Згодом скликали нові збори українців. На цих зборах постановили: записатися в члени клубу і не переходити до „собранія", як українська секція, як де-хто радив. 
Взялись упорядковувати спектаклі. Після ріпетіцій оповістили українську колонію, що буде виставлено пьесу „За двома зайцями". Виставили її двічі. Комедія пройшла дуже добре. 
Так ожила наша громада.