Театр і музика.
"Кохання і смерть". Так, з легкої рука орударів „Театральної бібліотеки", єврейські п‘еси Якова Гордіна запанували з деякого часу на українській сцені. Спинився на них і театр д. Садовського: виставляли „Миреле Ефрос", виставляють „Кохання і смерть*, здається готують до вистави „Сатану". Піддав охоти на Гордіна д. Садовському мабуть, як художній, так і матеріяльний успіх вистав „Миреле Ефрос". 
„Кохання і смерть"-побутова пьеса з звичайними для Гордіна, неглибокими псіхологичними натяками; там, де по пьесі ця квазі-психологія бере гору над життям, дія стає нудною, блідою і автор, щоб запобігти неминучій катастрофі, нашиває на ній латки з забавного побутового жарту, вносить комедійний елемент, несподівану сітуацію. І часто-густо рятується цим матеріалом досить вдало; помагає Гордіну при лихій годині і прекрасне знання найдрібніших побутових рис єврейського життя. По своїй літературній і сценичній вартости „Кохання і смерть" стоїть далеко нижче од „Миреле Ефрос". І хоч в „Коханні" беруть участь здебільшого сильніші артисти труппи, ніж в останній, художність виконання не досягає все ж таки тої вмілости, що дають артисти в "Миреле Ефрос". Роль Миреле Ефрос і роль Берти в „коханні" по суті паралельні, обидві вони керуються в своєму житті одним лозунгом—жити для щастя ближніх, забувши про власне. З жалем на серці, з пекельною мукою матері, розлучається Миреле з домом, з дітьми для їх тільки щастя, навіки замикає в душі кохання до Бернарда Берта за для щастя сестри Іди. І Миреле, і Берта знайшли собі на українській сцені певне художнє місце у виконанню Л. П. Ліницької. Чудово, в мягких драматичних рисах веде д. Ліницька ролю Верти, її гра цілком закінчена і покриває своєю художністю навіть першорядне виконання решти персонажів. Взагалі ж артистка багато працює над новими ролями, вкладає в них багато життя і правди, стільки шліфовки і, що головніше всього, силу молодої енергії. Жаль, звичайно, що артистці доводиться тратити ці сили на Гордіна, але придбайте щось велике, талановите до українського театру і сміливо його можете оддати в руки д. Ліницької; в цій істоті тісно сплелись талан, розум артиста і добросовісне відношення до діла. 
Д-ка Малиш-Федорець в ролі Іди знову дала, як і в попередніх своїх ролях, самі тільки начерки гри, місцями навіть досить фальшиві, а при бажанні і праці єсть певні данні в артистки на цю „вередливу" ролю. Прекрасно, як і зо всіма ролями свого „дитячого" репертуару, справилась артистка Доля з своєю Мілею. Рівно і безпосередньо вона грає. Все, що міг, зробив з досить фальшивою по пьесі ролею Шмуля Ашкіназі артист Паньківськнй. Сухо і трохи одноманітно грав на цей раз д. Мар'яненко (Бернард Зільберман). Єсть в нього скільки характерних рухів і на жаль артист надуживає ними в самих ріжноманітних ролях, місцями наперед вгадуєш всі ці рухи і боязко, що вони лишаться трафаретом для такого гарного артиста. Гарно зрозумів свою ролю д. Корольчук (Коршинський) і грає її сміливо, соковито, особливо в останній дії. Заслуговує на похвалу д. Захарчук (Толя). Артистці Хуторній (Ніна) видавало зовсім не 17 років, як цього вимагав авторська ремарка, д-ка ж Діброва, навпаки, виглядає зовсім молодою для матері Ніни і в грі її єсть тільки дві-три ноти та два-три рухи руками. Сумно стає від такої гри. Душою спектаклю був д. Левицький (Шлойме Хуц). Гарно грала д. Полянська (Сара Гінда); цю ролю так і треба грати в грубих рисах. Гарно придумані мізансцени. Взагалі режісерська сторона спектаклю не вимагає нічого кращого. 
А. Вечерницький.
Труппа А. Суходольного розпочала свої вистави в Кишиньові 19 сентября „Хмарою 4". В Катеринославі труппа дала 70 вечірніх та 4 денних вистави і взяла „на круг" по 474 карб. 53 коп.
Труппа Б. Оршанова і В. Данченка незабаром почне грати в Кишиньові, в театрі „Благородн. Собр.“. Таким чином в Кишиньові одразу гратиме дві українських труппи. 
Т-во укр. артистів під орудою В. Леонідова дало цими днями скілька українських спектаклів („Нат. Полт.", „Майська ніч“, „Бувальщина", "Право кохання" В. Леонідова, „Кум мірошник") в театрі Органовича г. Луги.
Труппа І. Каневського дає тепер вистави в г. Самарі, в театрі „Олимпъ". Сюди приїхала труппа з Казані. В труппі такі артисти та артистки: д-ки Каневська, Чарова, Андреєва, Савицька, Северина, Єфимова, Ленська, Громова, Коваленко, Павловська, Гриценко; д.д. Рибченко, Квітка, Григоренко, Світлий, Левченко, Будник, Кудерко, Соколенко, Гильченко, Гапієв, Мовчан, Антоненко. Режісер А. Рибченко. Репертуар йде такий: „Панна Штукарка", „Циганка Аза“, „Грішниця", „Комета Галлея", „Запорожеький клад“, "Мазепа“, „Хмара", „Жидівка Вихрестка“. В Казані труппа виставляла "Ревизора", „передѣланнаго на малоросійскій языкѣ" А. Коваленком.
Артистка Г. П. Затиркевич, що служила до останнього часу в труппі О. Суслова та Д. Гайдамаки, перейшла в труппу д. Косинкина. Ця труппа грає в Таганрозі.
О. Суслов своєї труппи не держить і грає тепер у труппі С. Глазуненка в Севастополі. Там служить і артистка Зарницька.