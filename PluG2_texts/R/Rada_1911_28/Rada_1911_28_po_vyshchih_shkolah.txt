По вищих школах.
ПЕТЕРБУРГ. В університеті поліцію з головного корідору забрали і розставили її по проходах і по сходах. Поліцейські при вході в ун-т провіряють матрікули студентів. З 134 лекцій одбулося 32 при невеличкому числі слухачів. Частину лекцій зірвано. Була обструкція. Академисти викликали городових. Увільнено 52-х, арештованих 1-го февраля. Студента Брянова, що вдарив проф. Івановського, тримають в одиночці. В електро-техничному інституті знято питання про референдум. В жівочому медичному ін-ті лекцій нема. В новоалександрійському ін-ті на сходці прийнято резолюцію про забастовку до сентября. В военно-медичній академії на першій лекції проф. Редліха всі студенти, крім семи, вийшли з аудіторії.
МОСКВА. Чутка про увільнення ректора Мануїлова, помішн ректора Мевзбіра і проректора Мінакова, які подали в одставку, зробила серед професорів велике вражіння. Пізно вночі 58 професорів зібрались на нараду. Винесли мотивовану постанову з проханням зоставить увільнених на службі. Чутка потвердилася і через це подались в одставку такі професорі: Вернадський, Хвостов, Чаолигін, Шершеневич, Петрушевський, Ейхенвальд, Умов, Кокошкін, Кізеветтер, Сиромятніков, Сакулін, Полявський, Шапошніков, Винградов, Вульф, Давидов, Кулагін, Худяков, Вормс, Кістяковсьвий, Боровой, Росолімо, Кабанов, Цінгер, Сініцин, Устінов, Кольпов і Гернет. Попечитель прохав Зернова виконувать обов'язки ректора. Він зрікся.
 ОДЕСА. В університеті роскидано прокламації комітету з закликом до забастовки. Були спроби обструкцій і демонстрацій. В ун-ті поліція. Агітаторів арештовано. Переписано 28 студентів. В канцелярії ректора на прийомі 2 студенти заспівали революційної пісні; їх арештовано. На вищих жіночих курсах мало слухачок. Прийнято без дебатів семестрову забастовку. На жіночих медичних курсах на сходку прийшло 50 душ. 13 голосувало за забастовку. Заняття йдуть. 
ХАРЬКІВ. Частина лекцій в ун-ті не відбулася, бо нема слухачів. В технологичному інституті оголошено забастовку. Практичних робот немає. Слухачів мало, але лекції одбуваються. 
ВАРШАВА. Увільнено з під арешту студентів, що були на Спокійній вулиці. Взято росписку з них, що в три дні виїдуть з Варшави. В Пуловськоиу агрономичному ін-ті студенти забастували. 
КАТЕРИНОСЛАВ, В вищій гірничій школі була сходка. Поки прийшла поліція, студенти розійшлись. 
ПЕТЕРБУРГ. Становище в вищих школах зостається без переміни. 
Приїхала з Москви і була у міністра депутація професорів у-та.
