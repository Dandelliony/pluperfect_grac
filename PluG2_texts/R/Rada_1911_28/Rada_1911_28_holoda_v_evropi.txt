Холода в Європі.

З різних місць Південної та Західної Європи надходять звістки про дуже великі холода, що лютують там останніми часами.
Особливо холодно в північних краях. Про снігові хуртовини та замети в Еспанії вже сповіщалось раніш. 
Тепер надходять звістки про морози в північній Італії. В Фоджії все вкрито снігом. В Таренті, де зовсім не звикли до холодів і будують хати 
без печів, люде тепер дуже бідують від холодів та через брак палива; крамниці зовсім не торгують, на вулицях все завмерло. 
Месіна вся під снігом; з Неаполя до неї неможна навіть доїхати. В середній Італії теж саме. В Римі приходиться дуже зле школярам, 
бо там шкіл не опалюють, і тепер поміж ними багато хворих. Про страшенні морози пишуть ще з Угорщини, де морози бувають по 30°. 
В Костянтинополі глибокий сніг, по всій Європейській і азіятській Турції — великі морози і сніги. Багато людей померзло.
