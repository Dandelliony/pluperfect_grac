Всякі звістки.
ПЕТЕРБУРГ. Фінляндський сенат виробив проект урівняння російських підданців в правах з фінляндцями в комунальному управлінні. Землемірам, що служать в землеустроїтельних комісіях, одложено на рік одбування військової повинности. В київській шкільній окрузі міністерство народньої освіти має думку одкрить 20 нових середніх шкіл. Дирижабль „Голубь” єсть думка перевезти в Київ. На йому будуть вчити літати воздухоплавательну роту. Робиться ревизія атестатів всіх студентів гірничого інститута, бо виявилось, що в двох студентів, які вже скінчили інститут, немає атестатів про скінчення середніх шкіл. Газети переказують поголоску, що в Варшаву замісць Скалона призначено буде Нейдгардта. „Рєчь” повідомляє, що Скалона обвинувачують за полонофильство. МОСКВА. На засіданні студентів-юристів правління заявило про нові рострати. Першу рострату на 2.560 карб, зробив студент Добржинський весною. Він видав на ці гроші векселі, але не оплатив їх, і тепер векселі опротестовано. Другий студент ростратив 150 карб. Застрелився в ограді церкві судовий пристав Ебойженко. Він був душевно-хворий. Отруївся студент Биков, 19 р. ВАРШАВА. В друкарні єврейської газети „Unser Leben" злодії розібрали ротаціонну машину і де-що вкрали. В Лодзі всі гласні подалися в одставку через непорозуміння з магістратом. В Лодзі йде чистка поліції. Більшість приставів виходить в одставку. РОСТОВ-НА-ДОНУ. На Донщині по худобі ходить пошесть ящуру. За тиждень в 11 посілках захворіло на ящур 1.588 голов.

