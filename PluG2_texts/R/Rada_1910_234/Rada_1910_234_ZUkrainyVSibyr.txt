З Украіни в Сібір.
(Кінець).
„Эй, ты, арбузъ, подавай!“—крикнув матрос-носильщик в Семипалатинському киргизові-звощикові, склав на „тришпанку" мої пожитки, а „арбузъ“ вйокнув на свою коняку і тришпанка, як човен, попливла по морі семипалатинського піску, везучи моє бренне, змучене їздою тіло в „номера для прієзжающихъ съ продажею горячей пищи”. Областний город Семипалатинськ „нисколько не достопримєчателенъ“ і чи не поганіший од наших рідних Черкас, але як адміністративний центр, він грає видну роль в житті величезної семипалатинської области, тої области, куди останніми часами переселяється немало наших земляків-українців. Вся семипалатинська область уявляє з себе один переселенчеський район. Під загальним керунком так званого районного, що стоїть на чолі переселенської справи у цілій області, працюють „производители работъ»“, топографи, гідротехники, агрономи, інженери та инша службова братія. Нарізані переселенчеські „участки“, прийняті (ухвалені) тимчасовою комісією, вважаються придатними для заселення і поступають в роспоряження завідуючого підрайоном (підрайонного). Всіх підрайонів в семипалатинському районі 7. Хоч закон вважає нормальним, „для пользы дєла“, підрайон в 7500 душових долів, —в дійсности підрайони бувають значно більші, напр., I-й підрайон Семяпалатинщини замикає в собі 18.000 душ. долів, а другий —12.000. Коли агроном, інженер, гідротехник стикається з переселенцями досить рідко, і в більшости випадково, то за те підрайонний має діло виключно з переселенцями. „Водвореніє і устройство" переселенців—ось основна задача (головне завдання) підрайонного. І офіціяльно підрайонний зветься „завєдывающимъ водвореніемъ и устройствомъ переселенцевъ въ N подрайонъ“. Життя і смерть переселенців в руках підрайонного. Як що підрайонний чоловік людяний, — переселенцям живеться легше, коли навпаки — підрайонний з бюрократичним душком, — переселенцям не життя, а смерть. Од момента прихода на участок і до своєї смерти переселенець увесь час має діло з підрайонним. Хто направляє ходаків оглядати у частки? Підрайонний, Хто зачисляє за ходаками долі? — Підрайонний. Хто дає відомости про характер ґрунту, про можливість визрівання тих чи инших хлібних пород? Підрайонний. Водворення прибувших уже переселенців, одкриття сельських громад, одкриття шкіл, церков, внутрішньо-надільне розмежування землі в переселенських селах, видача позичок на „домообзаведеніе“ і багато инших завданнів входять в обовязки підрайонного. Як бачите з цього поверхового переліку, підрайонний в житті переселенців persona grata, робота порайонного - робота жива, творча, хоча не бракує, а иноді навіть і подавляє живу, робота канцелярська. І знову кажу, коли підрайонний людина жива, — переселенцям живеться краще, але підрайонні, як це буває скрізь і завжди, люде ріжноманітні. Тому то в підрайонах можна бачить самі протилежні сценки, і веселі і сумні. Ось одна, друга сценка з життя підрайона. На вигоні, на краю невеличкого сельця — підрайонна канцелярія Переселенців, що приходять за всякими справами до „переселенського начальника", приймають через вікно. Тиск чоловіка в 80 стоїть під вікном і нетерпляче дожидає, коли то нарешті розчиниться вікно і почнеться прийом. В годин 10 ранку вікно розпахнулось і почався прийом. „Становись врядъ. Живо, живо подходи", —командуе підрайонний, як бравий унтер своїм взводом. Намерзшись за цілий ранок, переселенці глухо гудуть, стають в „рядъ" і підходять. „Тебє что нужно?" —„Та позвольте ваше високобродіє удвориться". —„Водвориться нельзя".—„Та чому ж його нельзя? Я вже три годи проживаю на участку; прожив все, що було. Сділайте божеську милость, зжальтесь над моїми дітьми, удворіть мене".—„Тебє сказано, что нельзя, такъ, значить, нельзя. Проваливай". —„Та щож це таке? Других водворяете, а я вже три годи живу і мені все „нельзя та нельзя“.. —„Что?... Ты, мерзавецъ, еще разговаривать. Вонъ, негодяй! Данило, виставить его!" Бравий гусар Данило вискакує з сінпів, хватає „неудачника" - паспортного за шиворот і... виставляє... Ява та ж, сцена друга. На дворі скажено виє вітер, проривається сніг, до неба здіймається стовп пилюки, під вікном підрайонної канцелярії стоїть юрба чоловіка в двісті, гуде, ремствує і голосно лається... Віконечко трохи одхилено, просовується червоне обличчя начальника. „Вамъ что нужно?" —„Та за способієм же прийшли, господин начальник. Денег дайте!" —„Денегъ. нєтъ», господа! “ -  „Та коли ж вони будуть? Вчора казали, що нема; тиждень назад тому казали, що скоро, скоро будуть. Ми сидимо два тижні в городі, а нас так наче малих дітей морочать. Сказали б, що або їдьте на „посьолки", або що. А то все —„обождіть та обождіть"... Що же це таке? Коли ж будуть, нарешті, гроші? Скажіть". Юрба починає виразно густи, виявляє одверто своє невдоволення, надії на Данила мало і підрайонний: „Ну, ребята, не галдите! А на поселки вамъ нечего ходить. Пойдешь на поселокъ, —проморгаешь ссуду; —самъ» на себя пенять будешь... Вы вотъ что, ребята, обождите-ка еще денька два въ городі, — авось пришлютъ деньги"... Збиті з панталику переселенці, росходяться по шинках, ждуть в городі ще „денька два" і привозять до дому замісць 100 карбованців — половину... І не люблять же переселенці підрайонних—бюрократів, страх —не люблять, але з роду в рід передають світлу пам'ять про людяних переселенських чиновників. Ось і зараз переселенці з подякою згадують колишнього підрайонного д. І— го; користується любовію й пошаною підрайонний д. М—ський. Окрім так званого легального переселенця, що користується всякими „льготами", іде на переселення нелегальний переселенець - паспортний. „Паспортний” —в більшости переселенець міцний, надійний колонізатор краю. „Паспортний" довго блукає по степах та байраках, придивляється, звикає до сібірських умов життя — акліматизується і нарешті, коли виходить дозвіл приписувати паспортних,
„удворяеться"... Нелегальний—натура діяльна, підприємець. Багато паспортних розживаються в Сібірі, часто-густо можна здибати „нелегального", що має 7—10 пар биків... Легальний же переселенець елемент легкий; перше-ліпше нещастя вибиває його з колії, руки у земляка-хлібороба опускаються і... дешевий тариф в руки та й гайда в Росію „старців водить". Тепер, щоб наочно показать картину переселення за р. 1909, — точних відомостів за цей рік ще немає, —я наведу три таблички цифрових, з котрих можна бачити, — скілько і якого люду переселяється в Семипалатинщину і які тут народні вжитки на перших кроках нового життя *). Цифри говорять самі за себе, — коментарії будуть зайві. І. Зачислення по Семипалатинщнні в р. 1909, ІІ. Водворення за минулий рік було таке: ІІІ Економичний добробут переселенців можна уявити з цієї таблички:
*) Див. „Итоги зачисленія и водворенія переселенцеві. за 1909 годъ". С.П.Б. 1910 года.
картина переселенського життя взагалі не надто розкішна на перших кроках (про це потім) і не рясно устелена трояндами, тепер в деяких місцях зміняється ще в гірший бік, бо єсть відомости, що весь павлодарський повіт (замикає три перших підрайони) по торішньому недороді зазнав в цім році цілковитого неврожаю. Становище переселенців там, кажуть, досить сумне. Одна людина, що стикалася з новоселами, сливе що-дня, так характеризує сучасне становище в Павлодарщині. „За минулу зіму населення Павлодарщини ослабло до крайньої міри. Перше, ——хворобами: була пошесть цинги, пошесть тифу, були і инші хвороби. Друге, —хроничним недоїданням: була повсякчасна недостача хліба, —ду- мало мняса і повна одсутність овощу. Третє, —„жилищными неудобствами“: всі хати збудовані з землі, дахів нема, — сама стеля, всі вони вохкі, темні і холодні за браком топлива. Все це вкупі взяте підготовило сприяючий ґрунт за для розвитку всякого роду пошестів. В біжучім році всі перелічені умови не тільки не покращали, а навпаки, значно погіршали. Хліба вродили такі плохі, що декому з переселенців не вернулося навіть насіння. Овощ зовсім не вродила, — городина вимерзла ще в іюні місяці, ні капусти, ні буряків, ні картоплі, ні цибулі, — сливе ні в однім селі. Скотину, за браком сіна й соломи, роспродають і при тім за безцінь, так що м'яса у переселенців і зовсім не буде в цім році. Хати, за браком соломи, і в цім році без покрівлів. Топлива немає". Сумна картина... В инших повітах урожай гарний. Але Бог же без милости, а козак не без долі! Підтримана трохи „продовольствіемъ", трохи позичками, людність, віримо, перебідує якось зіму, а що буде по весні, — бачитимемо... Д. Один. 1910 року, гор. Семипалатинськ.
