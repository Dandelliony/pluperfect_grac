Література, наука, умілість і техніка.
Російський переклад „Кобзаря”. В газетах була звістка, що в Москві скоро вийде з друку „Кобзарь" на російській мові. Переклад „Кобзаря” буде далеко не повний. Друкується друга книжка перекладів д. Білоусова. Число перекладених віршів Шевченка в двох книжках Білоусова приблизно буде рівнятись двом третинам повного „Кобзаря”. Ця книжка вийде під маркою „Общества любителей россійокой словесности". Перекладені на великоруську мову, в ній будуть такі твори Шевченка: „Чигирин”, „Єретик”, „Кавказ”, „Відьма", „На вічну пам'ять Котляревського", „Заповіт" і инші. „Село". Вийшло число 41 популярного українсього тижневика „Село". Зміст його такий; За тиждень. — З українського життя. — З закордонної України, Вол. Журби. — Чи спродувати хліб?, А. Терниченка,— Злочинство в Ченстоховському манастирі, М. С.— Михайло Коцюбинський, Юр. Сірого. — Луцьк, М. Грушевського. — На торзі, Леся Мартовича. — То нічого, що котяться сльози, Павла Мазюкевича. — Книги з української історії. — Году- телят, К. Михайлюка.—Дописи. — Ціни на хліб. На пам'ятник М. Кропивницькому. У Харькові видано оповідання Євгена Полтарева —„Спокій". Чистий прибуток од продажу оповідання піде на пам'ятник М. Л. Кропивницькому.

