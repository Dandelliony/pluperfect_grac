Театр і музика
“По Мюллеру” , водев. д. Олександренка. Водевільний репертуар українського театру взагалі дуже невеликий і обмежується, коли не рахувати популярних перекладів з Чехова, та вельми забитих „По ревизії" і „Як ковбаса та чарка", двома-трома штучками фабрикації другого сорту. Тому потреба гарного, орігінального водевілю давно вже відчувається в українському театрі. Останніми часами з'явилось в нас дві водевільних мініатюри „Артист” д. Миколаєва та „По Мюллеру" д. Олександренка. Обидві ці п'єски належать авторам, що уперше беруться за творчість цього штибу. І коли „Артист” є все ж таки більш—менш закінчений водевіль, то „По Мюллеру“ — тільки спроба водевілю, нерозроблений в дії і з несподівано трагичним кінцем анекдот. Попадаються в водевілі досить сценичні місця, але якось все це зроблено недбало, зшито білими нитками на скору руку. Безумовно в автора є комедійний хист, але раз вже випускати на сцену свій твір, то треба дописувати його до кінця, а то саме починається дія, публіка починає тільки розуміти суть діла, коли тут несподівано герой п'єси вішається і виставі, звичайно, кінець на цьому. Невже в цьому вся сіль? Несподіванка в водевілі —річ гарна, але тоді, коди її використано в свій час і на своєму місці, в противному разі з нею падає і успіх всеї п'єси. Артисти зробили з цього водевілю все можливе і де не можна було взяти чистою комедією, брали шаржом. Гарний Макар Макарович д. Ковалевський, тільки йому треба виразніше говорити, бо до публіки долітає більше муркотіння, ніж слів. П. Малиш-Федорець треба зменшити принаймні на половину свій голос, бо вона в великому дісонансі з рештою виконавців, не вадило б також артистці залишати за лаштунками зайву веселість, коли вона непотрібна підчас дії на сцені, бо нею артистка не тільки собі псує, а ще й збиває з тону і серйозної позиції таку строгу артистку, як д. Борисоглібська. А. Вечерницький. - Драматична цензура дозволила до вистави пьєсу Я. Гордина „Людожери” в українському перекладі Ш. Полонера. Пьєса піде в трупні М. Садовського.

