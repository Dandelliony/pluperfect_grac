Не оцінили.
(3 натури)
Парикмахер парикмахерської „Вєнско-Парижскій Салонъ“, І ан Захарович Підвусниченко зграбним махом руки запвув пана Довгоконя білим простирадлом з жовтими плямами взяв у ліву руку гребінця, а в праву — ножиці, поцокав ними в повітрі й почав стригти. Васъ не безпокоитъ?— спитав він таким тоном, ніби хвалився: „А правда здорово? Не журіться, —ми „обхожденіє" знаємо” . Ні, — буркнув у відповідь пан Довгокінь і глянув на нього з-під лоба в дзеркало. Підвусниченко єхидно посміхнувся собі в еспаньолку, почухав мизинцем в своїй пишній кучмі й забалакав: Ви, вєрно, малорос? —і не діждавшись відповіді, засипав далі. — Ну-да малорос, — зараз видать, потому вуси у вас, знаєте, як у запорожця, — харошие вуси, стоющие... Вас не безпокоїть? і бриться будете? Голитимусь, — знов буркнув Довгокінь і насупив брови. Підвусниченко на мить зупинився, не зрозумівши, але хутко догадався, в чім річ, і лукава посмішка знову заворушила його еспаньолкою. Трохи помовчавши, він почав: Занімався, знаєте, кадась і я цим… малоросійством, дуже був підзанявся — можна сказать, ума рішився. Приставляли ми, знаете, з товаришами одну пьєску... от тольки запомніл, как она прозивається... Ага, пригадав... малоросійська пьєска: „Мірошник або кум сатана". Грав я, знаєте, етого самого сатану. Дуже, знаєте, занімательно, і всім понаравилось. В один голос: талант, та й тольки! Не на своїм, говорють, ви мєсті, потому з таким талантом можна он які гроші огрібать. Я й справді, знаєте, ухи розвісив, как той мальчишка, какой-небудь. Чого й не так, — думаю собі, — в мене змалку до всього, знаєте, ухватка: раз-другой показав—я вже й знаю. Справив, знаєте, собі широкі штани, малоросійську сорочку вишивану, сапоги й шапку, взяв рощот у хазяїна й, не довго думаючи, прямо до Садовського. Так і так, говорю, імею сильное желаніє в приставлєніях іграть. Зиркнув он на мене так... знаєте, з надсмєшкою й говорить: нема, говорить, вакансії; еслі-ж хочете, то от афіші росклеювать... Прикажете смочить волоси?.. Нет? Мальчик, прибор для бриття!.. Н-да... афіші говорить росклеювать. Ну, я, конєшно, не пішов на такую непристойную должность. Сами посудіть: бросив, будем говорить, такое дело і—афіші по вулицях ліпити. Зовсім, знаєте, не до лиця. Задор мене, знаєте, взяв і такая, можна сказать, любов до малоросійського, што хоч помірай. Винуват, поднімітє голову, пожалуста, немножко вище... Мерси!.. До хазяїна, знаєте, какось неловко заявляться, што-б, значить, той.. назад приняв. І хожу я, знаєте, скрозь, как неприкаяной, і такая мене, можна сказать, грусть узяла, што хоч жисті рішайся. Да, спасибі, швейцар з гостинниці „Тамара” надоумив. Ти-б, говорить, пішов у редакцію української газети, там, говорить, народу такого обмаль... Он, видіте, в “Кіевлянинъ” вичитав про всьо. Воно, говорить, „Кіевлянинъ” пише, што начальство неуважительно смотрить на це, ну та тобі говорить што—аби заработать. Напиши, говорить, какусь дурницю по-малоросійському — вони ето люблять, і, повврь, харашо заплатять. А я, знаєте, ще змалку було займався стишками і, вже будучи кавалєром, пишу було знакомим барішням записочки стишками, хе хе-хе!.. Вас бритва не безпокоїть?.. Пан Довгокінь аж повернувся в кріслі, зиркнув на Підвусниченка з-під лоба, але втримав себе. Парікмахер потер бритву кільки-разів об ремінець і провадив справу далі. Н-да... Написав я, знаєте, стихов тих листов мабуть з десять. Хороші стихи: читав швейцарові, й він аж кишки рвав. Я знаєте, часом можу подпустить смішного, і все в рихму.
Одобрив, значить. Поніс я. Знайшов ту редакцію, прихожу. Вам чого?— питають. Так-таки по мужичому й питають... Винуват, вам может сідєть неудобно?.. нет? ну, харашо — Да мінє, говорю, до редактора, дело єсть. Стану я, сам собі думаю, говорить з такими. Вижу — народ нестоющий і слова не тямить сказать по благородному. Повели мене до редактора. — Яке в вас діло? — спрашуе. Е, думаю, голубчик, і ти недалеко од тих утік. Ну, понятно, не став церемонитися, витяг стихи, дав йому й говорю: пропечатайте. Глянув він на ті стихи, посміхнувся, знаєте, мужик необразований, і подає їх назад мені. Йдіть здорові, говорить, мені ніколи. — Как, говорю, —не будете печатать?— Ні, одказує.— Почему ж ето?—спрашую? — Ви, говорить, і мови не знаєте, а беретесь вірші писати. Мова —ето по їхньому язик, разговор, значить, а вірші стихи, хе-хе-хе!.. Винуват... попрошу спокойнеє посідєть: я сію мінуту кончаю...— Много ви понімаєте, —крик- я, знаєте, йому, взяв свої стихи й вийшов на вулицю. Што його робить?.. Зайшов, знаєте, з горя в трахтирь, потребував пару пива й раз суждаю сібє, што ж далі. Мєсто, знаєте, втеряв із-за чорт знає чого... Січас, січас кончу, прошу спокойнеє... Слишу, за другим столиком два каких-то франти чешуть і сібє по мужичому, значить, по малоросійському. Слово-за-слово, розговорились. Я їм всьо, знаєте, й росказав. Як почали ж вони, знаєте, чистить редакцію. Там, говорять, не письменники, а, ізвініть, Герострати... Непристойно, знаєте, так виражались. їм, говорять, вікна слід побить у редакції. І пішли. Я, знаєте, й сам бачу, што малоросійство те — одна ерунда, і народ усе нестоющий... Чи довго ще ти з мене, разсучий сину, кишки вимотуватимеш, га? — схопився Довгокінь.—Та я тебе, анциболота, за такі речі... зззадавлю проклятого власними руками!.. Підвусниченко одразу отетерів, але хутко опам'ятався. Ви не очень, господін, бо я й городового позову. Ето вам не редакція і не хахли... Городовика?,.. Щастя маєш, що мені ніколи, а то я тобі показав би, кацапський викидьку!.. Довгокінь кинув парікмахерові коповика й грюкнув дверима. Підвусниченко якусь мить стояв каменем і не міг прийти до пам'яти. І одєт, как неначе пан, а й слова по благородному не вмєїть, — муркнув він до хлопця й почав прибірати в „салоні”. Провінціал.
