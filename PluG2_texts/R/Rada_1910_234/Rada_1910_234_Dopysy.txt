ДОПИСИ.
(Од власн. кореспондентів).
С. ЄЗЕРЩИНА, київського повіту. Школа. Дуже сумна справа у нас з школою. Торік ще заходом селян міністерство народньої освіти одкрило тут свою двокласову школу. На перших порах справа пішла досить жваво. Було призначено зразу двох вчителів і в перших числах августа почалась шкільна робота. Селяне дуже охоче взялись за школу: стали посилать дітей, охоче згодились вивозить матерьял на будівлю школи і т. ин,, але діло з перших же кроків пішло якось зле. Прийшлось наймати під школу селянські хати. Хоч селяне і не одмовлялись платить за ці хати, але треба тільки глянуть на ті комедні „школи", щоб уявити становище як вчителів, так і школярів. Частенько бувало так, що п'яненькі обивателі заходять було одвідать вчителя з пляшкою горілки і тоді в школі піднімався страшенний галас, бо вчитель, нервова людина, кричав, хвилювався. Так пройшов перший рік школа вступила в новий рік свого життя. Хати знову найняті, але платить за їх селяне одмовились, других же коштів на платіж не видно, а ще крім того начальство прислало третього вчителя, котрому, як і першим двом, немає де жити, і приходиться йому поневірятися трохи не по „сусідах”. Всі гаразд знають це, але чи то не мають спроможности, чи так не хотять вивести школу з такого становища. На скарги вчителів одна порада: —„трохи, трохи ще потерпіть”. Що до самих тутешніх селян, то треба сказать, що такої прихильности такої живої цікавости до освіти, не доводилося бачити.
С. РАХНИ-ЛІСОВІ (на Поділлі). На селі. З великою радістю прийняли наші люде газетну звістку про вселюдну освіту на Поділлі. І радість наша не без причини. На все наше велике село, в якому найдеться скільки сот хлопців шкільних літ, є тільки одна міністерська школа, В першу групу цієї шкоди приймають кожний рік не більше, як 30 хлопців, бо на всі 3 групи приходиться всього 60 місць; не диво, що в школу попадають тільки щасливчики, а всі другі з плачем вертаються додому. Вчити хлопця в теперішній час треба, бо землі на всіх ніяк не стане і комусь прийдеться на стороні місця шукати, а де він його найде, коли ні грамоти, ні ремества не знає? Та й без того кожному з нас хочеться, щоб син його не був темний і хоч в свято міг що-небудь прочитати. Цього року в дні прийому де-котрих дітей і навіть батьків, які їх приводили, приходилося мало що не силою випроважувати з школи. Серце розривалося, коли мусіли одного хлопчика, який причепився і ногами і руками до шкільної лавки, відривати од неї. Він тоді тільки вступився, коли його налякали стражником. Ще гірше приходиться тим, хто, скінчивши міністерську школу, хоче вчитися далі. В нас є цілий гурток таких дітей —і вони ходять пішки літом і зімою за 7 верстов в містечко Шпиків, де є 2-класна школа. Видко, хотять вони вчитися, коли ходять за наукою по 14 верстов в день. В нашім селі живе 4, як не більше, тисячі людей, а про те для наших синів є всього одна школа. Біда та й годі! Без школи мало не гірше, як без хліба. Громада ваша не відказалась би навіть місце і будинок під школу дати, аби тільки був дозвіл, аби учителя нам прислали. Кріпко журилися ми цим ділом, а от тепер може на рік нам не прийдеться так бідувати; може і в наших темних очах коли-небудь розвидниться і для наших дітей засвітить сонце науки.
С. ЧОБРУЧІ, тираспольського повіту (на Херсонщині). „Сто могил". Коло цього села є місцевість, що зветься „Сто могил” . Тут було колись давно кладовище. Тепер селяне взялися роскопувати його в надії знайти всякі стародавні добра. Пороскопували так, що всюди в цій місцині лежать тепер кістки людські, шматки стародавньої посуди та иншої старовини, що була в землі разом з мерцями. Побачив це все херсонський археолог В. Гошкевич та й просить тепер, щоб Імператорська Археологична комісія спинила таке хижацьке роскопування могил і сама взялася обслідувати цю інтересну місцевість.
