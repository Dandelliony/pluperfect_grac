КУЛЬТУРНО-ОСВІТНІ ЗАВДАННЯ КООПЕРАЦІЇ.
Скрізь по селах є ріжні кооперативні т-ва: —сільсько-господарськ, споживчі, виробничі та инші. 
Більш певнішою підвалиною в роботі кооперативів може бути свідома участь у кооперації широках верств селянства, яке повинно стати дійсними членами того чи иншого ксоп. т-ва. 
Така свідома участь може бути викликана тільки широко поставленою культурно освітньою працею кооперативів і то не лише серед своїх членів, а й серед усього селянства. Це як раз дуже мало провадиться нашими кооператорами, які часто дбають за великі торговельні обороти та прибутки, а про цю важливу справу майже забувають. 
Гарно поставлена культурно-освітня робота кооперативів могла-б дати їм добру підтримку, як з боку відношення до них селянства, так і збільшення матер'яльної бази й розвитку їх діяльности. 
Культурно-освітня праця кооперації повинна полягати в тому, аби дати своїм членам і решті селян певні відомости про кооперацію та її завдання в ріжних галузях господарчого жаття країни й самого селянського загалу. Така праця зачепить і инші боки культурно освітньої та політ - освітньої роботи. 
Провадити культпрацю кооперативи повинні в тісному зв'язку з  иншими політосвітніми установами: сельбудинками, хатами-читальнями, клубами й т. н., засновуючи при них кооперативні кутки та гуртки. 
Крім того, при кожному кооперативі обов'язково мусить бути хоч маленька книгозбірня з книжками по всім галузям кооперації, приступними для зрозуміння кожному, навіть малописьменному селянинові. Потрібно тільки стежити, щоб книжки в ній не залежувалися, а дійсно читалися селянами. 
Також гарними й приступними формами провадження культурно-освітньої роботи кооперації є популярні лекції, розмови, ліспути й т. и. Корисно під час лекцій пояснювати свою розмову картинками чарівного ліхтаря, або кінематографа, звичайно, коли вони є в т-ві. Взагалі можна знайти багато способів і шляхів для переведення цієї праці, — треба тільки, щоб кооперативні т ва більш активно взялися до нього.
