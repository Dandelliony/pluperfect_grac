До „первобытнаго состоянія “
Потроху та помалу ми все більше та більше наближаємося до „первобытнаго состоянія." І-незабаром, здається, настане день, коли ми, задкуючи, прибьємося до берега, од якого одпливли кілька часу тому і гадали, що одпливли далеко... 
Поки там Дума збереться обміркувати законопроект, що до преси і взагалі друкованого слова, і замісць „тимчасових правил“ встановить певні закони, то від так званої конституційної волі друкованого слова тілько одна память зостанеться. Духовній власті мало того, що закони наші добре захищають віру, церкву і представників її від усяких напасників і суворо карають за всякий вчинок чи навіть необережне слово навпроти віри чи церкви. Цю оборону духовна вдасть вважає за занадто малу і невідповідну меті. 
Духовній власті треба захистити православний люд від „неправыхъ, ученій и толкованій". Щоб досягти цього, Св. Синод має встановити „Правила церковнаго наблюденія за произведеніями почати“. Проекта таких правил уже уложено і незабаром він має увійти в життя. Згідно з цим проектом при Св. Синоді засновується спеціяльний „наблюдательный комитетъ“, а при кожному єпархіальному архиреєв —„наблюдательньїе по дѣламъ литературы органы“. Всі ці органи духовної цензури мають стежити за пресою і літературою, і не тільки „подвергать осужденію“ та застерігати православних від того, що не подобається духовним цензорам, а і доводити представникам власти для того, щоб тягнути органи преси чи авторів до суду. 
Таким чином може статися, що незабаром в Росії поновиться духовна цензура, котра матиме ще більшу силу, ніж колишня.