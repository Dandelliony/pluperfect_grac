Докладна записка
Про напрямок діяльности товариства „Київська Просвіта", вмслухана на засіданні губернського в справах товариств присутствія 8 апріля року 1910.
В ч. 100 „Кіевлянина" з'явився цей надзвичайно цікавий офіціальний документ, на підставі якого скасовано було 8 апріля цього року „Товариство „Просвіта" у Київі", Бажаючи задовольнити цілком зрозумілу цікавість українського громадянства взагалі і членів покійної київської Просвіти" з'окрема до цієї „Докладной Записки", передруковуємо П в українському перекладі в нашій газеті. 
Товариство чимало разів „пояснює" в своїх брошюрах, що таке революція та повстання. З приводу англійської конституції, наприклад, ми зустрічаємо пояснення; „Податки дає народ самохіть; королі мають уживати свої права королівські тільки на добро своїм підданим; народ має право сходитися, щоб спокійно обмірковувати свої потреби і прохати задовольнити їх; як що народ починають гнітити і не зважають на його прохання та вмовляння, то він може збройною рукою обстати за свої права" (Штати, ст. 34). З американської декларації року 1776 читач довідається, що „всі люде на світі мусять бути рівні і мати однакові права на життя, на волю, на щастя, і прав цих ні в кого відняти неможна; щоб забезпечувати Ці права, народи мають собі уряд; коли Уряд почне заводити в країні лад такий, що ламає вільности народні, то країна має право зректися того уряду, а замісць іиго завести в себе новий лад державний, хакий, який найдужче задовольнятиме всіх людей у державі і забезпечуватиме щасливе життя (Штати, ст. 84—85). Про англійську революцію за часів Карла І, яка закінчилася його убивством, ми довідуємся, шо „парламент судив короля за повстання (?) проти народу" (Ірланд., ст. 12). В цій же такі брошюрі (на ст. 25) оповідається, що „по всій Європі рос котився грім великої французької революції і зробився гаслом до повстання проти всякого гніту й неволі усім пониженим і пригніченим народам". Автор цієї ж самої брошюри докоряє (на ст. 35) ірландському демагогові О‘Коннелеві за те, що він не скористувався „неспокоєм серед народу, частина котраго рвалась до озброєного повстання, і погубив почату справу (парлаиенської автономії) своєю прихильністю до законнйх способів та до мирного супокійного поводження а громадських справах". Про французьку революцію року 1848 ми довідуємося, що „вона переки нулася і в инші країни, між иншим і в австрійську Буковину; починають і тут люде прокидатися з вікового сну та братися до нового життя, починають думати про своє становище та шукають способу, щоб вийти на битий шлях; на Гуцульщині почався бунт проти панів; керував ним посол до першої Державної Ради (як наша Державна Дума) Лукіян Кобилиця, котрий зібрав ватагу гуцулів і стяв нападати та грабити панські двори й маєтності, судив винуватих, призначав суддів та присяжних, а так само й инших начальників" (ст. 28).
 Питання про політичну неблагонадійність брошюри розглядають з дуже виразного погляду. „Політичними злочинцями називають по судах таких людей, що І повстають проти якихсь порядків в дер-! жаві; дуже часто ці ж люде бувають чес-і ні й розумні і повстають проти негарних порядків, оступаються за людські права; та всякій старшині не хочеться переміняти своїх порядків, то вона й карає таких людей* (Ірланд,, ст. 7*). „До того часу, поки не було заведено в Ірландії „НаЬеаз Согриз", а ній, як і по других сторонах, уряд міг арештувати кожного чоловіка, хто тільки йому був чимсь нелюбий, і держати в тюрмі, скільки завгодно, хоч би чоловік був і зовсім ке винний; особливо часто арештовували таких людей, яких вважали політично „неблагонадійними" і держали їх в тюрмі довгий час* (Ірланд., ст. 22). В ХУИ віці „з Англії до Америки засилали багато нещасних, були серед їх злочинці, але було багато розумних, освічених, чесних людей: напр,, король Яків II заслав у колонії тих, що були повстали проти його* (Штати, ст. 26). 
Народне представництво авторі брошюр визнають тільки щиро демократичного гатунку. „В новій Зеландії року 1858 заведено булл місцеве самоврядування, це б то почали давати порядок виборні посли, а губернаторові стало зовсім мало волі; тепер в цій країні порядкує рада з народніх послів, вибраних вселюдним, простим, рівним і таємним голосуванням, без ріжниці віри, полу й національносте, то б то порядкує сам нарід; і сталося дивне диво: за кілька десятків
*) Автор докладної записки, як показує скорочена назва книжки („Ирланд."), на котру він покликається, мав на думці видану „Товариством „Просвіта" у Київі" книжку д. Д. Дорошенка „Оповідання про Ірландію". Та в цій книжці не тільки на ст. 7, але навіть і в другому якомусь місці її немає ніг де наведених в докладі уступів. Відповідні уваги можна знайти на ст, 7 книжечки М, Загірньої „Як визволились Північні Американські Штати", або, як її скорочено називає докладна записка „Штатні". Прим ред.
років країна так упорядкувалася, що всім з неї можна брати зразок; і упорядкували цю державу не урядовці, а вільні громадяне, і впорядкували так, що ніякі урядовці, ніяке начальство ніде й ніколи не могли такого зробити навіть за сотні років" (Нов. Зел., ст. B—9). В некролозі, присвяченому памяти нашої першої Державної Думи яко заслугу П зазначено те, що вона розглянула і обміркувала багато запктаннів про незаконні вчинки адміністрації й инших начальників, а також запитання про друкування чорносотенних прокламацій у „Правительственномь Вѣстникѣ“ („Календ.*, ст, 53—54). Закон про вибори до краєвого сейму на Буковині був несправедливий і дуже не на руку селянам, бо на основі того закону більша частина послів виходила з панів-дідичів (Буков., ст. 31). 
 Автор брошюри про американські штати висловлює дуже виразно погляд на конечну потребу того, щоб адміністрація була підвладною у народу. В колоніях розмір платні губернаторам визначав сейм що року, через те губернатор берігся кривдити колонистів, щоб вони йому не зменшили плату, (ст. 9 —10). „Уряд в колоніях був не на те, щоб гнітити народ; він мусів тільки пильнувати, щоб усе робилося по закону; закони не уряд вигадував, а народ сам собі писав", (ст. 20). „Коли ж цілий народ зречеться додержувати якого закону, то виходить, що цей закон або несправедливий, або не гарний народові", (ст. 49). „А уряд люде заводять не на те, щоб він допомагав кільком людям запанувати над громадою; уряд, старшина —-то тільки уповноважені громадські; як що вони умисне або хоч і незумисне не справляють своїх обов'язків, то громада може відняти в їх (то б то в адміністрації і депутатів) ті права, що їм доручила,
і вибрати собі кращих*, (ст. 35). Аналогичні тенденції помітні і по других брошюрах. „Порядкував Канадою (з XVIII віці) генерал-губернатор та всякі чиновники; доглядати за ними народ не мав права; без догляду чиновники ті та генералгубернатор дбали тільки про те, щоб добре понабивати собі кишені казенними грішми. Тепер губернатор мусить тільки виконувати, то б то робити те, шо йому загадає народ через своїх виборних" (Канада, ст. 12 і 21). „В Англії, по закону „Habeas Corpus”, коли суддя вважав, що арештовано невинного чоловіка, цей мав право скаржитись на того, хто його заарештував, хоч би це був і сам міністр. Це дуже обмежувало самоволю поліції і всякого начальства“ (Ірланд., ст. 23). „З 1853 року Новою Зеландією став порядкувати сам народ, при цьому виявилося, ідо війська там зовсім не треба, бо вся країна серед моря на островах, сусідів немає і через те воюватися нема з ким; воюватися ж з своїм народом справжньому народньому урядові немає потреби, значить і „внутрішніх ворогів“ там немає. Бею поліцію там настановляють і скидають земські та городські управи, через те й не йде вона проти народу“ („Нов. Зел., су. 8—9). 
Брошюри, маючи на меті читача з простого народу, часто оповідають про аграрне питання, і цітат такого змісту можна кавибірати надзвичайно багато. „В Італії, за часів Гракхів, скрізь, скільки оком засягнеш, рос кинулись величезні лани заможніх людей; прості люде тулились в тісних містах, не маючи й клаптя поля, щоб себе з сем'єю прогодувати (Гракхи, ст 5-6). „Инший трибун було й бачить надроднє бідування, та нічим цьому лихові не запобігає, бо не хоче проти самого і себе йти та проти своїх близьких, так само багатих і вельможних людей“; заслуга ж Тіберія Гракха „в тому, що списав він такі закони, щоб земля хліборобам досталась" (ІШет, ст. 7). „Казенну землю в Італії захопили в свої руки великі паки та багатирі, і хіба тільки манісенькі клаптики з неї иноді випадком діставались до рук хліборобам-селянам" (Ibidem, ст. 12). Тіберій Гракх обстоював ту думку, що „селян конче треба забезпечити землею, а для цього безземельним нарізати землі з казенних участків, поодбіравши їх од багатирів; нехай вони сами та діти їхні й онуки і працюють собі на цій землі, невеличкий даючи чинш у казну; держава повинна це зробити, бо нові ж землі повоювали не аристократи, а ввесь римський народ, тоб то та сама біднота, що тепер з голоду пухне" (Ibidem, ст. 19). „В Ірландії, з половини XVII віку, починається доба лютої і неперестанної боротьби за волю та землю, боротьби, що провадиться аж до наших часів, і досі ще не скінчилась; багато сліз і крові коштувала ця боротьба ірландському народові, але вона показала, яка то велика сила, коли ввесь народ стає одностайно; вона показала світові нові способи боротьби — не тільки зброєю та повстаннями, але й инші, мирні способі — боротьбу словом, страйком, бойкотом, чим борються переважно скрізь тепер пригнічені люде проти своїх гнобителів і визискувачів" (Ірл., ст. 12 —13). „У нас, в Росії, на Кубані чужогородні єднаються, вимагають од хазяїв доброго заробітку, а по де-яких од діл ах навіть умовляються не ставати до роботи за малу плату (страйкують). В лабинському повіті року 1906, коли прибутні робітники та хліборобські машини зменшили заробітки, чужогородні заворушилися і виставили такі домагання: 1) хазяї повинні дати роботу тим, хто з неї живе; 2) через це вони (хазяї) мусять порати землю та збірати урожай найманими робітниками, а не машинами. Хазяї мусіли згодитися" (Козаки, ст. ЗО) *). „В Новій Зеландії уряд (або краще сказати сам народ через своїх послів) завів примусовий, силуваний викуп землі, себ то, як що великоземельник не хотів продавати землю своєю волею, то уряд примушував його продати, і тоді вже ціну за землю визначали вибрані на те судді; видима річ, що уряд народній не жалує витрачати гроші, коли з того виходить добро народові" (Нов. Зел., ст. II). „Новозеландський щиронародній уряд справді дбає про те, щоб земля була у народніх руках, а не в багачів. Новозеландці кажуть, що дбати про те, щоб народові було гарно, може тільки сам народ через своїх послів, — через те й послів у народню раду мусить вибірати ввесь народ, усі дорослі люде. Але новозеландці хочуть ще инакше впорядкувати земельну справу; де далі, то все більше говорять там про те, що земля не може належати окремим людям, хоч би й хліборобам, а мусить стати власністю державною, власністю народньою, громадським добром" (Ibidem,  ст. 12—13). „Мабуть уся земля стане там власністю всієї держави, добром усього народу; кожен, хто схоче стати хліборобом, завсігди знайде собі землю, а громада дасть йому, що треба до господарства, бо тоді ж (за кооперативів) не тільки земля буде громадською, а й худоба, і хліборобський
І , *) Тут знову сталася така ж помилка, про з яку ми згадували попереду, бо зазначену цітату | взято не з брошюри М. Драгоманова „Про ук| раїнських козаків татар та турків" (скорочено І „Козаки", (а з книжечки д, П. Капельгородсько| го: „Українці на Кубані" (ст. ЗО), або, як ско- I рочує назву цієї книжки докладна записка ' „ Кубан. и — прим. ред.
струмені —усе буде спільне, громадське; або ще так можна сказати, що тоді громадську землю і поратимуть громадською худобою і громадським струментом. Як буде такий лад, то не буде тоді злиднів та голодування, а хлібороб житиме в добрі" (ІЬідет, ст. 14 —15). Цікавий погляд автора брошюри „Брати Гракхи" на значіння для селян війни, що провадить держава. „Всі щасливі війни та здобутки Рима пішли не на користь, а тільки на шкоду селянству. На війні воно перше груди свої під ворожі мечі наставляло, перше й головами накладало, зате ж після війни всі вигоди доставались не кому, як тільки найбагатшим людям та вельможному панству —аристо- (Гракхи, ст. 11) „Виходило так", провадить далі автор брошюри (ст. 12), „що римський простий народ гинув на війні та головами накладав не за-ради всієї держави, то-б-то всіх громадян, і не для себе самого, а за-ради вигод та корнети для жменьки вельможних аристократів, за-ради того, шоб збільшити достатки тим людям, що й так їх мали без ліку". „І сталося так, що ті, хто багато земель повоював, лишилися сами без клаптя поля" (Ibidem, ст. 13) „На війні начальники", казав Тіберій Гракх народові, „закликають бідних людей обороняти батьківські могили та инші святощі, але це облуда, бо жаден з тисячі (убогих) римлян ні власного двору не має, ні батьківських могил не пам'ятає. Кров свою вони ллють хиба тільки на те, щоб инші жили в достатках та рос кошах. їх (простих римських людей) чужі люде за панів усього світу мають, а навспражки навіть клаптя поля їм бракує, бо все пішло в инші нетружені руки, що вміють добре загортати собі чужу працю та чужим потом живитись" (Ibidem, ст. 20).
Цілком таку саму думку висловлює і ця цітата про податки на австрійській Буковині: „Всі податки, як звичайно буває, платили сами селяне та мішане, а бояри, ченці та урядовці то-б то найбагатчі люде, не платили нічого" (Вуков., ст. 22). Цікаво оповідається в иншій брощюрі про те, звідки пішли гербові знаки оплату: „Англійці намислили поводитися з колонистами (північно-американцяии) не навпростець, а хитрощами; вони вигадали не просто збірати з колонистів гроші, а завести в колоніях гербовий папір англійський і наказати, щоб по судах і по всіх урядових інституціях не приймано від людей нічого написаного на звичайному, а на гербовому папері" („Штати", ст. 37). Соціальну платформу видавництва „Просвіта" змалювати можна такими рядками з брошюри „Праця і капитал* (ст. 18 —20): „Жіночі убори, оздоба в покоях, наїдки та напитки, потрібні на один вечір для панського бенькету, нехай, скажімо так, коштуватимуть сто тисяч карбованців. Щоб постачити все це, треба загаяти мало не сто тисяч звичайних робочих днів. Трохи не триста тридцятеро чоловіка повинні були б працювати мало не цілісінький рік (більше як триста днів), щоб усього того настачити, шо за один вечір спожито; а тимчасом більшість із тих робітників, що. марнують свою працю на ці рос коші для заможніх людей, сами дуже бідують та ходять, латками світючи. Ткач, що тче дуже тоненький батист, часто не має з чого сорочки своїй дитині пошити; робітниця, що збавляє собі очі, делікатні мережива виплітаючи, хиріє і врешті кокає через те, що за працею не доїдала та неЦдосипляля, а ті робітники, що оксамитні шовк виробляють, зімою не мають теплої одежини, щоб стужі не боятись. Кравці та швачки, жінота, що квітками
торгує та по крамницях служить, живуть у злиднях, хліба шматка часом не маючи. А тимчасом усі ці трудящі люде мусять радіти тому, що дуки свов добро циндрять, бо коли б не так було, то довелося б їм гинути в голоду. Але як би всі ці триста тридцятеро чоловіка цілий рік виробляли простий ситець, сукно, чи якісь инші всім потрібні речі, то здобутками од такої праці не тільки вони сами гарно та добре могли б зодягтися, але постачили б цих річей стільки, що і вдвоє більше людей мали б пристойну одежу. А ось другий приклад. Заможний чоловік ставить собі кам'яницю і коштує це його, беручи всі втрати, скажімо, триста тисяч карбованців. Це власне ціна цілорічньої праці аж тисячі чоловіка, що будують та до ладу доводять будинок тільки для одної сем'ї. А скільки б то простих, але гарних та просторих хат змогли б оці самі люде за той рік поставити. От ми й бачимо, що, коли б велика частина робітника не повинна була постачати тих річей, що за ознаку рос кошів вважаються, то їхня праця пішла б на те, щоб вироблювати речі, потрібні усім людям. А за наших часів машинами можна виробити так багато користних річей, шо стало б їх на те, щоб задовольнити потреби геть усіх чисто людей; та й часу на вироблювання їх не багато б довелося загаяти... Всім людям буде б тоді краще жити, кожен би міг здобути собі добру освіту та не журитись так дуже шматком насущного хліба, як тепер доводиться“. 
(Кінець буде).