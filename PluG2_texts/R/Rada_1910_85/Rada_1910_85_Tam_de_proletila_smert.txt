Там, де пролетіла смерть…
Великий сірий будинок. Темні вузькі сходи з бокового входу ведуть в маненьке помешкання з 3-х невеличких кімнаток. 
Бідно тут! Кілька портретів українських письменників тілько й є окрасою хати. Серед них величезною своєю постатю визначається портрет Шевченка. 
То помешкання бувшої „ Просвіти",.. 
Тихо, жутко якось тепер тут, мов би смерть витав серед хати!.. 
Ще 2—3 дні тому вечорами, як тілько засвітять світло, хати наповнялися живими голосами людей, що зійшлися сюди, в цей далекий від центра куточок, віддати кілько годин свого вільного часу культурній праці за для свого темного рідного народу. Молоді, повні надій юнацькі очі і очі тих, що вже втомилися на довгім шляху життя, однаково світилися вогнем енергії та віри в своє діло. Померші письменники оточили живих і проводарів їх заповітів, мов би приймаючи участь в спільній праці. Тісний куток далеко за північ гудів, мов вулик з бджолами. 
Кипіло життя, жила віра в необхідне, живе, як саме життя, діло. 
А зараз як там тихо, пусто, страшно... 
Велетень-портрет сумно дивиться в цю пустку і мов би прислухається до цієї дивної тишини! 
Чому кинули його ті, яких він навчив любити й працювати за для свого краю, в чиїм товаристві він почував себе так, як в рідній, коханій родині. 
Вічно живий, він не розумів, що тут витає смерть! 
Але хиба справді смерть?.. Смерть є знищення матерії. Дух не вмірае. Він живе... Хто знає, скілько. Душа помершого має владу й силу над живими цілі віки, цілі тисячоліття. Душі великих живуть серед нас; вони розбуджують в нас душу... 
Живе й житиме народ, з яким так близько живе душа великого поета. Вія не вмре, поки є живі джерела життя. Нема смерта там, де живе велика душа мерця! Не треба суму, не треба жаху! Будемо жити, жити... Будемо витати гибель форми, як тільки форми, словами французів, що кажуть: „Le roi est mort - vive le roi !“