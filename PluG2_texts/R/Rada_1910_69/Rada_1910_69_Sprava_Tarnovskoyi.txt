Справа Тарновськоі.
Зранку 23 марта дає посвідчення мати убитого графа Комаровського.
На засідання зібралося багато людей. Комаровська часто плаче і це впливає на присутніх.
Вона заявляє, шо не згожувалася на те, щоб її син одружився з Тарновською, бо знала добре про минуле життя її, але коли син заявив, що він без Тарновської буде нащасливою людиною, бо дуже її кохає, то Комаровська довго не сперечалася і згодилася, щоб він одружився з Тарновською.
Телеграму про смерть сина вона одержала у Орлі і негайно виїхала у Венецію. Ідучи туди, вона із газет довідалася про те, що її сина було вбито.
Вона гадає, що сам Наумов, без впливу Тарновської, ніколи-б не зробив такого злочинства, бо він навіть приятелював з Комаровським.
Та й за для чого йому потрібно було убивати Комаровського?
Йому-б і в голову не спала така страшна думка
Графиня пригадує, що Тарновська иноді довго розмовляла з Наумовим. А це вона робила завжди, коли бажала на кого вплинути. Тарновська ще дуже добре знала, що її очі мають в собі якусь незвичайну силу, що скоряє їй всіх, на кого тілько вона пильно подивиться. І от своїми очима і красномовністю вона скоряла собі всіх, що були біля неї, навіть маленький онучок графині, син Комаровського, дуже покохав її.
Слухаючи посвідчення Кемеровської, Наумов часто затуляє руками обличчя. Тарновська сидить нерухомо.
Далі графиня розповідає, що її син не хотів застраховувати себе і що напередодні убивства графа Тарновська явилася до управляющого графовим маєтком і роспитувала, чи багато він коштує. Довідавшись, що на маєткові є борги, вона начеб-то хотіла їх виплатити.
Один із оборонців Тарновської вдався з проханням до суду, щоб Тарновській знову дали проглянути ті листи, що вона не признала за свої, бо вона має їх пильніше переглянути.
Після обіду читаються письменні посвідчення тих свідків, що сами не мали змоги приїхати в суд.
На вечірньому засіданні Тарновській подають листи. Вона довго продивляється їх і потім рішуче заявляє, що ці листи написано не її рукою. Секретарь читає листи в голос. Із змісту листів видко, як Тарновська крок за кроком скоряла собі Прилукова і як Прилуков силкувався її покинути та ніяк не міг цього зробити. 24 марта засідання суду не було, бо заслаб прокурор..
Недавно Прилукова пересадили на инше місце, далі от публіки. Причиною до цього був анонімний лист, присланий предсідателеві суду. В тім листі писалося, що Прилуков хоче скористуватися тим, що сидить близько од публіки. Він уже давно сповістив свого товариша, щоб той непомітно передав йому або револьвера, або отрути і все те уже заготовлено і тілько чекають випадку — коли можна буде непомітно передати. Коло Прилукова поставили ще й третього карабінера.
Почуває собе Прилуков не добре. Ті посвідчення, що багато свідків дають на користь Прилукова, —не роблять на нього і найменшого вражіння.