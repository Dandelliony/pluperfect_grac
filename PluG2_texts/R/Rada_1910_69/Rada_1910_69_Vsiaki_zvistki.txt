Всякі звістки.

ПЕТЕРБУРГ, 24. Особливий з'їзд при равинській комісії ухвалив виключити з звичайної форми єврейської присяги зовсім лишні слова; „и не по иному скрытому во мнѣ смыслу, а по смыслу и вѣдѣнью приводящихъ меня къ присягѣ. Крім того з'їзд визнав, що рабини не мають права вінчати євреїв з караїмками, коли на це нема дозволу караїмського духовного начальства.
РІГА, 24. Діректор завода „Мотор" Калеп дає студентському гурткові повітрелітання для літання аероплан Райта.
РОСТОВ-НА-ДОНУ, 24. На 791 верстві владикавказької залізниці невідомими убито будочника, його жінку й дітей та підпалено будку.
ВІЛЬНА, 24. Особливе присутствіє судової палати з участю сословних представників засудило за підроблювання списка присяжних засідателів секретаря суду Глудкина до позбавлення особливих прав та до арештантських рот на рік і шість місяців. Наркевича й Левковича, які підбивали Глудкина до підроблювання, виправдано.
РІГА, 24. Помер перший в Росії інженер-електрик Голинський. 
ПЕТЕРБУРГ. 24. Відомй союзник і українофоб проф. Соболевеький через непорозуміння з радою союзу кидає союз „ист.-р.“ 
МОСКВА, 24. В Москві 6 апріля розглядатиметься справа соц.-рев. Як виявляється, всі вони були спровоціровані відомою провокаторшою Жученковою, діяльність котрої недавно роскрив Бурцев.
ПЕТЕРБУРГ, 24. Арештовано начальника ст. „Кикерино" балтійськ. залізн., який контролючи вагони, обкрадав пасажирів. Тепер начальник прикидається божевільним.