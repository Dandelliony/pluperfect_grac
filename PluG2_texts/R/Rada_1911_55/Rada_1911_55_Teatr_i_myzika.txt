Театр і музика.
— Городський театр. „Карменъ". Марія Гай вже втрете приїздить до Київа й виступає все з однаковим репертуаром, а проте сімпатії публіки до неї не зменшуються. Не зважаючи на неможливо високі ціни, в театрі на гастролях І ай усе буває повно. Секрет цього незмінного успіху артистки безперечно лежить в її видатних данних, як вокальних, так і сценичних. Гастрольна сістема, шкодлива для розвитку артистичної індівідуальности, над Марією Гай не має ніякої сили. Вона й тепер,як і чотирі роки тому, найкраща й найцікавіша з усіх Кармен. Тільки голос артистки звучить трохи не так, як колись, але це, може, явище випадкове. 
Зовсім до иншої категорії співців належить д. Зенателло. Це — типовий італійський артист з солоденьким голосом і шаблоновими рухами. Співає він приємно, але вважатись видатним артистом він не має ніякого права. У Росії можна знайти досить багато таких тенорів. 
Спектакль у цілому робив вражіння дійсно-гастрольного. На сцені — вавилонська „мішанина язиків", в оркестрі — купюри (увертюри до 2 і 3 актів), кори, особливо мужеські, розминались з оркестром. За діріжорським пультом був д. Штейнберг, якому цілком незаслужено аплодірувалн після увертюри до 4-го акту, відограної грубо й з дешевими претензіями. М. Григ...
— Городський театр. На четвертім тижні великого посту в городськім театрі відбудуться три духовних концерти. Хор і оркестр городського театру при участі солістів д-к Воронець і Рибчинської та д.д. Тіхонова й Долініна виконають „Реквієм" Верді, ще ніколи не виконуваний у Київі. Концертами діріжіруе д. Штейнберг. Прибуток од концертів піде на користь участників. Білети вже продаються в касі театру.
— Труппа І. Г. Березняка грала в Моршанську з Різдва до великого посту. Виставлено було такі пієси: „Хмара", „Циганка Аза“, „Мазепа", „В кого гроші, той хороший*, „Дай серцеві волю, заведе у неволю", „Ой, не ходи, Грицю", „Чарівниця", „Борці за мрії", „Тарас Бульба“, „Мартин Боруля", „Сорочинський ярмарок*, „Нещасне кохання", „Глитай абож павук", „Недолюдки", „Мати-наймичка", „Степовий гість", „Маруся Богуславка", „Бурлака", „Суєта", „Повернувся із Сібіру", „Наталка-Полтавка", „Сватання на Гончарівці", „Лиха іскра поле спалить — сама счезне", „За волю і правду", „Пошились у дурні", „Майська ніч", „Дорогою ціною", „Душогуби", „Сатана", „Вій", „Житейське море", „Запорожець за Дунаєм", „Перед волею", „Запорожський клад". Збори були по 126 карб, на круг за 33 спектаклі. Трупна тепер переїхала в г. Бузулук, самарськ. губ., де гратиме увесь піст, а на Великдень розпочне свої вистави в Сібіру, в гор. Кургані, Тобольської губ. 
В труппі ЗО чоловіка.