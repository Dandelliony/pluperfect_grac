Останні вісти.
(З газет та по телеграфу).
Вшанування пам'яти Шевченка.
РОМНИ. Городська дума з поради гласного д. Данилова постановила назвати кращий бульвар Шевченківським, а вулицю поблизу Тарасівською. Постановлено засадити бульвар деревом, обнести огорожею і поставити в йому бюст поета, який вже вилито в земській гончарній майстерні. ( Власн. кор.). 
ТАГАНРОГ. „Общество образованія", задопомогою місцевих українців, влаштовує 12 марта в городському театрі святкування пам'яти Т. Г. Шевченка. Програма цікава. Прибуток піде на пам'ятник поетові у Київі. (Власн. кор.). 
ЧИГИРИН. Одержано дозвіл на впорядкування Шевченківського вечора, який незабаром одбудеться. Чистий прибуток піде на пам'ятник поетові у Київі. На вечір запрохано кобзаря. (Власн. кор ). 
ВАРШАВА. Українська „Громада" в Варшаві упорядковує 13 марта Шевченківський вечір. (Власн. кор.).
Штраф на газету.
ВАРШАВА. За повідомлення фамілій арештованих "Wiadomosci Godzienne" оштрафовано на 25 карб. (Власн. кор.).
Авіація.
ВАРШАВА. Т-во „Авіата“ одержало дозвіл влаштувати майстерні і аеродром. В марті одкривається школа пілотів для офіцерів і нижніх чинів. (Власн. кор.).
Виставка листовних карток.
ВАРШАВА. Одкрилась виставка листовних карток і приладдя для писання. Т-во „Разсвѣтъ“ впорядило український кіоск з картками українських художників і на українські теми. ( Власн. кор.).
Чутка про одставку Столипіна.
ПЕТЕРБУРГ. Напевне відомо, що в суботу ввечері Сголипін подав прохання про одставку. В Думі ходять чутки, що одставку принято. Кандидатом на прем'єра називають Коковцева. Ходить поголоска, що можлива одставка голови Д. Ради Акімова, а на його місце призначено буде П. А. Столипіна.
Росія і Китай.
ПЕТЕРБУРГ. В міністерстві закордонних справ одержано китайську ноту, яка не владнує російсько-китайського конфлікта. Нота задовольняв тільки одну вимогу Росії, про другу ж не дано певної одповіді. Російський уряд буде енергійно домагатись, щоб задовольнено було всі його вимоги. Російському посланникові дано категоричні і рішучі інструкції домагатись задоволення претензій Росії.
Склад зброї в с. р. н.
ПЕТЕРБУРГ,На царсько-сельському вакзалі арештовано сторожа Михайлова, який продав купцеві револьвер. Махайлова потрушено, і в кватирі його знайдено ще чотирі револьвери. На допиті Махайлов сказав, що він агент у ганчірника Алексеєва. Поліція потрусила Алексеєва і знайшла в його 10 револьверів. Алексеєв признався, що револьвери він дешево купував у ділопроізводителя літейно-рождественського союза рус. народа Махайлова, що живе при канцелярії одділу, В канцелярії союзницького одділу витрушено 12 браунінгів, патрони, холодну зброю і листування, з якого довідалися, що єсть ще центральний склад. 
На складі союзників було 200 револьверів, 185 роспродано. В діло замішаний „ Сашка Косой“. Управляв складом Юскевич-Красковський.
По вищих школах.
ПЕТЕРБУРГ. Вислано п'ятьох студентів, членів колишньої коаліційної ради. 
Випущено з-під арешту і висилають з Петербурга під догляд поліції дванадцять студентів. 
В у-ті одбулося 46 лекцій з 80. 
Гучков одвідав Кассо, і сказав йому, що багатьох студентів увільнено без всякої вини. Кассо обіцяв прийняти знову тих, про яких ректор скаже, що вони не брали участи в заколотах. 
ХАРЬКІВ. Коаліційна рада оповістила, що студентська забастовка припиняється. Увільнено ще 15 студентів.
Всякі звістки.
ПЕТЕРБУРГ. в „Рѣчи" повідомляють з Севастополя: Христенка арештовано, поки він не положить 20.000 карб, в заставу. Він сказав, що фальшиве свідоцтво купив. 
В справозданні про результати призива 1910 року говориться, що од військової повинности ухилилось 94 тисячі. 
ОДЕСА. Буря наробила в городі і на морі багато шкоди. Зіпсовано багато телефонів, поламано дерево. На морі з суднами були нещастя.
КАТЕРИНОСЛАВ. За приналежність до партії соціал-революціонерів робітника Позикова судова палата засудила в каторгу на 12 років. Робітників Геба й Воротникова за принадлежність до залізничої соціял-демократичної групи приговорено на поселення. 
В роковини смерти вбитого депутата Караваева на могилі його одправлено панахиду.
За кордоном.
ПЕТЕРБУРГ. З Відня повідомляють про смерть письменника П. Альтенберга. 
Одбулася в Відні перша демонстрація женщин за виборче право. 
ОДЕСА. З Парижа повідомляють, що Пастеровський інститут організовує наукову експедіцію в киргизькі і калмицькі степи для вивчення, звідкіля росходиться чума. На чолі експедіції І. І. Мечников.


