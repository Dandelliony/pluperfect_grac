ПО РОСІІ.
— Законопроект про слуг. Комісія по робочому питанню внесла на загальні збори Державної Думи доклад по законопроектові про прийом домашньої прислуги. Відсутність в нашому сучасному законі постанов, які регулюють відношення хазяїв до своєї прислуги, утворює силу непорозумінь, породжує неприємні відношення між хазяями і прислугою. Відсутність ясного закону веде до утисків з боку хазяїв. Домашня прислуга, привикнувши до невідповідальности, часто не розуміє своїх обов'язків, а це понижає моральний рівень прислуги. Новий закон про найом прислуги явився б послідовним кроком в робітничому законодавстві. Через це комісія визнає потрібним видання подібного закону. („Р. В.“)
— Плата за каліцтво. Міністр доріг вніс в Державну Думу законопроект про плату залізничим служащим за каліцтва, які вони потерпіли на залізницях, виконуючи свої обов'язки. Проект поширюється на всіх служащих і робочих, які мають заробіток не більше 1,500 руб. на рік. Професійні хвороби не дають права на плату. По проектові допомога в випадку каліцтва видається дрібним служащим в розмірі 3/4, а всім иншим і робочим—в розмірі 2/3 з пересічного поденного заробітку. Так само пенсії для особ, що втеряли здатність до праці, назначаються: для дрібних служащих —в розмірі 3/4 рокового заробітку, а для инших робочих —в розмірі 2/3 . Як що служащий або робочий потеряв обидві руки або ноги, або зовсім осліп, або збожеволів, то пенсія видається в розмірі повного рокового заробітку. На випадок смерти покаліченого, на похорон видається 1,12 його рокового заробітку, а пенсія видається його сем'ї: вдові —в розмірі 1/3 заробітку пожизнено, дітям законним 1/6 за життя одного з батьків і 1/4 рокового—сиротам. Одповідае за каліцтво дорога, на якій каліцтво трапилося, хоч би потерпів служащий иншої дороги. Одповідає кожна дорога окремо і кожна вносить потрібні гроші в окремий комітет, який істнуватиме при міністерстві доріг. („Р. Сл.“)
— Губернаторська газета. В Нижньому-Новгороді вийшла недавно чорносотенна газета „Нижегородская Торгово-промышлееная Газета". Газета ця — орган губернатора Хвостова. Щоб поширити газету губернатор одверто пропонує купцям давати гроші на газету. Розповсюджувати її буде поліція. Вже й тепер справник вперто „рекомендує" крамарям нову газету. В газеті будуть проповідуватися чорносотенні ідеї і антисемітизм. („Р.“)
— Лист Шаляпіна. „Рус. Сл.“ наводить лист Шаляпіна до адвоката Волькенштейна. В цьому листі Шаляпін просить В. переговорить з грамофонним т-вом і заявляє, що ні в октябрі, ні другому місяці його не побачать ні в Москві, ні в якому другому російському місті. — Я твердо рішив в Росію не являтися. Ти певно чув, яким нападкам я підпав за 6 января. Я впевнився, як тяжко мене ненавидять, не знаю тілько, з заздрости, чи з чого иншого. Ми знайомі з тобою 16 літ, значить —ти добре знаєш, чи живе в моїй душі холопство і лакейство. Своїми працями я добився того, що маю, я прославив свою нещасну батьківщину по всіх кінцях світу. Чи вже-ж я за ради особистої користи здібний на підлизництво. Подивись, що пише Амфітеатров. Він просто називав мене „подлецомъ", „холопомъ", „лакеемъ". Газети зняли бурю, надали мені авторство якогось безглуздого листа. Тепер я не можу працювати до тої пори, поки не заспокоюсь. Я написав Теляковському, щоб порвав контракт з Царськими театрами. Жінці я написав, щоб скоріше порвала в Росією, продала всі речі, ліквідувала справи і приїхала до мене. Хочу жить у Франції. Рішеная моє остаточне і незмінне.
— Розгром села. Селяне села Щелканова, смоленської губ. скаржуться листом в „Рѣчи", що за невнос податків начальство розорило їх, продавши весь скарб.
