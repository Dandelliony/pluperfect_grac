ДЕРЖАВНА ДУМА.
Засідання 7-го марта.
Роспис міністерства торгівлі.
Предсідатель — кн. Волконський.
Годнев докладуе роспис трат міністерства торгівлі та промисловости по загальній частині, підрахований в сумі 5.911.024 рублів.
Предкальн (с.-д.) визнає, що в межах робітничого законодавства уряд до цього часу нічого не зробив. Од великих обіцянок предсідателя ради міністрів, який між иншим обіцяв в 2-й Думі робітникам волю професіональних союзів, й сліду не лишилося. Замісць законодавчого урегулювання робітничого життя, уряд гадає, що тепер для робітників доволі й поліцейських заходів. Оратор перестерігає, що всі потреби народу, які не мають натурального задовольнення, будуть шукати собі виходу в катастрофі. 
Фаворський (окт.). Підкресливши одну з причин хаотичного становища промисловости — відсутність охорони товарних значків, оратор думає, що міністерство, взявши собі більш широкі завдання культури, утворить на місцях інституції, які, об'єднавшись з торговцями та промисловцями, швидко посунуть російську торгівлю та промисловість вперед. (Оплески). 
Загальні суперечки закінчені. 
При розгляданні розпису по нумерам, Томилов (труд.) звертає увагу міністерства на необхідність організації дрібного кредіту для кустарів. 
Приймаються формули Годнева та бюджетної комісії, котрі мають на увазі потребу заведення відомством в 1911 році порядку в справах видачи привилей за „изобрѣтенія". Роспис приймається згідно підрахункам бюджетної комісії. 
Дмитрюков докладуе висновки бюджетної комісії по роспису горного департаменту, трати якого зменшені комісією на 2.625 рублів і визначену в сумі 22.401.467 рублів. Докладчик наводить, що по більшості побажань Думи відомство зробило дуже мало. Бюджетна комісія радить прийняти формулу про необхідність видання горним департаментом популярно написаних книг та брошур, які мають наукове значіння. 
Кузнецов (с.-д.) вважає дуже не задовольняючими заходи уряду по боротьбі з холерою в донецькому районі, і доводить, що вдови та сироти загибших минулим літом робітників дуже бідують, бо уряд не дав їм ніякої запомоги. Перед лицем нової епідемії уряд, замісць закликати до боротьби громадянські сили і представників самих робітників в лиці їх професійних організацій, улаштовуе потайні з'їзди, які мають чисто канцелярський характер. Одповідальнісхь за майбутню холерну пошесть повинна впасти на уряд та на тих, хто його підтримує. 
Загальні суперечки закінчені. Роспис приймається в підрахунках бюджетної комісії з її побажаннями. 
Предсідатель— Капустін. 
Свенцицький докладуе роспис міністерства торгівлі, по частині торгового мореплавання і портів, підрахованою комісією в сумі 12.475.576 рублів. Докладчик переказує, що більшість побажань, висловлених законодавчими інституціями, уже виконані відомством і що відповідні законопроекти поступили на розглядання думи.
Роспис головного управління землеустройства і хліборобства.
Роспис трат міністерства торгівлі по частині торгового мореплавання і портів приймається в сумах комісії. 
Предеідатель — Гучков. 
По докладові Опочініна без суперечок приймається роспис канцелярії главноуправляющого хліборобством, вирахуваний комісією в сумі 3.177.004 рублів. 
Опочінін докладуе роспис департамента державних земельних маєтків, вирахуваний комісією в 22.966.570 рублів. 
Дзюбинський (труд.), посилаючись на повідомлення з місць, приходить до висновку, що економичні наслідки указу 9 ноября дуже негарні. Закон прямо веде до концентрації земель в руках більш заможних і вносить в село розгордіяш, поділяючи селян на дві половини: общинників, на долю яких перепадають всі адміністративні утиски і власників-володільців, яким дарують всякі вільготи. 
Кропотов (труд.). Для дійсного вирішення земельного питання треба завести не землеустроїтельні комісії з чиновників, а землеустроїтельні комітети з громадських сил. 
Далі засідання було у вівторок.