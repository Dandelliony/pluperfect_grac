Тінь парламентаризму.
Останне голосування Державної Ради в справі національних курій викликало ціле заворушення в політичних і урядових сферах. Передають, як факт, що в суботу увечері, зараз після історичного голосування, П. А. Столипін подав прохання про одставку. Повідомляють також, що одставку Столипіна принято й що на посаду прем'єра призначається В. Н. Коковцев.
У всій цій події, незалежно від того, чим вона скінчиться, характерна одна подробиця. Як відомо, формула чистого парламентаризму — „власть виконавча повинна слухатись власти законодатної"— досі в Росії не здійснювалась. Перші дві Думи не раз і не два висловлювали своє недовірря правительству, в тім числі й кабінетові Столипіна, що, одначе, ніяких реальних наслідків не давало. Між третьою Думою і кабінетом Столипіна також не раз виникали конфлікти, які знов кінчались тим, що власть законодатна скорялась перед властю виконавчою. А тепер досить було одному з органів законодатної власти — Державній Раді — розминутись з прем'єром в однім питанні—і зараз виник кабінетський крізіс. Невже це служить доказом, що в Росії зміцнився парламентаризм і починае здійснюватись формула про „подчиненіе" власти виконавчої власти законодатній?
Наївні люде, особливо з числа кадетів і октябристів, у погоні за відрадними явищами можуть це так і зрозуміти: верхня палата висловила кабінетові недовірря —й кабінет подався а одставку. Така гадка, одначе, цілком безпідставна. Чи звернув хто увагу на одну маленьку фразу, повторену у всіх справозданнях про останне голосування Ради? Там сказано буквально ось що: „Праві члени Ради одержали через Д. Трапова цілком виразну вказівку, що в сферах ставляться спокійно до долі законопроекту про західне земство й зовсім не хотять, щоб члени Ради голосували проти совісти". Коли цю фразу переказати звичайними словами, то вийде ось що: „У сферах незадоволені П. А. Столипіним, і коли члени Ради мають охоту дати прем'єрові політичне Ватерлоо, то сфери проти того нічого не матимуть".
Не може бути сумніву, що прем'ер зрозумів дійсне значіння данної членам Ради директиви,— -й в результаті маємо кабінетський крізіс. Отже чим би цей крізіс не скінчився— одставкою Столипіна, чи тільки тимчасовим заворушенням — ясно одно, що причиною крізіса було не голосування Ради саме по ообі, а та директива сфер, наслідком якої й було голосування. Таким чином, ніяких підстав для конституційних ілюзій теперішнє заворушення не дає, бо коли б голосування Ради було самостійним, а не інспірованим, то й ніякого заворушення не було б.
