Листи з Москви.
IV. Кінець свят.

Та сімфонія, яку утворили собою разом взяті Шевченкові свята в Москві, завершилася вчора останнім сильним акордом у великій залі Московської Консерваторії. По правді кажучи, Москва зуміла достойно вшанувати пам'ять знаменитого українського Кобзаря і великого славянського поета. За моєї пам'яти —а живу я у Москві уже рік —тут не було ні одного спектакля і ні одного
концерта з такою широкою програмою і такими блескучими виконавцями. Я не кажу вже про грандіозний і прекрасно вимуштруваний хор, участників якого була така сила, що він не міг навіть уміститися на сцені.
Треба зазначити, що участники урочистого спектакля-концерта 5 марта надзвичайно охоче озвалися на запросини юбилейного комітету, а деякі —як напр. одна з найкращих артисток Великого Царського театру, навіть не українка з роду, — сама заявила, що бажає взяти участь в концертному одділі Шевченкового вечора. Не знаю чи випадково так трапилось, чи навмисне, але на її долю випали не тільки голосні оплески публіки, якими вітали і всіх инших виконавців, а й приемність співати під акомпанімент М. В. Лисенка. До речі—славетного українського композітора, а також М. К. Садовського, що прибув з Петербургу для участи в „Назар Стодоля“, публіка зустріла при першому появлінні їх на сцені громом оплесків. Дуже великий успіх випав також на долю найвидатнішої сили Московської Царської опери А. В. Нежданової та добре відомої киянам Л. Н. Балановської. 
Сама заля консерваторії — одна з кращих і найбільших у Москві — уявляла з себе 5 марта зовсім незвичайне видовисько. 
Україна дужим потоком влила в неї свої краски й свої згуки, мов квітки роскидала вона в юрбі яскраві національні убраная і саму юрбу захопила тим особливим оживленням, що властиве тільки полуденним людям. 
Не торкаючись фактичних подробиць у виконанні програми урочистого спектакля-концерта нам'яти Шевченка, бо ці подробиці знайдете ви в московських газетах, я все ж таки не можу не зупинитися на одному — може найсерйознішому і найвидатнішому моменті вечора—на виконанні Шевченкового „Заповіту". Коли піднявся занавіс, глядачі побачили широку смугу Дніпра, осяяну промінням вечірнього сонця, крутий беріг великої української ріки і на версі його могилу безсмертного Кобзаря. Могилу оточала живописна юрба дівчат і парубків. 
Ще момент і з двохсот молодих грудей полилися дужі й урочисті згуки „Заповіту". Одночасно з цим вся величезна юрба, що наповняла залю, ложі й амфітеатри, повставала з своїх місць. 
Ледве затихли останні згуки сумного співу, як авдіторія безкінечними оплесками зажадала повторення „Заповіту" і його проспівано ще раз. 
Так закінчилося у Москві публичне вшанування пам'яти Шевченка. Правда, має бути ще де-кілька присвячених Шевченкові вечорів в окремих клубах та гуртках, але широкого і громадського значіння, звичайно, воїни не матимуть, і таким чином ми вже й тепер маємо право звести ітоги тільки що пережитих днів. 
Одначе ж, раніше ніж торкнутися цих ітогів, —а поки що через де-які причини я можу й справді лиш торкнутися їх — мені хотілося б зазначити, що в своїх листах про Шевченкові дні в Москві зупинявся я майже виключно на світлих сторонах минулих свят; але це ще зовсім не свідчить про те, що в них не було сторін темних. Правда, світ безумовно переважав тут тіні, але ж і останні звертали иноді на себе увагу. Де-що, як наприклад заборона виступити на урочистому зібранні літературно-художнього гуртка 26 февр. приват-доцентові Пичеті, треба, розуміється, однести до области „незалежних обставин", але значно більше в цьому напрямку слід, на жаль, поставити в провину самим українцям. Коли б в цю справу вкладено було більше організаторського таланту й енергії, більше „предусмотрительности“, більше морального авторітету, коли б на поміч московським українським силам, переобтяженим працею, в свій час прийшли були потрібні сили з боку, то такі моменти, як 26 февраля й 5 марта, пройшли б у Москві й справді блескуче. Щоб не бути голословним, зазначу хоч би такий факт, що цілий ряд найактивніших і найпопулярніших громадських організацій Москва не одержали од ювилейного комітету запросин на свята і розуміється не прислали своїх дєпутацій. 
Загалом же кажучи —я мушу ще раз підкреслити, що великоруська інтелігенція Москви жваво озвалася на наше свято, і разом з тим зазначити,що тільки що пережиті свята в одних зародили, а в других оживили й підняли інтерес до України, до її національних змагань і потреб. Оце головний ітог минулих днів і його треба використати, не одсуваючи справи на дальший час. 
А. Саліковський. 
Москва. 6—ІІІ.