Два народніх поети.
Славетний грузинський народній поет Акакій Церетелі надрукував в „Закавказьи" (№ 45) свої спогади про Шевченка, з яким він бачився у М. І. Костомарова. 
„По правді кажучи— пише А. Церетелі — перше вражіння мое було не на користь Ш-кові. В своїй юнацькій уяві малював я собі його раз-у-раз якимсь велетнем, оточеним ореолом слави; аж перед мене стояв звичайний добродушний дідусь, скоріше сам загнаний, ніж борець. Костомаров, розмовляючи з Церетелі про поширення христіанства в Грузії, спитався: — Чи ви це все знаете з утних переказів, чи есть у вас і писані документи? 
— Звичайно, писані! 
— Значить, єсть у вас письменство? раптово вмішався в розмову Шевченко. — І з якого віку?
У відповідь на це Церетелі сказав, що вже в XII в., при цариці Тамарі, грузинська література була в повнім розцвіті. 
— Але через що-ж про це все ніхто не знає?— запитав Шевченко.
— А тому, що через постійну війну з магометанством, грузини вели життя замкнуте, і ідейна робота завжди йшла „келейно".
— Але-ж тепер вже півстоліття, як ви заспокоїлися в руках Росії. І чого-ж ви, теперешні грузини, замовчуєте? Чи може минувшина вже не цікавить вас?
— На це багато причин, але... дозвольте про них мовчати. 
— А-а!.. Розумію!.. Розумію!.. 
Коли Костомаров нагадав про те, що, злучивши національність з релігією, грузини боронилися на протязі скількох віків і подвигами мучеництва та одваги донесли православіє до 19-го віку й віддали його могутній російській державі в чистому вигляді, разом з своїм царством,— Шевченко спитав: 
— Як з царством?
— Царь грузинський від імени народу підписав контракт з Росією про сюзеренство, —відповівь Церетелі.
— Ні, ні! Мене цікавив релігійний бік. Ви сказали, що до 19-го століття релігію ви донесли в чистому вигляді? Що це значить? 
— Без всякої єресі та забобонів. 
— Релігія без забобонів? Ви не признавали нечистої сили і не боролися проти неї? 
— Боролися, але не так, як в инших християнських державах, де лютувала інквізіція і де тисячами пекли людей за відьмацтво. Ми боронилися тілько хрестом.
— Може устні перекази замовчують про це? 
— Принаймні, про це не говорить нам ні законодавство, ні історія. 
— Як? У вас були й закони писані? А не тільки адати? 
— А вже-ж були: царя Георгія Блискучого „Атабета Агбугі", царя Вахтанга та инші і по них рішалися діла. 
Ця звістка дуже здивувала Шевченка. Він присів ближче, охотніше розбалакався і став розпитувати князя про багато де чого. 
— Як багато спільного в цього народу з нашим! — сказав він. 
Шевченко зітхнув,— пише кн. Церетелі, і став говорити про Україну, унію та инше. Говорив смутним тоном, але підвищено, і я не пізнав у ньому попереднього дідуся. Розмова наша тяглася до трьох годин ночі. Розійшлися ми приятелями, давши один одному обіцянку зустрічатися частіше. 
Але це не збулося. Тілько перша і остання зустріч лишилась у грузинського поета „світлим спогадом на все його життя". „Признаюся", — каже Церетелі,— „я перший раз зрозумів з його слів, як треба любити рідний край і свій народ... “ 
Коли я справляв свій п'ятдесятилітній юбилей—у мене були гості в України і привезли мені в подарунок портрет Тараса. Це мене дуже втішило й приємно вразило “.