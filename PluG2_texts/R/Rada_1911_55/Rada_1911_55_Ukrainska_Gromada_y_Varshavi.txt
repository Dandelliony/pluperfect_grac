Украінська „Громада" у Варшаві.
Шанування Т. Гр. Шевченка „Громадою" почалось 26 февраля панахидою (Успенська церква). 
Народу зібралось чоловіка 450-500. Перед початком панахиди священик, хоч і великорос сам, сказав чулу промову про Т. Г. Сумно й урочисто відбулась панахида. Жаліб но співав мішаний хор „Громади". 
Далі шанування Т. Гр. відбулось у помешканні „Громади", на вечірці, присвяченій його пам'яти. Спочатку було прочитано чудового реферата ст. Л. Гінковського. Читав д. Бутовський. Автор реферату зразу змалював становище України і письменства її перед Шевченком. Шевченко був там дощем, який відродив Україну підчас посухи, коли здавалось, що Україна повинна загинути, зовсім зникнути з лиця землі. 
Далі референт росповів про відношення українців, великоросів, поляків і народів Зах. Європи до Шевченка; розібрав головніші твори Т.Г., між иншим і „Гайдамаки", спинився на лихові України: кріпацтві і відірванности української інтелігенції від простого народу. Не забув референт і про всеславянство Т. Гр. Наприкінці він згадав про заповіт Т. Гр. спом'янути його у сем'ї великій, спом'янути тихим словом. 
Після реферату хор дід орудою Бутовського проспівав „Заповіт" тільки по старому виданню „Кобзаря", без слів „Поховайте та вставайте", бо обер-поліцмейстеру здалось, що молодь може хвилюватись цими словами. Не дозволено було прочитати і „Чигирин". 
Другий відділ почався живою картиною. Тілько що піднялась угору завіса, як перед очима глядачів представ монумент з Т. Шевченком у горі. Біля монументу в задумі стоїть гарна, вродлива дівчина (Кваснікова), яка знаменує Україну. З другого боку стоїть зажурений парубок. Крім того, з обох сторін стоять хлопці й дівчата в українських убраннях. Починається спів жалібного марша. А в цей час постать з правого боку глядачів вся в чорному, яка знаменувала час, переводила стрілку на ціферблаті, на якому було намальовано скілько смуг ріжних колірів з написами: „горе", „слава", „смерть". Після співів у-раз стає темно. На сцені нічого не видко. Стрілка перескакує на „смерть". З'являється світ і Шевченко стоїть увінчаний славою. Підчас цієї картини було покладено на монумент вінок Шевченкові з пальмового гілля з двома стьожками жовтого і блакітного коліру з написом: „слова твого Україна повік не забуде". Після цього були декламації, співи сольові і хорові. Особливо гарно й відповідно моментові співала учениця проф. Ол. Мішуги, Рубанова („Ой одна я,одна", „Чого мені важко"). Співи її визначались надзвичайного чулістю. Високим почуттям визначались і зробили велике вражіння декламації Дмитрюка („Посланіє до мертвих, живих і ненарожденних земляків") Терледького („Єсть на світі доля", Чарової („Думи мої, думи", „Тополя"). Чудово співав хор під керуванням Бутовського. Гарні буди співи Федорова і гра па віолончелі Корніенка. 
Вражіння од вечірки лишається дуже гарне; одвідало її чимало поважної публіки (чоловіка 250—300). 
Жваво роскуповувались книжечки з творами Т. Г. Шевченка, медальони з його портретами. Настрій панував урочистий. 
З 25 февраля заходами „Громади" виставлено портрета Т. Гр. у одному з кращих магазинів на Краковськім Передмісті.