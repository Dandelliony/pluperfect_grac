За кордоном
Життя бувшого султана Абдула-Гамида.
З вілли Алатіні йдуть трівожні вісти. Останні події як, наприклад, вбивство лейтенанта Османа-Ефенді і невдалі спроби бувшого султана втекти з полону, дуже підірвали здоровля його і він став майже божевільним. Дня не буває, щоб з султаном не було припадків. В середу на тім тижні він поламав всі меблі в свойому кабинеті, і весь час кричав, плакав і кляв младотурків. Лікарі ніяк не могли його заспокоїти. Абдул-Гамид загрожував вбити їх всіх, коли вони не випустять його на волю. Прийшлось лікарям надягти на султана смирительну сорочку, які надягають на хворих в домах божевільних. 
Взагалі, Абдул-Гамід страшенно мучиться тепер в неволі і дні його життя, мабудь, вже короткі.
Ювилейні свята в Італії.
Першого марта в Італії почались ювилейні свята з приводу 50-ліття об'єднання Італії. 1 марта 1861 року палата депутатів ухвалила такий історичний закон: 
„Король Віктор-Емануїл II приймає на себе і своїх наслідників титул короля Італії". 
4 (17) марта цей закон було роспубліковано і з того часу Віктор-Емануїл II почав іменоватись „Королем Божою милостью і волею народа“. З того часу, як цей закон було ухвалено, Італія перестала бути одною тільки географичною назвою і зробилась єдиним неділимим королівством. 12 марта 1861 р. Рим було оповіщено столицею італійського королівства. 
Ювилейні свята в Італії будуть тягтись весь 1911 рік.