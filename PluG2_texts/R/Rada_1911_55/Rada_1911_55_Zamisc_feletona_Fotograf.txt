Замісць фельєтона.
Єсть таки твори мистецтва, до яких ніколи не губиться інтерес, які завжди остаються вічно новими, вічно прекрасними. Це квітки ніколи не вьянучі, ніколи не гублючі своєї першої свіжости, своїх перших пахощів. Виростають вони в глибинах душі художника, поливаються його кровью і мукою. 
Творча думка хоче дати вічні цінности, сказати, що найміцніше до себе прикувало її в житті, що найглибше її вразило. Чесний художник ніколи не позаздрить тим оплескам і „монетам", які випадають на долю авторам ріжних „сенсаційних"" „гвоздей сезона", що так швидко переїдаються ржою часу. І скільки цінних творів згинуло тільки через те, що вони були розраховані на тимчасовий інтерес до них, на тимчасовий смак неглибокої публіки... Театр-храм умілости, а не „балаганъ".

Я де кілька разів бачив „ Потонувшій колоколъ" Гауптмана, цю чарівну казку, повну глибокого драматізма, цю вічну пісню творчої душі. Від найшвидко підібраної труппи, яка зараз грає в „театрі Грамотности", важко було сподіватися, що вона дасть повну ілюзію цієї „казки", дасть гармонію своїм ансамблем. Невпевнено, і занадто, я б сказав, просто грала Роутейделейн. Де кілька разів зривалась з голосу „стара чарівниця". Стараний, але не скрізь рівний, був лісовик. Уміло грав „водяного" д. Вороний. Не злий був би і Гейнріх (д. Галін), коди б він не вийшов і не сказав: „мені не заплатили ЗО карб. і тому я зрікаюсь грати далі"... Публіка зірвалась з місця. Свист, крики, оплески, галас... Вискакує лісовик і Христом Богом клянеться, що п‘еса буде скінчена... В театрі щось неймовірне. Вся „гальорка" біля рампи... 
Повна ілюзія Гауптмановської казки... 
Бідний Гауптман!... 
Фотограф.