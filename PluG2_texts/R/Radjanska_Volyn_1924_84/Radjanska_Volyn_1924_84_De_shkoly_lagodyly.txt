Де школи лагодили, а де спали
Новий рік - у новій школі. Брудний, колишній папський, обшарпаний будинок — така була школа в селі Воробіївці, Ляховецьного району. Сумно на неї дивитись було. Але ось змінився голова в сельраді. Враз закріпла праця. Є вже й театр, й хата-читальня. А новий рік своєї праці—школа зустрінула в новому, власному будинкові. Колись почали було його будувати селяне, але потім, за часів війни, він почав руйнуватись. Лише тепер — полагодили та докінчили. Д. Зіркий.

Зороківська сельрада про школу не забуває. Кілька років не лагодився будинок школи в селі Зорокові, Черняхівського району. Але теперешня сельрада про нього пам'ятала. Довелась багато поморочитись, поки байдужість деяких селян розворушити, нарешті, праця почалась. Дах помалювали, полагодили й будинок. Тепер він готовий зустрінути селянських дітей. Варто було б і сусідам Зорокова про свою школу подбати—с. Вишполю. Там лаше маленький ремонт треба зробити. А на чистеньку та тепленьку школу й селянинові самому приємно глянути. Давілюк.
Уторік, та тепер. Як риба об лід, бився вторік учитель Сербської школи, Городницького району. Палива — немає, книжок - немає, будинок школи —не полагодили. А голова —вив та пив. Де вже було школі про освітню працю думати —аби тільки самій як набудь зиму перебідувати. Тепер не те. Шкоду полагоджено, й полагоджено гарно. Уже не чутно вчительського моління, щоб хоч трошки палива прислали — школа всім забезпечена. З першого жовтня вона роспочала свою працю. Сельрада тепер не тільки про школу дбає, але й хоче, щоб освітня праця на селі як найкраще йшла. Ще з вересня місяця почав працювати ліквідаційний пункт. А недавно — відчинився й сельбудинок, що теж усім забезпечений. Д. Білошицький.
Сором Гулинецьким. Другий рік в Гулявці, Ушомірського району, „лагодять" школу. Уторік лазили собаки в шкільний будинок через двери. А в цьому році—через вікна, бо градобой—шкло побив геть чисто. А вітер — череп'яний дах поздирав. Сумно в школі. Вітер дме у вікна, діти й вчитель — мерзнуть. Деж голова? Голова — хорий. Що-дня як не вип'є плашки, то йдо праці взятись не може. Де вже за такою хоробою про школу подбати? Може нова сельрада, що її виберуть тепер, вгадає про школу? Куриленко.