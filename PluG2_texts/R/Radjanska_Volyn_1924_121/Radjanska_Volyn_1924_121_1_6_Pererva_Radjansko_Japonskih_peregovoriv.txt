ПЕРЕРВА РАДЯНСЬКО-ЯПОНСЬКИХ ПЕРЕГОВОРІВ. Евакуацію Сахаліну Японія знов відтягає.
	ТОКІО. Японська громадська думка уділяє велику увагу перерві в радянсько японських переговорах і пробує спобудити уряд діяти. Англійське видання газети „Ніті-Ніті", спиняючись на урядовому повідомленні, що переговори з СРСР відсунені через неможливість евакуювати зараз японські війська з Сахаліну, вимагає, щоб уряд хоч трохи поквитався з Радянським Союзом і в цій справі евакуації "якщо Росія дасть задовольняюче виправдання своїй вимозі, щоб евакуація відбулась одночасово з підписанням угоди".  Газета „Ямато" пише, що через англо-американську небезпеку на Тихім океані найважливішою проблемою дл Японії буде відновлення дружних стосунків з Радянським Союзом та з Китаєм. Газета висловлює жаль, що конференцію відкладено через суперечку про участь у розробленні Сахалінської нафти, не зважаючи на спільне бажання Радянського Союзу та Японії встановити дружні стосунки. Газета закінчує побажанням, аби парламентом вжито було з цього боку потрібних заходів.