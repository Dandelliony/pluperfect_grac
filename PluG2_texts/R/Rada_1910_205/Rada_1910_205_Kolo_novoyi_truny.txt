Коло нової труни.
Іще труна, ще жертва... невблаганна смерть бере свою данину. Велика це втрата. Василь Доманицький був людиною певною свідомости, щиростя й завзяття; людиною, що не спинялася перед перешкодами, що життя свого не шанувала за працею для рідного краю й народу. Душа мимоволі перенімаеться смутком, його згадуючи... Але ж не сумуймо! Життя - то боротьба, а де боротьба — там і жертви. Коли це жертва запалу, щирости, гарячого почуття, то чого ж сумувати? Дай, Боже, усім народам таких юнаків-завзятців мати. Тими щирими душами, запальними посувається справа, рушає поступ. Без них загал укрився б пліснявою. Вони горять в житті, але де вогонь, там і світ, і тепло. Ті тепло і світ потрібні загалові, бо без них він зблукається й загине. За ними, за тими світочами ідемо ми, напружуючи міць, щоб за ними вспіти, і... життя не стоїть, життя рушає, а де життя, там і нові адепти його будуть.
Але що ж роблють юнаки, коди йдуть вони на тяжку працю, що вихоплює жертви з їх лави? — Міцніше, щільніше єднаються вони, щоб ще трудніше було розірвати їхнє коло, і подвоюють, потроюють завзяття. Що менше стає їх, то дужчає міць і завзяття. Левами ідуть вони уперед. Так билися в Фермопилах запеклі спартанці, так стояли міцно римські когорти, так робили і наші славні предки—запорожці... Стиснімо ж міцніше наше коло й рушаймо далі. Жодного ступіня назад! Цю обіцянку даймо тут, коло цієї нової труни.
Д. Пісочянець.