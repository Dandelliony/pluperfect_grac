Безладдя в Австрії
Хоча негус Менелік, наперекір всім звісткам, і досі ще живе, в Абесінії тепер страшенне безладдя і йде велика боротьба за державну владу. Недавно ще урядова партія збіглася була з прихильниками імператриці Таїту, що збірається після смерти Менеліка, скинувши з престола наслідника Іоассу, прибрати до своїх рук всю владу. Імператриці помагає в цьому її брат, рас Воліє. Права наслідника на корону захищає брат Менеліка і батько наслідника, рас Мікаель, з урядовим військом, щось до 70.000 душ. Перший бій стався на ланах Тіграї, де став табором рас Мікаель. Римський кореспондент віденської газети сповіщає, що в бою вбито до 1000 душ. Рас Мікаель розбив на голову військо раса Валіє і останній мусів втікати до Шоа, де і хотів оповістити себе імператором Ефіопії, але там його догнало урядове військо під командою Гога (генерала) Гірмона і розбило все військо. Таким чином, тепер імператриця Таїту мусить зовсім покинути всякі мрії про владу в Абесінії.