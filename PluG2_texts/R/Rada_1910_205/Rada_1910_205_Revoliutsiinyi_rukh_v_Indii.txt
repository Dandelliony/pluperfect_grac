Революційний рух в Індії.
Останні звістки з Індії подають нам свіжі відомости про революційний рух в Індії. Там викрито тепер величезну змову, яка мала на меті не тільки визволитись від англійської влади, а ще й вигнати всіх чужоземців з Індії, хоч останнього пункту домагалось тілько фанатичне духовенство. Разом з тим, англійський уряд мав яскравий приклад побачити, якого зросту досяг свідомий націоналізм серед індусів в останні роки. Коли ховали в Калькутті індуса Канаї, повішеного за вбивство аглійського чиновника, то індуси зробили там нечувану досі в Індії величезну маніфестацію. З цього часу англійці почали вживати всяких суворих заходів проти індійських революціонерів, а ті одповіли своїм гнобителям цілою низкою політичних убивств. І теперішній віце-король Індії, Лорд Мінто сповіщає англійський уряд, що повстання в Індії можна тільки пригнітити на якийсь час, а погасити не вдасться його тепер ні в якому разі.