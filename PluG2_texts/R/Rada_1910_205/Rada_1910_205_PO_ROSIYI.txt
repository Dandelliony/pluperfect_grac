ПО РОСІЇ.
- „Виборне" земство. Вятська адміністрація, каже „Совр. Слово", зовсім скасувала в губернії виборне земство. Всі виконавчі органи повітових та губернських земств на більшу половину заповнені чиновниками по призначенію, які йдуть проти земської справи. Так, ревизійна комісія нолінського земського зібрання викрила цілу низку крадіжок та непорядків в порядкованню земськими грішми, яке робила вся повітова управа, усі чиновники якої служили по призначенню. Голову управи, „истинно русскаго" Петрікова п. губернатор скинув з посади і оддав під суд за рос трату 10.000 карб. Всіх инших членів управи оддадуть під суд за те, що вони попустили голові зробити рос трату. Здавалось би, що тепер нолінським земцям дадуть право вибрати собі голову. Та не так думає п. губернатор Камишанський. Він не затвердив ні одного з трьох вибраних земським зібранням кандідатів на голову. Тепер зібраная не знає, що робить, бо вибірать більше нікого, та ніхто і не згоджується бути кандідатом при таких порядках.
- Сібірські розбійники. З Іркутську повідомляють „Р. Сл.“, що вбивства і грабіжі там ширяться, як пошесть. Їздить по шляхах стало зовсім неможливо. Гуляють по шляхах якісь черкеси. Останніми їх жертвами було подружжя Коноріних і волостний писарь Бєлавський. Бєлавського грабіжники застрелили і ограбили. Гніздо розбійників поліція викрила на Підантечній вулиці в Іркутську. Після стріляння розбійники повтікали. Щоб зловить їх, військо оточило толкучку і арештувало всіх, хто там був. Силу людей одправляли в участви, щоб виявити, хто вони такі.
- Маленький „Думбадзе". „Совр. Слово" переказує про вчинки жандаря Шапошнікова на станції Дмітрієвка, курської губернії. Цей жандар так любить порядок, що всіх, хто проходить по платформі станції грубо зупиняє і питає: „Ти чого тут?" Як хто прийшов проводить рідню або кинути листа в скриньку, то жандар зараз же наганяє з платформи: „Провожати треба дома, а не тут", — каже він. „Вкинув листа і йди до дому". А то раз жандар привів в свою хату студента Скріпіна і, найшовши в його в кишені листа, розпечатав і прочитав його. А вдруге вигнав з станції жінку акцизного, яка виїхала зустрінуть чоловіка. „Пріч звідсіля! зустрічай собі його дома". Якось жандар напився пьяний і не пускав людей з поїзда в залю, вимагаючи, щоб кожен показував йому білети. Цікаво, що скарги на нього не мають ніякої сили. Розуміється, безкарність ще більше надає йому духу. Дійшло до того, що одного разу жандар вломився в кімнату начальника станції і вигнав звідти гостей начальникових. Під пьяну руку Шапошніков нахваляється; "Захочу, вижену самого Майєра, начальника дістанції! Я таке слово знаю". Цікаво, що все місто нічого не може вдіяти і всі певні, що з Шапошніковим нічого не зробиш.