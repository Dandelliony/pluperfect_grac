Перед чешським сеймом.
Національна боротьба, що провадиться між чехами і німцями на всім просторі колишнього чешського королівства, не втихає.
Соціяльно-політичні причини прислужилися тому, що інтереси всіх класів, всіх верств суспільства обох народів переплелись в надзвичайно закутані національні відносини і полагодження інтересів одного класу, одної національної верстви порушає інтереси відповідної групи другої національности.
Ні один клас, ні одна верства не хоче поступитися своїми інтересами, привилеями і от ми бачимо безнастанну чешсько-німецьку боротьбу, що виповняє своїм змістом мало не всю діяльність краєвого богемського сейму і, навіть, почасти, діяльність загальнодержавного парламенту. Чешська буржуазія, що відограє першу ролю в чешсько-німецькій боротьбі, захопивши міцну позіцію в .економичному життю країни, силкується закріпити це становище правно-політичними установами Державне право Богемії і утворення одного політично-автономного тіла з розбитих тепер земель колишньої корони св. Венцеслава - це чергова мета чешської буржуазії. В боротьбі за цю мету, чешська буржуазія знаходить вірного спільника в рядах земельно-феодальної чешської аристократії, котра сподівається, через осягнення державного права країною, мати ширший доступ до всіх краєвих, урядових і публічних посад. Навіть класи робітників обох націй, усвідомлені свого класового становища і по своїй ідеології вільні від наі ціоналістичних забобон і шовінізму, навіть ці класи взаємно незадоволені і національна борня на ґрунті культурних змагань і організаційних прінціпів розколює уславлену солідарність робітничого класу.
Німецьке суспільство, що численно менше в країні як чешське, але культурно і економично кола не сильніше, то в кожнім разі не менш сильне, як чешське, в особах своїх пануючих верств, не хоче уступити перед домаганнями чехів. Не хоче зректись становища і привилеїв, набутих ще в часи, коли німецька меншість була і культурно і політично пануючою нацією в Богемії. Загострені відносини між обома національностями в країні знаходять свій вияв в безнастанній боротьбі в комунальних р дах, а надто в краєвому богемському сеймі. Німецька поважна меншість цього сейму ось вже три роки провадить в ньому гостру обструкційну боротьбу проти чешської більшости і гальмує всяку діяльність сейму.
Обидві сторони, засліплені національною ворожнечею, не хотять взаємно поступитись і ведуть край на занепад культурного життя. Безсилий проти упертої обструкції німецької меншости, сейм, ледве зібравшись, розходиться не ухваливши навіть бюджету краєвого.
Наслідком цього — залишаються всі культурні підприємства, навіть школи без відповідних грошових засобів і примушені істнувати на подачки центрального уряду, що не може не відбиватись кепсько на зрості і діяльності тих підприємств.
Ненормальне становище, в якому ось вже четвертий рік перебуває Богемія, стало вже важким для обох національних таборів і от перед відкриттям нового чешського сейму ці табори прийшли до переконання необхідности порозумітись. Саме тепер в Празі відбуваються наради чешських і німецьких партій в справі відновлення діяльности сейму. Обидві сторони признаються, що вони однаково відчувають потребу в здатному до праці сеймові.
Можливо, що під впливом гострого крізіса на якийсь час спільними зусиллями буде таки знайдено вихід з прикрого становища і сеймова машина знову на якийсь час рушить з мертвої точки, але чи на довго? Що до цього, то щось мало віри, аби згода була довготревалою. Від імени німців депутат Еппінгер між иншим заявив, що в ділі згоди між німецькою сеймовою меншістю і чешською більшістю не повинно бути ні переможців, ні побіжденних, але де-ж ви бачили, щоб конкуренти примирились з істнуванням один поруч другого. Національна боротьба в Богемії має своєю основою передовсім класові інтереси буржуазії. Буржуазія чешська досягла такого розвитку, в стадії якого вона не може бачити поруч себе на краєвому ринкові конкурента, буржуазію німецьку, і змагається „виперти" того конкурента, користуючись своєю політичною перевагою в краєві, але проти цього цілком натурально бореться конкурент, буржуазія німецька. Инші пануючі класи суспільства приймають участь в цій „національній" боротьбі на стільки, на скілько їхні інтереси в певний мент однозвучні з інтересами буржуазіі їхньої національности.
Єдине, що може вивести чешський сейм на широкий шлях праці, як і законодавчу установу кожної иншої країни, що перебувала-б в такому становищі,—це демократізація самої установи через запровадження відповідного виборчого права і культурно-національної автономії. Демократізація виборчого права дасть змогу брати ширшу участь в політичному життю країни національно-толерантним трудящим масам, а культурно-національна автономія, коли не знищить остаточно національних непорозумінь між національними меншістю і більшістю, то в кожнім разі зведе можливість їх і глибину до можливо менших розмірів. До переведення в життя цих двох вимог, яких власне і домагаються трудові верстви обох національностів в Богемії, чешський сейм ледве чи зможе бути на довший час дієздатним.
П. П.