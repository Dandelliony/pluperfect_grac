Всякі звістки.
ПЕТЕРБУРГ. „Нов. Время" повідомляв, що заборонена цими днями німецька газета „Berliner Tageblatt" мала в Росії 15.000 передплатників. Та ж газета з певних джерел довідалась, що міністром народньої освіти буде призначено попечителя петербурзької шкільної округи Мусіна-Пушкіна. В Петропавловську на вакзалі гурт переселенців хотів подати прохання П. А. Столипіну. Їх одвели в зал третього класу і продержали там, поки міністр поїхав. Переселенці пожалілись депутатові Дзюбинському. В Бахмуті троє селян сіли в затінок і ждали холерно-санітарний отряд, щоб повбивать санітарів. Селян арештовано. В Пскові засужено на каторгу Квача, який з украдених в церкві священних покровів пошив собі штани і гаман для тютюну. На з'їзді по земському страхуванню постановлено завести загальну пожарау повинність для особ од 16 до 60 років. Увільняти од цієї повинности можна тільки калік та хворих. Натуральну повинність дозволяється заміняти грошовою.