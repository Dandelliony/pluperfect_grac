ПО УКРАЇНІ.
У КИІВІ.
Панахида по В. Доманицькому. Сьогодня в Софієвському соборі в З год. дня буде одправлена панахида по В. М. Доманицькому.
Панахида по І. Карпенкові-Нарому. Одночасно з панахидою по помершому угсраїнському письменникові Доманицькому буде одправлена панахида і по небіжчикові Карненкові-Карому, зо дня смерти якого сьогодня минає три роки.
Екскурсія. 1 сентября приїхали до Київа на прощу учні 3-го курса житомірських пастирських курсів — 17 душ. З Київа вони їдуть до Козельська, а далі в Москву і Петербург.
Фабрика аеропланів у Київі. Швейцарські підприємці сповістили секретаря київського авіаційного товариства, що вони можуть одкрити в Київі фабрику аеропланів. Річ в тім, що аероплани робляться з російських матеріялів, тільки мотори в їх закордонні. І от, коли б робити аероплани тут, під доглядом французьких інструкторів, вони стоїли б далеко дешевше.
Арешти. Поліція арештувала Войтенка і Щербака, яких мають вислати з Київа.
Втеча кадетів. Вчора у нас повідомлялося, що з кадетського корпуса втекло кілька кадетів. Виявилось, що вони поїхали залізницею в Мотовилівку одвідати своїх знайомих; переночувавши в їх, кадети позавчора вранці вернулись пішки „по шпалах", бо не мали грошей на білети. Іх перестрів воспитатель і одвів у корпус.
В університеті. Сьогодні починається в університеті вчення; сьогодні ж одкриваються записі на лекції, видають входні білети, свідоцтва та матрикули всім студентам, крім юристів. Про день видачі документів юристам буде оповіщено через кілька день.
Мошенство з сінематографі Штремера. Цими днями поліція викрила в сінематографі Штремера на Хрещатику зловживання з благодійними марками. Білети продавались або зовсім без марок, або оплачені білети продавались по кілька раз. Робиться слідство.
Новий барак. Цими днями у Київі буде одкрито новий барак для стаціонарних хворих. Барак буде уряджений при безплатній лікарні київського добродійного товариства (на розі В. Васильківської та Лабораторної). Частину грошей на барак по жертвував д. Могилевцев.
Лекції для заліз. служащих. З 15 сентября в авдіторії на ст. „Кіевъ 1" почнуться читаня й лекції для робітників та служащих на пів.-зах. залізницях. Спектаклі в 'цій авдіторії будуть уряджуватись під орудою артист Качалова.
Запитання міністра. Міністр доріг телеграфно запитав начальника південно-західньої залізниці, через що пів.-зах. залізниця одмовилася взяти 280 прочан мусульманів з Оренбургу (так званих "хаджі"), які мали їхати до Медіни.
Як відомо, одеське городське управління в справі боротьби з чумою постановило не пропускати через Одесу мусульман, боячись, щоб вони не занесли зарази.
Хабарництво. Військовий слідчий фон Ремер встановив, що київські інтенданти за останні п'ять років взяли хабарів на 8,000,000 карб.
В духовній академії. В київську духовну академію держало конкурс в цьому році 35 душ, принято 27. 20 душ назначили правління духовних семинарій. Всього, таким чином, на перший курс академії поступило 47. душ. Багато поступило священиків (душ 15); це через те, що синод розпорядився приймати їх цього року тільки в казанську і київську академії. Лекції почнуть читати 10 сентября.