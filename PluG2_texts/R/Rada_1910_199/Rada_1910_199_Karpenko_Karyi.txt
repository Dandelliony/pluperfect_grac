Карпенко-Карий.
Біографичняй нарис. 
На треті роковини смерти.
Народився Карпенко-Кнрий 29 серпня (августа) року 1845-го. Він був найстаршим сином у Карпа Адамовича Тобілевича, що сидів тоді на чинші побіля Єлисавету, на Херсонщині; мати Іванова, Євдокія Зіновієвна була з роду Садовськах, кріпаків у пана Золотницького з-над річки Саксагані, з Катеринославщини. Хоч Карно Тобілевич замолоду був чоловік убогий і старосвітський і звичайно дуже скептично навіть ставився до всякої новини, проте добре розумів, що то значить у житті наука, і через те з останнього тягнувся, щоб хоч дітей своїх дати в науку. І його надії на дітей не пропали марно, хоч і не такою певне уявляв собі життьову карієру їхню батько. В історії українського театру й письменства сем'я Тобілевичів глибокий полишила слід, виставивши таких діячів, як артисти — Микола Садовський і Опанас Саксаганський, менші брати Іванові, та сестра їхня Марія Садовська. Сам Іван Карпович зажив великої слави не тільки як артист, але й як письменниик-драматург, що у свій час повернув на новий шлях українське драматичне письменство. 
Дитячі літа майбутнього артиста й драматурга минали в звичайних обставинах убогого сельського життя, де вже змалечку дитина робиться справжньою людиною й робітником, помагаючи дорослим. Довелося й Іванові змалечку ставати до щоденної роботи, чи то доглядаючи менших братів, чи помагаючи матері в господарстві. Не раз опісля згадував він, як малим хлопцем возив на собі воду або збірав по степу кізяки на паливо і як плакав, коли пустотливі менші брати кинуть було його самого на цій роботі, а йому з жалю до матері не ставало духу й собі проміняти нудну працю на принадну гулянку. Про матір особливо теплі спогади зостались у її талановитого сина — і справді була це, мабуть, людина надзвичайно доброї, чулої та люблячої душі, що всю себе оддавала дітям і навчала їх на все добре. Закуштувавши на власній шиї кріпацького ярма, Євдокія Зіновієвна опісля була добрим генієм для кріпаків, коли чоловік її став уже за вправителя по панських маєтках, і раз-у-раз обороняла людей од усякої напасти кріпацького побуту. Певне свою людяну вдачу й передала вона синові, заложавши отой міцний початок добра в його душі. Од батька одібрав Іван у спадщину здоровий тверезий розум і силу всяких спостереженнів та життьового досвіду, з якого потім, немов з багатого джерела черпав, раз-у-раз користувався в своїх творах. Про старого Тобілевича ті, хто його зазнав, росказують, що „людина це була нещоденна: в йому заховані були ті таланти, що так яскраво розцвіли в його дітях"). Надзвичайно дотепний, з природи юморист, штукарь і скептик, Карпо Адамович сипав жартами, анекдотами, вигадками; мова у його раз-у-раз блищала перлами щиро народнього юмору та власного гострого розуму. „Коли він розказував що-небудь страшне, — пише в своїх споминах д. Дикаленко, — то так мальовничо росказував, що аж волосся на голові, бувало, їжиться, а як роскаже якись комичний випадок, то всі аж падають зо сміху". Деякі оповідання батькові порозробляв потім Іван Карпович у своїх творах („Батькова казка" й инші) і навіть деякими рисами самого батька скористувався для фігури Мартина Борулі. А вже дух на родньої мови, її блискучий колоріт, образність напевне засвійчив Іван з уст батькових. 
Вчився Карпенко-Карий у повітовій школі в невеличкому місті Бобринці, там же на Херсонщині, — та не багато й тієї наука було. Мені довелося мати в руках цінну книжку, що документально встановляє часи науки нашого драматурга, — це „Собраніе литературвнхъ статей Н. И. Пирогова" (Одесса, 1858) з написом на першій картці „Дана отъ бобринецкаго уезднаго училища ученику 3-го класса, Ивану Тобелевичу, за успехи вь наукахь и благонравіе, на публичномъ акте, 21-го іюня 1859-го года“. Зважаючи на те, що повітові школи (на підставі шкільного статуту 1828 року) мали тоді всього три класи, можемо напевне сказати, що Карпенко-Карий почав свою шкільну науку р. 1856-го, а скінчив 1859-го). Добувши в школі науки, треба було хлопцеві зараз же таки йти на службу, щоб і на себе заробляти, та й батькові допомогти менших дітей у люде виводити. І от опинився молодий хлопець за писаря в ратуші (міській управі) в тому ж таки Бобринці. Пам'ятаю, що не раз згадував небіжчик опісля про початок своєї службової карієри, з звичайним своїм юмором росказуючи всякі пригоди. Новому „чиновникові" було тоді либонь 14 років і він дуже боявся тієї служби. Як вів його батько вперше до ратуші, то по дорозі купив йому ягід—вишень, здається — щоб хоч цими немудрими ласощами трохи підбадьорити й розважити несміливого хлопця. Правда, спочатку й вишні не помогли: першого ж, здається, дня хлопець вивернув на стіл чи на папери чорнило і злякавшись, щоб не прив'язали за кару до стола, попросту втік із служби. Вийшло зовсім так, як із Степаном у „Мартині Борулі". „Я, брат, — розказує, — зразу аж плакав, як опреділили мене в казначейство. Дали мені, знаєш, якусь відомость: одні графки та цифри. Очі розбіглися - знаю, котру поставив, котру ставить: проминув одну графку, всунув цифру —не туди, нагородив харьків макогоників і заморочився так, що замість пісошниці взяв чорнильницю й покропив відомость. Злякався, щоб не прив'язали до столу, та й утік* (дія І, ява 5). Проте згодом хлопець оговтався і став незабаром на добрій з службового погляду стежці, так що почало йому начальство доручати не саме тільки переписування паперів, а й самостійну роботу і в ратуші, і в повітовому суді, куди він незабаром перейшов на службу. А коли одного начальника Тобілевичового переведено до Херсону, то він узяв туди з собою й Тобілевича; в 70-х роках ми бачимо його вже в Єлисаветі на досить значній посаді—секретаря при поліції. 
Канцелярська служба на прикінці 50-х років дуже, мабуть, нагадувала ту картину, яку списав опісля Карненко Карий у своїй комедії „Мартин Боруля". Чиновники вчили бумаги на пам'ять, „виписували почерка“, „терлись між людьми в , — тобто по-за службою гуляли та піячили. „Чого нам скучать?— хвалиться один такий канцеляриста з „Мартина Борулі“. У нас є бильярд, бульвар чудесний, панночок скільки хочеш: у неділю бульвар ними цвіте, мов маком усіяний... А то збереться компа нія та поїдемо на Сугаклей, варимо кашу, ловимо рибу, печеруемо раки ілі запиваємо трехпробною й співаємо крамбамбулі". Часи, як бачимо, були ще досить патріярхальні, але вони вже миналася, й Тобілевичеві судилося бути свідком кінця тієї чиновницької патріархальности. Не забуваймо, що дія діється вже по Севастопольській кампанії, на початку пам'ятних 60-х років, коли розцвітали нові надії й подих свіжого вітерця вже позначався в громадському житті. В столицях тоді починали вже говорити про скасування кріпацтва, а в літературі навіть знялося змагання про те, а землею чи без землі визволити селянство, бити різками чи не бити майбутніх вільних людей... Звичайно, що ті розмови, змагання та чутки ледве чи долітали в цілості до таких ведмежих закутків, як Бобринець, але потроху мертвий час минав і люде з живою душею під впливом тодішньої визвольної літератури почали оживати для громадської роботи. 
Серед таких людей був і молодий Тобідевич Сама служба не задовольняла його, а канцелярські інтереси та товариство з своїм „крамбамбулі" й „ТреХПробнОЮ не вигасили в йому тієї искри добра та допитливости, що мав він певне від природи. Час громадського визволення та великих надій теж І СВОГО додав, і молодий чиновник усе далі відход" Народолюбне письменство гартувало в йому бажання служити народові, а такі люде, як Пильчиков та Стрижевський, а опісля Михалевич, навертали його думки до свого народу та рідного краю. До того ж нахиляли Тобілевича і власні симпатії та широкі, не з книжок тільки, відомости про народне життя. І з дореформенного чиновника став формуватися інтелігентний свідомий українець, що й на службі поводився відповідно до своїх принципів і набірався поки-що того, матеріялу й життьового досвіду, ЯКІ колись мали стати йому в пригоді для його літературної творчости. Це був „незвичайний секретарь поліції" — оповідають про Тобілевича люде, що зазнали його ще під час його службової діяльносте. Надзвичайно чесний і не формально тільки справний на службі, він дивився на неї як на один із способів служити громаді, і справді, як побачимо зараз, таки служив, як міг. „Коли приходила нова книжка „Отечественныхь — пише в своїх споминах д. Чикаленко —то збірались близькі приятелі І. К. і гуртом читали її, починаючи Єлисеєва... Багато роз мовляли з поводу прочитаного, багато сперечались. Хоч Ів. К. скінчив тільки „уездное училище", але читанням та розмовами з освіченими людьми він так себе розвив, що робив вражіння зовсім освіченої людини. Він любив говорить, любив робить виводи з життьових фактів, але вмів і слухать. Я раз-у-раз звертав увагу на те, як він слухав, бувало, , д-ра А. І. М. під впливом якого ми ВСІ тоді були"). 
Ось ще кілька рисочок з тодішнього життя „незвичайного секретаря поліції". 
Кожного року, саме в косовицю та жнива, Тобілевич брав „отпускь" і вибірався на село. Недалеко Єлисавету жінка його мала шматок землі, де Тобілевичі вели маленьке хазяйство. Ціле літо Іван Карпович працював коло землі, як справжній робітник. Не раз цітований уже автор споминів каже, що думка ця виникла у його під впливом тодішньої народницької літератури, а особливо „Писемь изь деревни" Енгельгардта, що робили величезне вражіння на тодішню молодь і збірали в Батищево до Енгельгардта та й по инших місцях цілі колонії з інтелігентних хліборобів, так званих „тонконогих". Однією з таких колоній на Україні й був хутір Тобілевича; в Надежду кожного літа багато наїздило молоді, що вчилась практично працювати коло хліба. Для самого Тобілевича оті щорічні переїзди „на заробітки" не були тільки інтелігентською забавкою, бо він марив, дослужившись пенсії, зовсім таки й на завжди осістись на землі і вже заздалегідь привчав себе до тяжкої праці хліборобської. Довезлось таки йому орати й засівати тільки инше поле, поле української драматичної літератури і театра... 
Р. 1881-го, коли в Єлисаветі, як і по инших місцях на Україні, був єврейський погром, оселя Тобілевича повна була оборони й притулку,— і справді кращого захистку вибрати вони не могли, як у цього шанованого по всьому місті чоловіка. Для характеристики поглядів Тобілевича на єврейську справу до речі може тут буде згадати, що один час його дуже захоплював сюжет на тему єврейського питання. В центрі драми хотів драматург поставити еврея-ідеаліста, якого не розуміли ні свої, ні чужі і всі мали за божевільного. Навожу тут цей факт через те, що реалістичні типи євреїв у творах Карценка-Карого дали згодом привід де кому навіть з українських критиків і самого автора обвинувачувати в юдофобстві. Підстав для цього не можна добачити ні в творах Карпенка-Карого, ні тям паче в фактах з його життя. 
Ще під час служби Тобілевича була одна сфера практичної діяльности, що притягала його до себе. То був театр. Про щиро-україяеький театр у ті часи шкода було й думати: бракувало і репертуару, і театральних сил, але вже й тоді можна було помітити деякі зародки справжнього українського театру. Сам Тобілевич у своїх споминах згадує про труппу Жураховського і Молотковського, що мандрувала в 50-х роках по Україні, добравши гарних українських актьорів і виставляючи „Наталку Полтавку", пьеси Квітки та Ващенка-Захарченка *). І от ще в Бобринці, р. 1863-го, Тобілевич разом з Кропивнацьким організують театральні вистави, даючи українські і російські пьеси тодішнього репертуара. Те ж саме робить він і в Єлисаветі, коли перейшов туди на службу, не вважаючи на своє офіціальне становище. В Єлисаветі до то го ж був і грунт вже підготовлений, бо Ще в 60-х роках місцеві аматори, як Тарнавський, Островерхий, Безрадецька та инші, привчили публіку до українських спектаклів. В своїх споминах Тобілевич росказує, що саму „Наталку Полтавку" якось на масляній виставляли щось разів із шість, —і, що характерно, вдень робили вистави по дешевшим цінам "для прислуги", як писалося на афишах, тобто по теперішньому народні спектаклі *). На такі вистави Тобілевич, коли ще служив у Бобринці, пішки ходив до Єлизавету (верстов з 50), не мавши грошей на проїзд. Згодом, перейшовши до Єлисавету на службу, Тобілевич зробився центром і душею того аматорського гуртка, аж до самого 1876 р.. коли українські вистави були цілком заборонені. Опріч того він був відомий у Єлисаветі й за тямущого рецензента, коли грала тут яка-не будь справжня труппа. Як визначався Тобілевич уже тоді своїм сценичним талантом, видно з того, що не раз його закликали на сцену професіо нальні артисти, що бачили, як він грав, але він вагався. Думка була — дослужитись пенсії, забезпечити сем'ю; до того ж і його хліборобські симпатії не сприяли тому, щоб цілком оддатися любому ділу на сцені. На щастя для українського театру й письменства химерна доля незабаром сама поставила Тобілевича на той шлях, куди тягла натура, та не пускали обставини. 
Року 1883-го, саме тоді, коли уряд напружував усі свої сили на боротьбу з „Народною Волею", виявились звязки між „радикалами 1 * й взагалі „неблагнаадежними* людьми та „незвичайним секретарем поліції", що від щирого серця спочував визвольному рухові й допомагав йому, чим міг: переховуючи літературу  і людей, наділяючи пашпортами і т. и. В Єлисаветі зроблено багато трусів, арештів; українську громаду розпорошено й порозсилано по далеких закутках. Тобілевича, за кілька років до пенсії, позбавлено служби —і з того часу російська бюрократія втратила чиновника Тобілевича, а українське письменство й театр придбали письменника й артиста Карпенка-Карого. 
Тепер, здавалося, не було вже ніяких перешкод на те, щоб іти на сцену, і Тобілевич зараз же таки після служби був пристав до драматичного товариства Старицького, що саме тоді грало в Єлисаветі. Але знов химерна доля неначе помститись хотіла за зволікання і ще таки поводила не трохи: не довго цим разом був Карпенко-Карий на сцені. Того ж самого року, коли трупа Старицького переїхала до Ростова (на Дону), прийшов наказ од міністерства внутрішніх справ про административну висилку Тобілевича. За згодою тодішнього наказного отамана на Дону, кн. Святополк-Мирського, Тобілевич лишився на засланні в Новочеркаському, без права виїздити цілих п'ять років. Артистичну карієру Тобілевича припинено на самому початку. Почалось бідування в Новочеркаському і разом з тим перший період письменницької діяльности Карпенка-Карого. Почавши ще в Єлисаветі „Бурлакою*, тут написав він пієси: „Бондарівна", „Наймичка", „Розумний і дурень", „Мартин Боруля" та „Безталанна". Думка була, що пієси дадуть шматок хліба на засланні, але й з цим не щастило. З споминів д. Садовського ми знаємо, що Карпенко-Карий, приславши Кропивницькому та Старицькому свою нову пієсу „Хто винен?" („Безталанна*), прохав шоб вони, зважаючи на його „тяжке теперішнє становище, платили йому 50 карб, у місяць, а він усі пієси, які напише, буде присилать їм. Проте до згоди не дійшло і „Карий більше з такими питаннями не звертавсь". До того ж тепер, як і після, до творів Карпенка-Карого цензура ставилась дуже суворо: мало не кожна його піеса по кілька разів мусіла мандрувати до цензурного комитету і назад, міняючи назву й подробиці, поки проходила на сцену. Треба було иншого заробітку шукати. Спершу взявся був Тобілевич до ковальського ремества, але незабаром дуже близько зійшовся він з переплетною артіллю, що допомогла йому і наукою, і струментом. З колишнього чиновника, потім артиста став робітник. З своєю дружиною, теж відомою потім артисткою С. В. Тобілевич, почали вони робити палітурки до книг і це був єдиний певний заробіток на початку перебування їхнього в Новочеркаському. Вивіска „Переплетная мастерская Ивана Тобилевича" стала б за добру окрасу якогось українського музею, як би доховалась була до наших часів... 
Чотирі роки пробули Тобілевичі в Новочеркаському і тільки р. 1887-го одібрав Карпенко-Карий дозвіл добувати заслання у себе на хуторі. Перебравшись туди, ще два роки прожив він невиїздно, працюючи знов коло землі, живучи вже цілком сельським життям. Р. 1889-го одбувши заслання, Карпенко-Карий одібрав дозвіл виїздити, куди хоче, опріч столиць. 
З цього часу починається блискучий артистичний період у житті нашого письменника, що вже до самої смерти працював на цьому полі, стоючи неофіціально на чолі однієї з найкращих українських драматичних труп. Життєпис його з того часу переходить в огляд його літературної й артистичної діяльности, якою він кинув глибокий слід в історії українського національного відродження.