ПО УКРАІНІ.

У КИІВІ.

♦ В українськім клубі в середу, 9 февраля, на черговій літературній вечірці буде прочитано італьянську новеллу: „Гості старого серця“ (медична аллегорія) Пьетра Джіакоза, в українськім перекладі. Початок у 8 годині вечора.

♦ По вищих школах. Професори київського політехнікума Шапошніков, Жуков і Бажаєв виїхали в Петербург клопотатись за увільнених проф. Нечаєва, Шіндлера і Тимошенка.
Єсть чутка, що директор інститута Дементьєв по телеграфу одмовився перед міністром бути директором.
Вчора одбулося 2 лекції при дуже малому числі слухачів. Поліція діжурить в політехнікумі і при вході провіряє білети.
Академисти випустили відозву, в якій закликають студентів вчитись.
В університеті одбулися всі лекції при невеликому числі слухачів. Поліція діжурила цілий день. Останніми днями багато студентів забрали одпускні білети.
В комерційному, медичному жіночому інститутах і на вищих жіночих курсах лекції одбуваються. Слухачів мало. На вищих жіночих курсах і медичному інституті лабораторії пустують. Скрізь діжурить поліція.

♦ Трус в техничній конторі Жилинського. Вчора потрушено в техничній конторі інженера Жилинського на Театральній, 10. При трусі були п. товариш прокурора і чини поліції. Оглянуто рахунки, книги і ділові папери. Трус цей ставлять в звязок з ревизією сенатора Нейдгардта в справі будування мосту Імператора Олександра ІІ в Варшаві і Русановського в Київі.

♦ Про волосних писарів. Сенат указом пояснив, що мирові посередники не можуть своєю властю скидати з служби волосних писарів за несправне ведення діла і запущеність діловодства, як це було до цього часу.

♦ Ревизія. Позавчора комісія, яка ревизує будівництво мостів у Київі, почала допитувати інженерів, під доглядом яких будувався Русанівський міст. 21/2 години допитували завідуючого землечерпалкою інженера Терпугова.
Вчора довго допитували другого інженера.

♦ Погода Після лютих морозів, що тяглися з місяць, у Київі встановилась зовсім весняна погода. Цілий дей вчора сяяло сонце. Сніг танув. По вулицях потекли струмки.


♦ З Київщини. Хитрй злодій. Цими днями у містечко Рижанівку, звенигородськ. пов., пише наш кореспондент явився якийсь старець, котрий видавав себе за глухо-німого. Сельський староста дозволив йому днів скілько пожити в сельській росправі, поки пересядуться морози. На цього „глухо-німого“ мало хто звертав уваги. 30 января опівночі почали бити в дзвони на трівогу. Залунав якийсь крик. Потім виявилось, що цей ніби глухо-німий, коли в росправі ночувало тілько 2 чоловіка, замісць трьох, зачинив їх добре на клямку у ванькірі, де вони спали, а сам став добіраться до скрині, в якій було більше як 900 карб. грошей. Поки сторожі почули, що хтось порається коло скрині, та поки виламали двері, то він вспів втікти, забравши з собою гроші.

♦ На селі. У № 10 „Ради“ за цей рік повідомлялось, що в селі Антонові, сквирського пов., шириться пошесть дифтериту через недбальство фершала. Виявилось, що повідомлення це не зовсім правдиве. Там, хоч і були хворі на дифтеріт, та їм негайно подавалась лікарська допомога.

♦ „Порочні“. З „удалітельних“ приговорів сельських громад, що вступили в київську губернську тюремну інспекцію на протязі 1910 року, видно, що по всій Київщині, починаючи од 1 января 1910-го до 1 января біжучого року, було постановлено виселить змежи—громад 166 душ „порочних“ селян.

♦ З Волині. Вечір памяти Т. Г. Шевченка. Правління житомірської „Просвіти“ одержало дозвіл од п. губернатора на улаштування в городському театрі 27—28 февраля вечора, присвяченого памяти Т. Шевченка. Програма вечора така: 1) Концерт і 2) „Невольник“, драма на 3 дії Т. Шевченка. Прибутки од вечора підуть на користь „Просвіти“.

♦ Переселення. В цьому році з Волині має переселитися 567 семей з 3.597 душами. Найбільш переселенців з чорноземних повітів: старо-костянтинівського—1.387 душ, ізяславського—512 душ і найменше число душ припадає на житомірський повіт—(33 душі). Взагалі помітно, що за останній час переселяється людей з Волині мало, рівняючи з минулими роками. Пояснюється це тим, що переселенцям дуже тяжко живеться в Сібірі. Найбільше переселенців іде до томської губернії, а найменш—в Усурійський край.

♦ З Поділля. З села Шамраївки, балтського повіту, наш кореспондент подає, що там весною треба сподіватись всяких пошестей на людей і скотину. Станеться це ось через що. Недалечко од села стоїть грушівська цукроварня коло невеличкої річечки. Всю нечисть з цукроварні спускають в річку, яка несе її в шамраївський ставок, що стоїть посеред села. Селяне не раз уже заявляли про це начальству, та нічого з того не виходить. Оце недавно була скликана спеціяльна комісія, яка обслідувала воду в ставку, та на цьому діло й скінчилось. Правда, цукроварня збудувала на вишках труби, по яким має стікати нечисть на поля, та вода в ставку все таки зіпсована. Люде гомонять, що ці труби зроблені тільки на показ, бо як же по них може текти нечисть зімою, коли навіть горілка замерзає.

♦ Товариські крамниці. В селі Луці-Немировській, брацлавського повіту, та Смолянці, балтського повіту, одкриваються товариські крамниці.

♦ Потайні монопольки. В с. Краснополку, гайсинського повіту, багато розвелось потайних монопольок. Пьють горілку старі, молоді, підлітки.

♦ Пошесті. В селі Бедріківці, проскурівського повіту, лютує тиф.
В Савранській та Нестонській волостях, балтського повіту, шириться віспа. Земська управа послала туди двох фершалів.

♦ З Полтавщини. У Кременчуці обанкротився лісопромисловець Іл. Сандомірський. Пасів 700.000 карб. Найбільше позичок Сандомирський брав в таких банках: „Соединенному“, „Сѣверному“ та „Русско-Азіатському“.

♦ Лиха доля. 3 января у Полтаві поховали Н. О. Жаркову. Покійна колись була видатною українською артисткою; перебувала у різних діячів нашої драматичної штуки й утворила гарний образ Наталки Полтавки. Останніми роками страшенно бідувала і вмерла, віддавши громадянству молодий вік, силу і здоровля, у такій обстанові і злиднях, що, здається, і старці у кращому перебувають. Смерть за-для неї велике щастя, бо визволила її від зайвих мук.

♦ З Катеринославщини. Святкування 50 ліття смерти Т. Г. Шевченка. 28 января в правлінні бібліотеки служащих і робітників нижнє-дніпровських майстерень д. Медведєвим піднято було питання про святкування 50-ліття з дня смерти Т. Г. Шевченка. Правління рішило звернуться до ради мануйлівської „Просвіти“, щоб вкупі з „Просвітою“ вшановать пам'ять українського поета. Для цієї справи було уповноважено двох членів правління бібліотеки, які повинні, увійшовши в згоду з радою мануйлівської „Просвіти“, виробить вкупі з нею програму святкування. На гроші-ж, які будуть од святкування, замовить фотографичний портрет Т. Г· великого розміру, щоб повісить його при бібліотеці в столовій майстерень.

♦ Нові правила. Всякий не служащий чоловік, який бажає пройти в управління катерининської залізниці, повинен назвать свою фамилію, імя і отчество і „родъ занятій“; сказати причину, яка примусила зайти в управління, кого бажає побачить і що він має для „подачи“. Хто ж не виконає цих домагань, того не пускають в будинок управління катерин. залізниці.

♦ Нарада. На нараді, що недавно одбулася у катеринославського губернатора, одкинуто пропозіцію улаштування 19 февраля зумисно для селян безплатних спектаклів в театрах. Брошури для учнів ухвалено купувати тільки у патріотичних видавців.

♦ Лекції у Катеринославі. В середині февраля приїздить до Катеринославу з Київа професор М. Довнар Запольський і прочитає чотирі лєкції по історії кріпаччини під назвою „На зарѣ крестьянской реформы“. Це буде історія кріпацтва у Росії і його скасування. Перша лекція читатиметься на користь Архивної Комісії у Катеринославі, решта з добродійною метою.

♦ Український концерт. 2 февраля в Народній Авдіторії „Научнаго Общества“ на Чечелівці (передмістя Катеринослава) відбувся український літературно-музично-вокальний вечір. Брали в ньому участь декламатори д.д. Кузьменко і Пацай, хор під орудою д. Базилєєва і оркестр з сопілок під орудою д. Дінабургського.

♦ Смерть Гезе. В Катеринославі нагло помер видавець „Южной Зари“, поступовий громадський діяч, виборщик до першої і другої Державних Дум, Гезе.

♦ „Сам пройде“. В с. Новомиколаївці, павлогр. пов., пошесть сипного тифу. Занедужало 18 душ. Земська управа послала туди фершала, та селяне прогнали його, сказавши: „тиф і сам пройде“.