Запитання трудовиків.

	Оголошується запитання трудового гуртка з приводу циркуляра Ради міністрів од 11 января, який викликав, на думку інтерпелянтів, перерву навчання по вищих школах, і завдяки якому повиходило багато професорів.
	Булат підтримує негайність запитання, доводячи, що цей циркуляр з'являється формальним порушенням закону і викликав тяжкі події в житті вищої школи.
	Новіцький 2-й висловлюється проти негайности запитання, вважаючи, що таке складне питання повинно бути пильно розглянуте в комісії. Винуватить молодь за ці події не слід. Винуваті цілком підбурювателі, багато з котрих сидить на лівих лавах Думи.
	Оратор закликає Думу виробити особливий закон проти підбурювателів.
	Ляхницький підтримує негайність і доводить, що останні урядові роспорядження принижують честь вищої школи і утворюють атмосферу, в якій люде не мають змоги виконувати свої обов'язки.
	Скоропадський не вважає потрібним визнавати запитання негайним.
	Гегечкорі вітає студентський рух, як взагалі всяке пробудження громадянського настрою. Він доводить, що причини цього руху лежать в соціяльно-політичному укладі нашої дійсности. Студентство повинно було реагувати на останні урядові роспорядження.
	Негайність запитання одкидають більшістю 155 проти 95 голосів.
	Далі засідання було в понеділок.