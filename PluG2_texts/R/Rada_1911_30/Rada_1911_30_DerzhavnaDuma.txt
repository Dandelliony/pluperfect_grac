ДЕРЖАВНА ДУМА.

Вечірнє засідання.
(4 февраля).
Запитання.

	По запитанню з приводу несправедливих вчинків селянського банку міністр фінансів визнає, що ті вчинки були законними, справедливими і инакше й бути не могло, коли ж селяне з‘убожіли, то в цьому винуваті вони самі та ті, хто підбурював їх не платити за землю і брати її даром. Селяне не внесли банкові в строк грошей і порубали в маєткові ліс, якого вони по договору не мали права вирубати. Банк був примушений поставить маєток на торги і він лишився за банком. Так треба було зробить, бо під впливом цих селян почала підійматься вся Кубанщина. Кращу частину цеї землі банк оддав селянам по 8 руб. за десятину в оренду з тею умовою, що колись земля перейде у власність орендаторів. Спершу все товариство хотіло взяти землю на цих умова˝, а потім, під погрозами та умовленнями підбурювателів, більша частина його одмовилася. Щоб припинити такі непорядки, адміністрація повинна була привідців повисилати.
	Ніякого „легкомыслія“ у вчинках банку міністр не вбачає. (Оплески в центрі і зправа).
	Покровський 2 й, завважуючи міністрові фінансів, доводить, що вчинок банку не тільки „легкомысленный“, але й недобросовісний. Краща земля визначалася на око, і це було користним тілько для хазяїв маєтку. Селянам наказали багато всяких принадних дурниць, але нічого з того не справдилось. Коли селяне стали просити одсрочки виплатків, банк поставився до цього дуже суворо: він продав увесь маєток, і викинув на вулицю 6.000 селян. Оратор нагадує, що уряд завше дворянам допомагає, а до селян йде з екзекуціями. Оратор радить сміливо сказати урядові правду в очі і вимагати від нього забезпечити збіднілих селян.