Галичина.

♦ Львівська „Просвіта“. В р. 1910 надійшло до канцелярії товариства „Просвіта“ 20.782 посилок, листів 9.637, переказів 3.601, чеків 3.104, та ин. 4.440. Пересічно прибувало що-дня до канцелярії 58 посилок. В тім самім часі вислала канцелярія 78.000 книжечок і календарів для членів, 39.600 чисел „Письма з Просвіти“, 15.037 листів і ціркулярів, разом 154.637 посилок, не рахуючи в тім книжечок, висланих на комісію або проданих за квоту 35.104 кор. 43 сот. Крім цього вислано 14.758 прим. книжок даром вартости 5.064 кор 13 сот. 229 сторонам. З того числа 192 сторони становлять читальні і філії „Просвіти“, 13 „Січи“, 4 „Соколи“, 20 инші інституції і корпорації як приватні українські гімназії, курси для неграмотних читальні ім. Качковського, угорські русини, русини в Боснії.
Прохань до намістництва про заснування нових філій „Просвіти“ внесено в р. 1910 сім, а то Болехів, Гвоздець, Добромиль, Перемишляни, Сколе, Солотвина, Ярослав. Прохань про заснування нових читалень вислано 170, так, що стан основаних читалень „Просвіти“ з кінцем 1910 р. виносить 2.376.
	В книгу членів записано 1910 року 30.927 членів, які вступили до товариства від початку його існування. Нових членів, що вписалися в 1910 р., 3.250. Членів дійсних, що поплатили свої вкладки, з кінцем року 1910 було 10.717.