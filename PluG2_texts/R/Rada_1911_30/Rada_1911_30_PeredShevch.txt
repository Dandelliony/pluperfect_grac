Перед Шевченківськими днями в Курську.

	Комітет, що склався з місцевих аматорів, після ряда зібрань, постановив: на 2 або 3 тижні Великого Посту упорядкувати в Курську, в городському театрі або громадському клубі український вечір, присвячений 50-літтю зо дня смерти Шевченка. На вечорі має бути—реферат, деклямація, співи; має виступити хор та оркестр з кантатою „Бьють пороги“, „Жалібний марш“, „Заповіт“. Беручи на увагу велике значіння цього відатнішого національного свята, комітет, в обставинах дуже прикрих, дбає про яко мога визначніше упорядкування згаданого свята, щоб художнім виконанням наміченої програми звернути на себе увагу широких верств місцевого громадянства. Але зважаючи на те, що місцевими силами цеї мети досягнути не можна і в той же час неможливо залишити без святкування п'ятидесятиліття Великого поета, комітет постановив запрохати до участі видатніші українські сили. Запрохано було артиста імператорського таатру українця Алчевського і артистку ІОжину, але через умови з театром виїхати вони не можуть, як не можуть виїхати по тій же причині і артисти-українці опери Зімина—Донець і ин. Тепер запрохано М. Лисенка, артиста-українця Ол. Мишугу, бандуристів Кравченка, та Кучеренка.