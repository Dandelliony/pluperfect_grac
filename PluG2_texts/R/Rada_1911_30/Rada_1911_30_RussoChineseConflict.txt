Російсько-китайський конфлікт.

	Як вже відомо з телеграм, російське правительство послало китайському правительству дипломатичну ноту, яка в досить гострім тоні вимагає, щоб Китай точно додержував умови 1881 року. Та умова давала російським підданцям право вільно і без мита торгувати в сумежних в Росією китайських провінціях, судитись своїми консульськими судами й вільно селитись у тих провінціях. З якогось часу китайські власти почали чинити усякі утиски російським підданцям, наслідком чого й явилась згадана нота.
	Невідомо ще, як розв'яжеться цей коифлікт, але атмосфера вже стає все більш і більш густою. „Сбѣтъ»*, невідомо з яких джерел, вже довідався, буцім то китайське правительство відповіло на ноту в дуже гострих висловах. Разом з тим, у столичних газетах з'явилась звістка, що китайські газети повідомляють своїх читачів про перехід російського війська в Манчжурію й мало не нро початок одвертих військових виступів з боку Росії. Петербурзьке телеграфне агентство також повідомляє, що вся китайська преса, за винятком двох газет, містить „фантастичні" відомости про домагання Росії. А „Berliner Tageblatt" просто каже, що Росія підготовляє анексію Монголії.
	Розглянутись у цих звістках, часто цілком суперечних і протилежних, досить трудно. Наміри російського правительства невідомі, й хоча гострий тон ноти має де-яке сімптоматичне значіння, проте не можна сказати, щоб це свідчило про бажання роспочати війну з Китаєм. У всякім разі, внутрішнє й міжнародне становище Росії тепер ще не настільки міцне, щоб можна було без риску роспочинати війну, й правительство не може того не бачити.
	Права преса, одначе, дзвонить на гвалт і зо всіх сил старається спровокувати правительство на розрив дипломатичних зносин з Китаєм. Вище ми вже навели звістку „Свѣта" про відповідь Китая: звістка ця носить, очевидячки, провокаційний характер. „Земщина" також фрондірує й висловлює свою незадоволеність тим, що в російській ноті нема безпосередньої погрози „раскровянить". „Новое Врема" йде ще дальше. Воно не задоволене „полуультиматумомъ" Росії й радить краще послати скілька коротких слів воєнним властям Туркестану, себ-то, кажучи иншими словами,– ввести російське військо в китайські володіння.
	Ця провокаційна робота не може не обурювати. Війна взагалі явище глибоко противоприродне й небажане. Але бувають обставини, при яких війна стає злочинством. І тим сумніше, що преса, замісць призивати до культурних і гуманних способів розвязання міжнародніх конфліктів, бере активну участь у розпалюванні шовіністичних і кровожадних інстінктів.
	У теперішнім конфлікті необхідна особлива обережність. Це не те, що перед війною з Японією, коли всі держави, занепокоєні занадто швидким зростом військової могутности цеї маленької держави, раді була хоч чужими руками ослабити її. Тепер настрій у Європі далеко не той. Китай—не Японія, його ніхто не боїться, а, навпаки, кожна держава поглядає на нього, як на свою законну здобич. Отже проти Росії підчас войни можуть повстати всі держави. Досить прочитати відповідні уривки з статей найбільш впливових європейських газет, щоб цілком пересвідчитись у тому, що європейське громадянство–проти агресивної політики. З цим необхідно рахуватись. Підкреслюють, що в спільці з Росією буде Германія, але навіть такий дуумвірат не встоїть перед європейською коаліцією.
	Тим небезпечніша отже кампанія, розпочата російськими офіціозами й рептіліями.