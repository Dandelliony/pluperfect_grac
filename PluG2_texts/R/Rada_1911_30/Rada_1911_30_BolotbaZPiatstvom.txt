Денне засідання.
(5 февраля).
Боротьба з піяцтвом.

	Предсідатель—кн Волконський.
	На черзі стаття про потайний продаж горілки.
	Клопотович радить євреїв, вдруге присуджених за потайний продаж горілки, окрім призначеної судом кари, позбавляти ще й права жить в селі.
	Кузнецов не розуміє, чого такі заходи треба вживати тілько проти євреїв.
	Гулькін визнає, що праві хочуть скористуватися проектом для виселення євреїв звідтіль, де тепер мають вони право жити.
	Докладчик барон Мейєндорф підтримує редакцію статті і добавляє, що догляд за потайним продажом горілки повинен перейти з рук акцизних чиновників в руки поліції.
	Товариш міністра фінансів Новіцький по практичним міркуванням висловлюється, щоб такий догляд лишився в руках акцизних чинів.
	Челишев радить догляд за потайним продажом віддати в руки поліції.
	Єп. Митрофан висловлюється за те, щоб об'єднати боротьбу проти всіх „крѣпкихъ“ напитків, зараховуючи туди виноградні вина й пиво. Далі він радить догляд за продажом покладати разом і на акцизних чинів і на поліцію.
	Державна Дума, одкинувши всі поправки, приймає статті 1112—1114 уставу про акцизні податки в редакції комісії судових реформ.
	На черзі стаття, яка визначає кару за торгівлю горільчаними суррогатами.
	Товариш міністра радить прийняти де-які редакційні поправки і опріч того виключити із списку суррогатів китайську горілку і бузу, за потайний продаж котрих уже призначена кара.
	Карякін радить зарахувати в список суррогатів ефир і денатурирований спирт.
	Обміркування проекта переривається до другого засідання.