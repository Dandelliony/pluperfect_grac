Хто такі студенти-академисти.

	В петербурзькій політехниці в 1909 році зроблено було анкету серед студентства. Тоді як-раз офіціяльно відкрився в ін-ті „Академическій Союзъ“. З 1000 студ., що одповіли на анкету, тільки 25 належало до академистів. Данні анкети вже розроблено і з неї дуже цікаві висновки робить газета „Звѣзда“.
	Так, всі академисти доволі багаті; кожен з них проживає пересічно по 49 карб. в місяць, тоді як инші ледве перебиваються з хліба на воду. Батьки академистів одержують пересічно 3.200 карб. прибутку на рік. Ні один з академистів не здає більше 4 екзаменів на рік, тоді як за 4 роки перебування в ін-ті студент мусить здати 30—40 екзаменів, не щитаючи чертежів та инших практичних робот. Надто цікаві відомости, що характеризують моральне обличчя академистів. З академистів 40 відсотків пьють і тільки 16 не пьють. Тоді як з всього студентства таких, що пьють 11,9 відсотків, а що не пьють 23,3 відсотки. Пьяним буває академист пересічно не менше 31 разу. Як бачимо, відсоток пьяниць серед академистів більше ніж втроє од середнього. В карти з академистів грає 56 відсотків, а не грає 28. Тоді як серед всього ст-ва відсоток тих, що грає 37,7, а не грають 51,4. Невинних серед академистів в середньому 36 відсотків, серед всього студ-ва 42,5. Половина академистів онанисти. З 60 відсотків академистів, що вступали в полові зносини—дві третини хворі на венеричні хвороби.
	Один академист на запитання, чи займається гімнастикою, одповідає: „Підчас погрому на Кавказі вбив 7 душ і не раз сам висів на волосок од смерти“. Наведені цифри говорять самі за себе. Тим цікавіші вони тепер, коли академисти підняли голову.
