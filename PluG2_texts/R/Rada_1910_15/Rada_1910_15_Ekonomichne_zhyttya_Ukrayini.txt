Економичне життя Украіни.
- Тютюнництво. Наддністрянська частина Поділля здавна вважається центром тютюнництва. Але останніми часами тютюнництво в цім районі починає занепадати. Головною причиною цього являється неорганізованість продажу й залежність тютюнників од скупщиків, що встановляють на тютюн такі ціни, які сами хотять. Останнього року, не зважаючи на менший проти 1908 року врожай, що, здавалося, повинно було б вплинути на збільшення цін, — останні знов понизились. Так, за кращі сорти тютюну в 1909 році платили по 7—9 карб. 50 коп. за пуд, а на тютюн селянської культури ціни впали до 3,50 — 4 карб, за пуд. - Кубанська нафта. Нафтопромисловці Кубанського району починають уживати заходів, щоб з'організуватись на зразок нафтопромисловців бакинського та инших районів. Так, уже подано прох ння, щоб дозволено було відкрити постійний орган нафтопромисловців у Катеринодарі й щоб на користь цього органу дозволено було брати по 1/20 коп. з кожного пуда вивезеної нафти. 
- "Благословенна земля". В Славянську, на Харьківщині, знайдено нові дуже глибокі шари соли. 
- Нові підприємства. В Київі організується нове акціонерне товариство для експлоатації млина Кельбера на Подолі, основний капітал нового товариства 500 тис. карб. — У селі Армавірі, на Кубані, організується акціонерне товариство з основним капіталом у 300 тис. карб. для експлоатації Армавірського чавуноплавного й машинобудівельного заводу Місожнікова. 
- "Землеустройство". Харьківський виділ селянського банку за невчасний виплат боргів призначив до публичного продажу 12.000 десятин землі, купленої селянами через банк. Уся сума боргів досягає 900 тис. карб. Найбільше боргів припадає на ізюмський повіт, де минулого року був неврожай. 
- Кооперативний рух. Нове кредитове товариство відкрилось у Красно-Лукській волости, на Полтавщині, під назвою Красно-Луксько-Римарівського кредитового товариства.