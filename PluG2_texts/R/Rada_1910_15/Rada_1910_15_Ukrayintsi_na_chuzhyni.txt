Украінці на чужині.
- Другий український вечір в Ризі. 26 декабря в залі "Русскаго кружка" відбувся і „Второй украинскій вечеръ". Програма його складалася, головним чином, з того, що було і на „Первомъ украинскомъ вечерѣ", але значно побільшено відділ співів. Вдруге виставляли "Бувальщину", вдруге співали пісні: "Віють вітри ще й буйнесенькі", "Закувала та сива зозуля", "Зачинаймо веселитись" і ин.; з нових пісень були такі: "Не щебечи, соловейко" (соло), "Ой, пущу я кониченька в саду" (терцет з хором), "Українська думка" (соло), "Коли розлучаються двоє" (дует), "У Київі на риночку" і ин. Публіки було повнісінька зала, не зважаючи на те, що білетів дешевше 1 карбованця не було. Вечір взагалі мав успіх. 
(Од власн. кореспонд.) 
- Вистава та концерти. 18 января в Гатчині, петерб. губ., гурток українців виставляв пієси: "Майська ніч" і "Кум Мірошник". Так само 22 января петербуржські українці беруть участь в великому етнографичному вечері, де будуть мати своїх представників всі народи Росії. А 23 января в Петербурзі улаштовує подільське земляцтво петербуржського університету український концерт. Концерт буде виключно український з широкою й цікавою програмою. 
(Од власн. кореспонд.).
- Товариство "Просвіта". 6 января в помешканні редакції газети „Никольскъ-Уссурійскій" відбулися організаційні збори українського товариства «Просвіта" для розгляду виробленого вже статуту.
(Никол.-Уссурійск.).
- Випущено з нікольсько-усурійської тюрми 27 декабря р. 1909 редактора газети "Живое Слово"— д. Разсуда- Переверзева. Д-ій Разсуда-Переверзев одсижував (5 день) в тюрмі кару, накладену на його адміністрацією за надрукування фельєтона „Изъ сказокъ дѣйствительной жизни" Пилиповича. 
(Никол.-Уссурійскъ).