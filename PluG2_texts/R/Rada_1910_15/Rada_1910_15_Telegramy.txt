ТЕЛЕГРАМИ
(та останні вісти з газет)
Діяльність уряду та адміністрації.
ПЕТЕРБУРГ, 19. Нарада про казенні підряди ухвалила, що всі замовлення виконуються на російських заводах робітниками-росіянами; всяке замовлення за кордоном може бути тільки з дозволу кабінета міністрів; оддавати підряди без торгів теж не можна без дозволу міністра. Заводиться тюремна інспекція у волинській та подільській губерніях.
Судові справи.
МОСКВА, 19. У воєнному суді розбіралась справа про почтово-телеграфну забастовку в Москві. Винуватців і свідків дуже багато і ця судова справа тягнеться вже 5 літ. За цей час де-які винуватці зникли, а де-які поправіли. 
МОСКВА, 19. "Утру Рос." з Мінську пишуть: За шахрайство всіх служащих сирітського суду оддано під суд.
Суд над бувшим депутатом.
ПОНЕВЄЖ, 19. Виїздною сесією віденської судової палати розглядалась справа бувшого члена другої Думи Купстаса. Його винуватили за промову, яку він сказав 12 февраля 1907 року на станції "Поневѣжъ". Палата засудила Купстаса на півтора року до кріпости.
Арешти хлистів.
МИКОЛАЇВ, 19. Заарештовано 80 душ сектантів хлистів—чоловіків і жінок підчас "радѣнія".
Вбивство.
МОСКВА, 19. "Утру Россіи" пишуть з Петровську: П'яний Лукашін, ЗО років, повернувшись додому, почав бити батька. Батько став перед іконою молитися Богу. Син ухватив ікону, вдарив батька по голові і вбив його.
Парламентські вісти.
ПЕТЕРБУРГ, 19. Сьогодні на засіданні думської бюджетної комісії розглядався обрахунок кредітної канцелярії. 
Говорилося ще про потребу знищення іностранного одділу канцелярії. Після одкриття думської сесії опозіція внесе запитання про вибух в центральному кафе і про арешти в звязку з антіалкогольним з'їздом. Октябристи внесуть проект про асігновку на побільшення судових слідчих, коли жандармерія не буде вести політичних справ.
Одкриття аптек.
ПЕТЕРБУРГ, 19. Міністерство внутрішніх справ оповістило правила для одкритая аптек. Насамперед дозволяється одкривати аптеки городам та земствам, а потім фармацевтам, що одкривають аптеки вперше. На випадок конкуренції, першенство оддається давнім власникам аптек. 
При підрахунках часу служби, магістрам добавляється 2 роки, а провізорам — один. 
При конкуренції приватних особ, першенство оддається тому, хто раніш зняв питання про одкриття аптеки.
Французькі гості.
ПЕТЕРБУРГ, 19. Французькі депутати виїздять до Петербургу 3-го февраля і пробудуть три дві. Вони гадають завітати в "Эрмитажъ", музей імени Імператора Олександра III, Зімній Дворець, французьке посольство і Державну Думу. Од імени членів Думи та Державної Ради буде улаштовано для гостей банкет. На банкеті мають бути Ізвольський та французький посол. З Петербургу французи поїдуть до Москви і з ними поїде депутат Єфремов. Всіх французьких гостей приїде 13 душ: 7 сенаторів —Д’Естурнель, Фланден, Меньє, Берже, Код, Екорне, Куїба; п'ять депутатів: Делабарю, Бок'є, Шастене, Лефоє, Жераль і юрісконсульт міністерства іностранних справ — Фроможо.
Хворість Фальєра.
ПЕТЕРБУРГ, 19. Брюсельська. "Petit Bleu" передає чутку, що Фальєр заслаб і хоче одмовитись од презідентства.
Єврейська еміграція.
ПЕТЕРБУРГ, 19. Нарада про єврейську еміграцію висловилась за одміну утисків при видачі закордонних пашпортів і брати за пашпорт не 25 карб., а 25 коп. з тих, хто буде їхати через Лібаву на російських параходах. 
Представник єврейського колонізаційного товариства Гордон з'ясував дуже тяжке становище євреїв в черті осілости і запропонував понизити
плату за пашпорти і тим, що будуть емігрірувати не через море. Товариш міністра Мілєр заявив, що правительство згожується з Гордоном, але гадає, що це пошкодить інтересам морського відомства.
Твори Куропаткіна.
ПЕТЕРБУРГ, 19. Куропаткін написав історію в трьох томах "Россія для русскихъ".
Хомяков про думські справи.
ПЕТЕРБУРГ, 19. Хомяков гадає, що в першу чергу в Думі піде бюджет. Висловив свою думку і про те, що прийняті Думою законопроекти довго залежуються в Держ. Раді. В розмові з кореспондентом "Б. Вѣд." Хомяков сказав, що він не думає зрікатися предсідательства в Думі.
Протест проти засудження М.Ковалевського.
ПЕТЕРБУРГ, 19. З Парижу "Кіевск. Вѣст." телеграфують: Чимало видатних політичних та громадських діячів підписало протест проти засудження Максима Ковалевського, яко редактора "Страны".
Закриття бібліотеки.
ЧЕРНИГІВ, 19. Сьогодні одбулося засідання губернського про товариства і союзи присутствія і ухвалено закрити громадянську бібліотеку, що істнувала 32 роки і мала 836 передплатників. Незабаром одбудеться ліквідаційне зібрання членів бібліотеки.
Штрафи.
МОСКВА, 19. Адміністрація оштрафувала „Утро Россіи“ на 500 карб, за статю Львова "Единеніе народностей Россіи".
Поміж союзниками.
МОСКВА, 19. Учора на зібранні монархистів святили союзницький стяг. Восторгов заявив, що він незабаром поїде до Царського Села і попрохає прийняти цей стяг. 
ПЕТЕРБУРГ, 19. Головна рада "союза р. н." висловила свої жалі з приводу того, що Дубровін і Полубояринова покидають раду. 
Головна рада "союза р. н." не згодилася злучити "союз р. н." з "союзомъ Архангела Михаила".
Всякі звістки.
ПЕТЕРБУРГ, 19. Виїхав до Київа помішник начальника головного артилерійського управління Ляхович. 
ПЕТЕРБУРГ, 19. Заслаб депутат Жуковський. 
ПЕТЕРБУРГ, 19. З дванадцятьох заарештованих робітників, делегатів антіалкогольного з’їзду, випущено шість, одному заборонено проживати в столиці.
Чума.
АСТРАХАНЬ, 19. В урочищі Наурзалі померло од чуми 5, хворих 4.
За кордоном.
ПЕТЕРБУРГ. 19. З Берліну повідомляють, що відомий Кук, який буцім то одкрив північний полюс і якого за брехню тягли до суду, втік з Гейдельбергу у Вюрцбург. Адреса його лишається невідомою. Поліція тепер його розшукує. 
ПЕТЕРБУРГ, 19. З Костянтинеполя одержуються трівожні вісти про непевне становище на Ближньому Сході. Звертає на себе увагу постанова парламенту — купити чотирі нових контр-міноносця. 
Болгарське правительство запитало турецьке правительство про причини мобілізації Турції.