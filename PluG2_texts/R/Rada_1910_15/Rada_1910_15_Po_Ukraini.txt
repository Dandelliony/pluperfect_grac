ПО УКРАІНІ.
У КИІВІ.
- В українському клубі сьогодня на черговій літературній вечірці д-ка О. П. Косач (Олена Пчілка) прочитає свій "Нарис західно-європейського романтизму і відбиток старої романтичної школи і ново-романтизму в українській літературі". Після відчиту скілька особ прочитають українські переклади з В. Гюго, Байрона, Шіллєра, Словацького і ин. Початок о 8 годині вечора. 
- Заслання. Арештовану цими днями політичну Марію Баглаєву засилають в Новозибков, черніг. губ. 
- Політичні справи. 18 января в київській судовій палаті розглядали справи Віктора Лєлявинського і женщани-врача Софії Ворац-Вайнцвайг. Обох їх виправдано. Крім того, розглядалась ще справа д. Юрка Михайлова, котрого обвинувачували за переховування нелегальної літератури і засудили його на один місяць до кріпости. 
- Справа Федора Постного. 18 января в київській судовій палаті розглянули справу редактора чорносотенної газети — д. Ф. Постного, котрого обвинувачували за підбурювання однієї частини людности проти другої. Палата присудила д. Постного до висилки на два тижні. - Ще про сищиків-грабіжників. З Петербургу по телеграфу місцева адміністрація одержала наказ про те, щоб негайно були прислані відомости в справі сищиків-грабіжників, які цими днями зробили були напад на двох селян коло вакзалу в Київі. 
- В справі столітнього ювілею першої київської гімназії. Педагогична рада київської 1 гімназії, бажаючи зібрати як найбільше відомостів про колишніх учнів цієї школи для біографичного ювілейного словаря, що має вийти підчас святкування століття істнуваная гімназії, прохає всих особ, які вчилися колись в ній, подати діректорові гімназії - д. Н. В, Стороженкові листовно чи особисто свої адреси, щоб, скористувавшись ними, можна було розіслати в цій справі спеціальні анкетні листки. 
- Зоологичний сад в Київі. Рада київського товариства аматорів природи звернулася в міську думу з проханням про асигновку 1000—1500 карб, на удержування заснованого товариством в минулому роцї зоологичного саду, висловлюючи, разом з цим, свою згоду на те, щоб сад цей звався міським. Товариство має на думці зібрати як найповнішу колекцію звірів, птиць і т. ин., що живуть в межах Росії. Поки що в зоологичному саду зібрано 898 екземплярів ріжних створіннів. Літом минулого року завитало до зоологичного саду більше, як 100,000 осіб. 
- З'їзд представників спілки служащих в сельському господарстві на Україні почнеться в Київі 23 января в помешканні дворянського зібрання. Це вже буде п'ятий з'їзд спілки. Програма його така: 1) вибори презідіума; 2) справоздання про діяльність центральної ради; 3) доклади ревізійної комісії, посередницького суду, суду чести, контрольного комітету; 4) справоздавня представників відділів про діяльність їх; 5) доклади комісії; 6) розгляд видатків і прибутків на 1910 р.; 7) доклад представника пенсіонної каси; 8) вибори уряду товариства і почесних членів; 9) біжучі справи. З'їзд відбуватиметься в продовж кількох днів. 
- Справу інженера А. П. Рузського, яку мали розглядати 18 января, одсунуто на 28 января.
- Виставка славянських художників. Цими днями в помешканні міського музею відкрито буде дуже цікаву виставку картин чеських, моравських і польських художників. В виставці цій беруть участь багато відомих артистів-художників. На жаль, через де-які непорозуміння не взяли участи в цій виставці галицькі художники, як це спочатку малося на думці. 
- 3 приводу ювилею берлінського університету. Рада професорів берлинського університету звернулася до київського університету з пропозіцією взяти участь в святкуванні столітнього ювилею берлинського університету. 
- В справі "согласованія именъ". З наказу попечителя київської шкільної округи, канцелярія університету виправлятиме непевности в документах тільки до 22 января; потім вже усі студенти в цій справі муситимуть звертатися до самого попечителя.
- 3 Київщини. Повідь. 16 января через дощі та роставання снігу вода затопила передмістя Київа Деміївку. Подекуди вода стояла в аршин. Збитків нароблено на 1.000 карб. Воду викачувала з хатів вільна пожарна. Людям нікому нічого не сталося. 
- Скільки людей на Київщині. Офіціяльно встановлено, що до 1 января 1909 року на всій Київщині було 4.432.539 душ жителів; чоловіків -2.193.195 та жінок — 2.239.389. В городах живе 729 669, а по повітах-3.702.865 душ. В Київі жило 459.904, в Бердичеві — 74 504, в Василькові-16.327, в Звенигородці - 19.452, в Каневі —11.623, в Липовці —10.102, у Радомислі — 15.187, у Сквирі — 22.199, в Таращі — 15.337, в Умані—4o.548, в Черкасах — 38.878 та в Чигирині — 14.608. По повітах жило в ту пору: в київському — 382 936, бердичівському — 272.624, васильківському — 376.680, звенигородському — 310.610, канівському — 296.903, липовецькому —247.534, радомисльському — 337.374, сквирському — 256.531, таращанському — 270.132, уманському — 330.549, черкаському — 356,303 та в чигиринському — 264.689 душ. 
- 3 Поділля. Про вбивство городового. "К. В." знов пишуть про вбивство городового в Вінниці. Крамарь, що застрелив городового, запевняє в участку, ніби городові, підглядівши, що в його та в товаришів його в кешеві до 2.000 карб., завзялися однімати ті гроші. Обороняючись, крамарі подалися навтьоки, і наче б то мусіли одстрілюватися од городових. От тоді саме й убив ненароком крамарь городового. 
- Пошести. "Под." сповіщає, що в с. Бандурові, балтського повіту, слабують люде заразом на три пошести: на тиф, на дифтерит та на шкарлятину. Слабих дуже багато. Присланий туди лікарський персонал не вправляється з слабими. І багато мре. А тут ще погана погода та бруд по хатах. Ховають по скілька душ на день.
- З Чернігівщини. Клопіт з мостом. У Чернігові роблять новий міст через Десну до вакзалу. По старому їздити не можна і люде перевозяться з вакзалу та на вакзал просто через річку, по кризі. А над кригою тепер стоїть там на три чверті аршина води. Лід ледві-ледві держиться. Діліжансів через кригу зовсім не пускають, а звощиків стражники пускають одного на 40 ступнів од другого. І через це перевозяться часом з годину. Звощики беруть удвоє. А пішки по коліна в воді не пройдеш. На вакзалі набралося сила краму, неперевезеного в город. 
- Незвичайна школа. "Евр. Изв" пишуть, ніби княгиня М. П. Долгорукова дала новозибківському товариству підмоги бідним три тисячі карб. на школу рукоділля. Та тільки княгиня поставила важку умову товариству: щоб до школи, яка й зараз є, не приймали євреїв. Княгиня Долгорукова — це вдова покійного князя Н. Д. Долгорукова, брата відомих діячів Павла й Петра Долгорукових. Покійний князь, ще за життя свого, у Новозибкові дівочу гімназію з умовою, щоб туди приймали без проценту єврейських дітей. 
- 3 Полтавщини. Проти єврейських артистів. В Лубнях літній театр, що
раніше належав товариству народньої тверезости, зараз належить першому громадському зібранню, старшина якого й орудує ним. На цей рік театр на увесь літній сезон віддано в оренду євреєві д. Рабінову з такою умовою: орендарь не має права ні в якому разі наймать театр артистам, що грають на "єврейському жаргоні" аж до самого останнього місяця літнього сезону. Бажано, щоб перші місяці сезону була російська трупа, потім "малороссійская", а тоді вже хоч на "єврейськім жаргоні". Таким чином українці щасливіші за євреїв. До того ще варто зауважити, що адміністрація може й тоді їм не дозволити, як це було попереднього року, а "малороссамъ" дозволяли. 
- 3 Харьківщини. Ялинка. На святках в с. Шарівці, богодухівського повіту, в школі одбулась ялинка, на якій школярі продеклямували декілька російських віршів і багато байок Глібова. Співали українських пісень. Усім глядачам, особливо простим людям, українські номері програми дуже подобались і школярів вітали гучними оплесками. На сам кінець було роздано подарунки школярам. 
- 3 Херсонщини. Жіночі курси. 20 января починають приймати прохання од охочих поступити на вищі медичні курси, що одкриваються в Одесі; прохання треба подавати предсідателеві ради курсів професорові С. В. Левашову. З осени єсть уже 900 проханнів од охочих учитися на цих курсах. Од православних 200 проханнів, а то все єврейки. Більшість цих проханнів не уважать, бо нема при їх свідоцтва за видержані додаткові екзамени. Тепер прохання приймають тільки з цим свідоцтвом. Наука на курсах починається 20 августа. Одкриють один тільки перший курс. Курси міститимуться в домі Юліуса, на Херсонській вулиці.
- За невиплатки. "Р. Вѣд." сповіщають, що в Херсоні вимагають з орендаторів городської землі, щоб вони негайно виплатили невиплатки за багато минулих років. За невиплати поціновано добро 265 орендаторів і його продаватимуть з молотка. Орендаторі не знають, що їм тепер робити. 
- 3 Кубані. Убивство. Оце недавно в станиці Камишеватській селянин Лапінков напився п'яний і так ударив свою жінку шворнем по голові, що та Богові душу віддала. 
- 3 Таврії. Нелюдське душогубство. В Мелітополі жило собі подружжя — Ганна й Євдоким Захаренки. Жили погано. Чоловік знущався з жінки і світ їй був немилий. Терпіла жінка тільки з-за ради маленької дочки. Швидко Захаренко покинув жінку без копійки за душею та десь подівся. Жінка довго бідкувалася, а далі прийняла до себе на кватирю кухаря Алібека. З ним вона стала жити, як з чоловіком. Жили так 10 місяців. Коли це вернувся Захаренко. Довідавшись про це все, він прийшов до колишньої жінки своєї, зарізав її ножем, а сам зник. Дівчина-дочка виказала на батька. Його арештували. Захаренко признався і тепер йде слідство.