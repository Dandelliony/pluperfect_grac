Украінська музика.
"Барвінки" Я. Степового.
Українська музика за останні роки придбала собі де кілька щирих і талановитих адептів-композіторів. Розпочата батьком української музики М. В. Лисенком нива не зосталась без діячів; сім'я, що посіяв він, дає рослини — діяльність його має продовжувателів. Продовжувателі ці розробляють ниву української музики, ідучи кожний своїм шляхом, кожний — відповідно своїй вдачі і талантові, але в більшости сходючись в одному головному прінціпові, що возвістив М. Лисенко, в обов'язковому націоналізмові музики. В українській музиці М. Лисенко утворив певну школу і завдання його духових синів розробляти і доповняти все, що до цеї школи буде відноситись. Більш нового в українській музиці, більш певного, ніж дав нам М. Лисенко, вигадувати нам зараз не пора. Дав би Бог скористувати те, про що нам в своїх працях возвістив наш батько, наш отаман — М. В. Лисенко. 
Коли розглянемо музичні твори сучасних молодих українських композіторів, то ми перш за все бачимо, що в основу своєї роботи вони, в більшости, кладуть прінціпи цієї школи М. Лисенка, — це — націоналізм як внутрішнього змісту музики, так і технична її обробка (гармонія). Розуміється, що кожний з них справляється з цим залежно від своєї ерудіції та інтелекції. На цей раз ми звернемо увагу читачів на молодого українського композітора — Я. Степового. 
Я. Степовий (Акименко, родився 1883 р.) — це брат відомого талановитого російського композітора — Акименка. Те, що менший брат не піддався впливу старшого і пішов самостійною стежкою, яка ще мало протоптана і для якої дуже потрібні такі діячі, як він, робить мимохіть духове обличчя Я. Степового дуже сімпатичним. В ньому доводиться бачити не пілігріма в українській музиці, а ідейного працьовника...
Ще учнем петербурзької консерваторії, яку він скінчив минулого року, Я. Степовий вилив своє поетичне натхнення в гарних своїх "Барвінках", серії з 10 романсів і одного дуета. По цим творам нашого молодого музики можна сподіватись ще багато від нього, приймаючи на увагу те, що талант його розвивався під доглядом і вихованням такого професора, як покійний Н. А. Римський-Корсаков. 
Для уяснення поетичної інтелекції композітора завше дуже важно знайти, які він укохує сюжети для своїх музичних ілюстрацій. Передивляючись тексти з музикою, ми можемо сказати, що пануючим на строєм його композіцій є не бойовий, войовничий, не пісні запорожця або гайдамаччини, а іділичні, мирно сумні струни. Мелодії "Барвінків", то пісні спокійної, степової Слобожанщини, а не правобережної України, історичне минуле якої було дуже бурхливе. По духу творчости, по характеру і складу своїх композіцій Степовий —лірік. 
В названій серії своїх творів Степовий з'являється представником того мелодійного стіля, який вважаєть - поки що характерним для української музики. Але сказати, що мелодії його мають в собі всі прикмети народньої української пісні, не можна. В них поки що нема того розуміння самої глибини народньої пісні, тої тіпичности і орігінальности ,які її відріжняють від пісень инших народів і які так талановито схоплює в своїх творах М. В. Лисенко, взагалі, нема
того, що робить музичний твір щиро українським. Націоналізм в творах Степового є, але вія не носить характеру щирости і глибини переконання, певного якось прінціпу, який всюди виявлявся б, як результат старанного студіювання над народньою піснею, над її природою — і через те націоналізм в композіціях його є "малоросійський", ділетантський. Видимо, що композітор не розрішив добре всіх цих питаннів і стоїть ще на роздоріжжі на шляху до того ідеалу українського музики — діяча, до якого він, безумовно простує. Що стосується до техничної сторони музики Степового, то вона виявляє в авторові чоловіка досвідченого, якому секрети музики, фарби її і способи їх вживання для ілюстрації взятих ним сюжетів добре відомі. Одно тільки кидається в вічі, коли передивляешся № за № ом "Барвінки" Степового, — це одноманітність музичної структури їх. Мелодії Степового прості, щирі, легкі, акомпанімент — частіш арпеджіровані, иноді нерозбиті, гладко підтримуючі головний "vocus, аккорди, - це все гарно і робить відподний настрій, але багато було б краще, як би композітор не строїв по одному трафарету свої мелодії, скрізь, як би він уживав більше свободи в виборі гармонії і давав би в акомпаніменті більше малюнку. Простота, ясність викладання - це, безумовно, плюси в музиці Степового, але тут треба бути дуже обережним, потрібен великий талант, щоб ця простота не перейшла на одноманітність. Цим ми не хочемо висловити яку небудь догану молодому нашому композіторові, але хочемо тільки вказати на те, що праця його в цім напрямку може привести до повторювання самого себе. За наших часів, коли багацтва музичних засобів для висловлення почуваннів людського серця зробились такими ріжнобарвними, на цей бік музичної роботи Степового радили б йому звернути особливу увагу. 
Переходимо тепер до окремих №№ "Барвінків" Степового. № 1-й — "Із-за гаю сонце сходить" - дуже гарно передає настрій віршів Т. Шевченка. Перша частина — сумно-лірична з прозорою кантіленою; друга — цілком програмна музика — гарно імітірує гавкання собак і охотницькі ріжки ("а з яру та лісу з собаками та псарями іде пан гульвіса") і в ряді хроматичних секвенцакордів малює смертельні козакові муки; третя частина — повторює першу тему. Форма твору цього зроблена на зразок форми пісні: а, в, а. Цеї форми композітор придержується трохи не у всіх своїх композіціях. Вона буває иноді до речі, коли роспланіровка ця відповідає внутрішньому змістові текста, а иноді, як це і є в № 1-му, вона не до речі через те, що, мелодія 1-ї част. мало підходить дослів останьої ("у льох його молодого той пан замикає, а дівчину покриткою по світу пускає").— № 2-й — "За думою дума" — прекрасна річ, згучить мягко; на словах: "а третяя тихо-тихесенько плаче"—музика прозоро-проста, ясна і до речі тут. Написаний № цей в регістрі високого тенора. — Дует: "Вечір" — річ не високої художньої вартости. По конструкції своїй в місцях нагадує: "о, мій друже!" з "Запорожця" ("хукни ти, моя дружино!"), а фраза в каденції: "і нехай тоді на дворі свище вітер" — є періфраз з дуета Вільбоа: "Моряки" — № 4-й —„Зімою" на слова О. Олеся — це по замислу і обробленню шедевр. Делікатна, граціозна мелодія і гармонія з ефектними "ложними слідуваннями" з початку; потім прекрасна модуляція в d-moll на словах: "і бачили віти, як капали сльози"; не менш гарні т. зв. задержання середнього голосу, які реально малюють те, як "капали сльози"; переход гармонії в сильний дісоніруючий зменшенний септакорд і перерванний каданс на прикінці, — це все зроблено артистично, талановито. "Зімою", — це найкращий № з "Барвінків" по настрію і художнім замислам. — В № 5-му — "Ой, поля!" є ефектні модуляційні секвенції ("і Дніпром і Дністром"), є багато також де-чого, всякому дуже відомого; в цій же пьєсі є і ортографичні помилки, яких ніяк не можна було сподіватись від музично-освіченої людини (квінт-секстакорд з сетпімою замісць сексти; 4 стор., другий рядок зверху). Тессітура дуже важка для баритона. — Слідуючий твір; "Розвійтеся з вітром" з боку рітміки, гармонії та загального характеру має багато спільного з № 5. В № 7-му — "Три шляхи" є дещо з того, що робить твір цей українським; мелодійний малюнок фрази: "три явори посадила" та "посадила стара мати" наближається до народньої пісні. — Початок "думки". Степового (№ 8) нагадує початок циганського романсу: "о, да пускай свѣтъ обуждаетъ"; нового і свіжого в ній уже мало, — автор говорить відомою уже мелодікою і гармонією і впадає в повторювання себе. — В пісні: "Утоптала стежечку" (№ 9) можно було б бажати більш фігураційности як в голосі, так і фортеп'яні. У композітора фортеп'янна партія тут плоска і дебела. — Про №№ 10 і 11 ("Уноси ти мою душу" і "Степь") говорити не будемо через те, що вони написані не на український текст і до української музики не мають відношення (на віщо було їх друкувати під фірмою "Барвінків"?) і через те, що нового в них автор не сказав нічого. 
К. Ст—ко.