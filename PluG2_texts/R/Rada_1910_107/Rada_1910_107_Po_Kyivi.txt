ПО УКРАІНІ. У КИЇВІ.
	Панахида по Елізі Ожешковій. 12 мая в костьолі св. Олександра, з ініціятиви київського гуртка польських жінок, одправлено буде панахиду по відомій письменниці Елізі Ожешковій, почесному членові гуртка. Початок о 10  1/2 годині вранці. 
	Комета Галея. З 10 мая в Київі можна було бачити на західній частині неба між 9 і 10 годинами в-вечері комету Галея. Видко її було не дуже виразно через те, що світив місяць. Через кілька день вона видніщою буде; помітним стане навіть початок хвоста. 
	Загальноросійський з'їзд товариств взаємної запомоги і. с.-госп. професійних спілок. Рада київського т-ва взаємної запомоги трудящих ухвалила звернутися до уряду за дозволом скликати в Київі загальноросійський з'їзд товариств взаємної запомоги і сельсько-господарських професійних спілок. Разом з цим, рада т-ва постановила зібрати відомости про всі инші товариства, що мають спільні завдання з товариством взаємної запомоги, і запросити і їх взяти участь в з'їзді. Відповідні запросини вже послано видатніщим робітничим товариствам і спілкам і т. ин. 
	Арешт ген. Каисаракама. До Київа приїхав голова прийомної комисії київського інтенданства, г.-м. Камсаракам. З наказу військового слідчого —фон Ремера, його арештовано і посажено під арешт на гауптвахту. Цими днями ген. Камсаракаму робили допит про інтендантські справи. 
	Урожай по садках на Київщині. До Київа повернувся головний земський садівничий інструктор —д. Країнський, що оглядав працю земських садівничих гуртків в уманському, чигиринському та канівському повітах і давав скрізь селянам поради про те, як доглядати садів та боротися з шкодливими для садівництва комахами. На думку д. Країнського, цього року на Київщині можна сподіватися гарного урожаю на яблука, груші та вишні, коли не попсує справи яблучна міль (на яблунях) і мідяниця (на грушах). 
	Учительська екскурсія. Рада товариства запомоги народніх учителів на Київщині улаштовує екскурсію на Балканський півостров. Екскурсія має відвідати Київ, Катеринослав (під час виставки), Одесу (під час виставки), Костянтинополь, Софію, Плєвну, Пардінг, Шибку, Белу, Рущук і проїхати по Дунаю до Рені (в Руминії). За докладними відомостями про екссурсію треба звертатися негайно до секретаря згаданого товариства — Станислава Валеріяновича Ковальського (Київ, Бибиковський бул. 21, пом. 6). 
	Ревизія по продовольчих складах. 10 мая з Київа поїхав полк. Якимович і капит. Пех, яким доручено зробити ревизію в інтендантському продовольчому складові в Острозі на Волині. З Острога ревизори навідаються і в другі місця, де також мають обревизувати інтендантські склади. 
	Справа Полтович і др. 11 мая в київському окружному суді закінчили розглядати справу д-ки Полтович і др. Присуждено на 8 місяців: Полтович, Грифа-Ротаріуша і Гольмберга, а Мілевича на 4 місяці. Всім підсудним зараховано той час, що вони одсиділи до суду.
