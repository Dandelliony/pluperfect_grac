ДЕРЖАВНА ДУМА. 
(Засідання 10-го моя). 
Продовження дебатів про земство в Західній країні.
	Головою — кн. Волконський. 
	Шульгин 2-й зазначає, що загальною рисою Західної країни є племенний поділ —на низ російський, середину—еврейську та польський верх. В найкращому роз'язанні справи з земством зацікавлені три елементи: Західна країна, росіяне й Російська Імперія. Далі промовець говорить про польське панування в країні і нагадує, що треба рахуватись з тим, що поляки вважають людність західних понадгряничних губерній не російською, а русинською, і що їй невідомо —що саме до неї ближче: чи Москва, чи Варшава. 
	Законопроект, що зреалізовує способи політичного протекціонизму, цілком відповідає потребам країни. Взагалі ж в Західній країні російських сил мало і тому треба їй допомогти. (Оплески, на правих). 
	Яблоновський запевняє, що промова голови ради міністрів буде користною для поляків, бо розбудить в них політичне розуміння тим, що розбиває ілюзії польського суспільства. (Оплески на лівих). По суті — законопроект, на думку промовця, — стоїть на межі з беззаконням. Але удари, які напрямляє уряд та його прибічники просто в серце польського люду, в серце не влучають, а тільки шматують зовнішні частини организму (Оплески на лівих). Але борці, засліплені цим, борються не з живим организмом, а тільки з примарами польської небезпеки, а така боротьба убивае в борцях розум та сумління. (Оплески на лівих). Проект — така квола вигадка, що його ввесь час буде повинен підтримувати уряд штучними засобами. Але ж таку політику зруйнування може підтримувати тільки правительство хаоса, беззаконія га перемоги над властним народом. А поляки не зможуть зректися своєї душі, бо тільки в ній одній полягає їхній захист, що обороняє їх від наслідків урядової сваволі та всяких замахів на істнування поляків. (Оплески на лівих).
	Єфремов вважає проект антітезою земського самоврядування, яким складається на поляків відповідальність за те, що уряд протягом сотні літ не зробив нічого, аби підвисити культурність слабшої економично-русскої людности. Земські діячі, — кінчає промовець, —без поділу партій, можуть голосувати за постатейне читання цього законопроекта тільки тоді, коли в них буде повна впевненість, що шляхом багатьох поправок проект буде цілком змінено. (Оплески на лівих). 
	Шингарьов, розглядаючи проект з державної точки погляду, спиняється на промові голови ради міністрів і вважає його аргументацію помилковою й нещирою. Аналізуючи проект, промовець визнає куріяльну сістему шкідливою, бо вона здібна зростити тільки ворожнечу, але ніколи не утворить мирного співробітництва по земствах. Далі Шингарьов гадає, що ценз напрямлено не проти польського панства, а проти дрібних поміщиків-росіян і проти селянських інтересів. Хіба ж можна брати з євреїв, наприклад, земські податки, а земських прав їм не давати? Взагалі, — говорить промовець, —е дві русских державности: одна —19 февраля, земства 1864 року, судових статутів Імператора Олександра II і маніфеста 17 октября про рівноправство. Цю державність ми визнаємо і вживемо всієї сили, щоб перевести її в життя. А є друга державність, —що вважає можливим не виконувати обіцянок, що довела до Севастополя, Мукдена, Цусіми, що роздратовує окремі національности та нацьковує їх одну проти одної. Цю державність ми будемо завше одкидати, ми будемо всіма заходами боротись з нею, бо вона приведе до нового Севастополя. (Оплески на лівих). 
	Ухвалено пропозіцію обмежитись тільки 24 промовцями, визначеними фракціями. 
	Докладчик Чихачов зазначає, ще селянських інтересів законопроект не зачіпав. Селянам одведено третину місць через те, що в такій пропорції вони увіходять і в земства внутрішніх губерній. Полякам теж віддано більш місця, чим їм належать по їхньому числу. Національні курії однаково користні для всіх національностів. 
	Качинський вважав урядовий проект ліпшим за проект комісії, але висловлюється за збільшення числа гласних-селян до половини всієї кількости гласних в новому земстві.
