На дружню могилу.
(Мої спомини та вражіння).
(Кінець).
	Року 1882 і я, скінчивши школу, поїхав на посаду вчителя до повітового місця на Курщині. За всяким клопотом, якого було чимало при новому ділі і в новому становищі, ми вже не листувалися так часто. 
	Через рік (р. 1883) я влітку приїхав до Харькова, де мав побачитися і з своїми товаришами Грінченком та Спілкою. Тут я взнав, що Спілка вже навідувався до мого батька і переказав, що їх обох покликано до Зміїва на вчительські курси. Я поїхав туди. 
	Грінченко на курсах робив на всіх гарне вражіння, як людина добре розвинена і тямуща в педагогичних справах. Це помітило й начальство і після курсів, на осінь Грінченкові дадено кращу посаду в двохкласовій школі в слободі Нижній Сироватці, сумського повіту, по 25 карб. на місяць. Для учителів, що не мали фахової освіти педагогичної, така посада була недосяжна річ. Мабуть уже Грінченко занадто уподобався начальству, що йому таку посаду дадено, та ще через такий короткий час його учителювання. 
	В Зміїві Грінченко більше приятелював з учительками Марією Гладилиною, що потім стала його дружиною, та Настею В. Зазнайомилися вони тут таки на курсах. Оце вони троє, я, Спілка та ще иноді учитель П. складали звичайний гурток, в якому і проводили вільний час. Тільки такого часу було дуже мало і він переводився на балачки та проходки. 
	Обидві ті учительки під впливом Грінченковим узялися до української роботи, котра і тут вп’ять таки починалася з учиття мови, бо балакали вони кепсько, історії та читання творів красного письменства. Поруч з читанням повинно було йти й писання, попереду перекладів, хоч невеличких, для ради виучування мови, а згодом і таких, що кудись придалися-б для друку. 
	Про роботу М. Гладилиної не буду більше згадувати, бо вона усим досить відома, а Настя В. написала згодом оповіданнячко з змістом навчаючим, ніби популярно-наукове, але в тій формі, яка єдина й була тільки можлива тоді. Оповіданнячко те —„У неволі“—було й видано у Харькові таки. 
	І направляти таких неофитів і виправляти їхні не досить ще стиглі праці та одповідати на всякі що до цього запитання доводилося Грінченкові. 
	Я вже навів раніше вірш Грінченків, призначений з такою метою направляння мені, до Насті-ж В., скільки я пам'ятаю, призначений був вірш: 
	„Не гордуй ти життям молодим, Не журись безнадійно над їм“ і т. д., який видруковано в збірникові поезій Грінченка „Під хмарним небом", виданому у Львові в р. 1893-му і помічено 1884 роком. 
	Незабаром після того Грінченко одружився з Марією Гладилиною, про віщо повідомив мене в-осени того-ж 1883 р., але вчителювали вони ще в ріжних школах. 
	З дальшіх листів Грінченкових я знаю, що в Нижне-Сироватській школі, де школярами були українські хлопці, він не вагаючись повів можливу українську просвітню роботу *) ґрунт був добрий, сам він дуже радий був, що нарешті потрапив таки в українське село. Але на шкоду йому в двохкласовій школі він був уже не один, а мав товариша, котрий до того-ж був старшим, завідующим і мав доглядати за школою та вчиттям взагалі. Це був звичайний на Україні, тип учителя, мало свідомого і науки навчання, і ширшої освіти взагалі, і вихованого на бюрократичних вказівках казенних інспекторів шкільних та на їхніх ціркулярах.
*) Звідси саме, я пам'ятаю, писав він оте: „Діла, діла“... що я згадував уже раніше. 
	Поміж двома учителями виникли суперечки. Товариш пожалівся шкільному діректорові про українські прихильности Грінченка („украинофильство“) та „агитацію“ в школі. Грінченко не одмагався. Він міг би ще покаятися і спокутувати свій „гріх“ доброю роботою в иншій школі, та він цього не схотів і мусив уступитися з посади. 
	Після того Грінченко опинився статистиком у Херсоні, потім учителем на шахтах, а далі знову на земській роботі в Чернігові. Але докладних відомостів про те, як це саме було, і як він там жив, я не маю, бо листувалися ми зрідка й кожного разу по якійсь річевій справі. Я вдавався до його за всякими порадами, коли щось перекладав або складав, тим паче, що жив увесь час на Московщині, а вія охоче давав ті поради і виправляв, що було треба. Щоразу він присилав і кожне своє видання і підбадьорював до праці. 
	Живши в Чернігові, Грінченко розвив дуже жваву діяльність по виданню популярно-наукових та инших книжок. Діло роспочалося з нічого, бо які вже там гроші могли були у Грінченків, як їм доводилося перекидатися з одного краю в другий та ще вишукувати посади. Потім допоміг Ів Череватенко, що жив у Великій Росоші, острожського повіту. 
	Було їх три брати, мали вони майно й жили вони багатенько. Ів. Череватенко скінчив реальну школу у Вороніжі. Українські прихильности розворушили йому українські вистави та відомий український філолог Митрофан Дікарев, що служив тоді у Вороніжі секретарем губ. статистичного комітету. *) На жаль Ів. Череватенко помер дуже молодим. Але тоді ж він, за порадою Дікарева (псевдонім в українському письменстві Крамаренко), одказав одну тисячу карбованців на видання українських народніх книжок і передав ті гроші Грінченкові.
*) Він і сам писав один жарт українською новою „Чорноморець“.
	Дбаючи про поширення української путньої народньої книжки, а такою були в той час сами-й-но Чернігівські видання та оповідання Грінченкови, —він присилав мені тих книжок для продажу по Вороніжчині. 
	На прикінці 80-х років зазнайомив я з Грінченком Трохима Зіньківського, з котрим ми були ще товаришами, як він бідував у Харькові. (Про це я в свій час подав докладні відомости Грінченкові і вони увійшли до життєпису Зіньківського, виданого у Львові при його творах). Вони добре поприятелювали й листувалися. Грінченко допомагав Зіньківському своїми порадами та кріпив його щирим прихильним словом. 
	Досить характерно для Грінченка, що, пишучи потім життєпис Зіньківського, він ніде не підкреслює тих своїх відносин, хоч про ті відносини добре свідчить саме написання життєпису та впорядкування й видання творів Зіньківського, що зроблено було заходами, клопотом і працею Грінченка. 
	Усим тепер відомо, скільки робив Грінченко, але він далекий був від того, щоб колись висувати ту роботу на очі громадянства, далекий і від того, щоб хотіти й чекати якоїсь подяки за свою орацю. Вія вірив, що „праця єдина нас вирве з недолі“ і працював, не покладаючи рук, уперто, завзято. Ні на кого не докладаючись, упевнено йшов він до своєї мети. Тією метою була йому краща будучина рідного народу; шляхом до неї був вільний розвиток усих його розумових сил, а єдиним способом національна освіта. Певний в тому, він ні від кого не сподівався ні вказівок, ні подяки, а уперто й завзято робив своє діло. Що далі жив він, то більше впевнявся в тому, що іде певним шляхом, та і для других знаходив нові докази. Останніми роками він обернувся до писання соціал-демократів і показав нам на прикладах їхніх привідців Бебеля, Пернерстофера, Каутеського й ин., що і соціал-демократи визнали національну ідею і роботу на національной основі. 
	Життя Грінченкове, багате на всякі переслідування та утиски, що зазнавав він за свою працю та напрямок, ясно свідчить, що збочити в того шляху, одхилитися од мети ніщо не могло його присилувати. 
	В цьому полягає головна і найважливіша одміна велетенської постаті Бориса Грінченка. 
	А ось його-ж, звитяжця завзятого, слова, що їми він підбадьорював тих, що сумнівалися, теряли мужність і віру, стогнала і нили: 
„Вийдем без суму і весело, гордо 
Глянем в лице ворогам, 
Щоб не казали, що лихо лякав 
Змучених в тяжкій борні 
	В лихих пригодах життя вік казав: „На те й лихо, щоб з тим лихом битись“.
	Через де які не сприяючи обставини наша дружба з Грінченком, хоч і не уривалася, але зносини стали не досить часті. Знову поновилися відносини і я побачив, що вони такі ж теплі та щирі, як і раніще, це тоді, коли він оселився в Київі, а я в Харькові (р.р. 1902—-1903). Влітку р. 1906 я бачився в ним в Київі, а в осени того-ж року він був у мене в Харькові. На його вже впало тоді чимало нового лиха; арешт дочки й тюрма, її хвороба, од якої вона й померла потім. Але початок ніби нової ери, громадський рух, можливість вільної культурно-просвітньої роботи, новий констітуційний лад, українська преса, „Просвіти“, усе це окриляло новими надіями, кріпило й бадьорило. Шпички, що вже почали знову витикатися, не смутили його, бо й І справді: чого варті були якісь там І дрібненькі зачіпки після тих утисків, що раніше зазнавала Україна на шляху власної культурно-просвітньої праці? Вважалося, що це з непривички до нового ладу, що згодом все гаразд улаштується. 
	Цього року Грінченко редагував „Нову Громаду" й налагожував роботу Київської „Просвіти", що тільки, но було дозволено. Між иншим він впорядковував бібліотеку „Просвіти", розбірав та сістематизував книжки, складав показчик і становив книжечки по полицях. За цією роботою впорядковування бібліотеки я застав його влітку у Київі. Взагалі і в „Просвіті", як скрізь, він не був увільнений і не цурався, поруч а важливою, і чорної роботи. І роботи тиї й другої було в його завжди багато. Надто це вражало мене, як Грінченко працював у Чернігові коло видання українських книжок. Рукописи, коректа, зносини з друкарями та книгарями, пакування книжок, усе робилося власними руками його та його вірної дружини й співробітниці усіх його праць Марії Миколаївни. Лист, рахунок, напис на пакункові завсіди був написаний коли не самим Борисом то Марусею Грінченковою. Дехто зауважував, що це вже занадто, що навіть не гаразд отак „по дурному“ виснажати сили, потрібні на більш важливе діло, якого звісно завсіди досить у такого діяча та ще й письменника, як Грінченко. Але він був иншої думки; ні кого було чекати, ні на кого покладатися, „жатва бо многа, делателей же мало“, як частенько казав Борис. 
	Тоді-ж Грінченко провадив таки і свою самостійну працю. Він почав видання бібліотеки „Молодь“ і „драматичної“ та переглядав, впорядковував і видавав свої попередні „писання“. 
	У мене, наслідком революційних подій 1905 р., було чимало тяжких пригод з моєю молодью і саме —над одним з синів ми чекали військового суду. Борис і розважав і підбадьорював вас. За нашим лихом Борис ніби забував своє. Виходило, мов би й здоровля дочки Насті не турбувало його; ліки та життя в бору ніби вже досить покріпили її після пробування в тюрмі. Взагалі, близько знаючися з покійним трохи не 30 років, я не чув від його, щоб він жалівся колись на свої лихі пригоди *). 
	Инше вражіння було мені, коли я знову зустрівся з Борисом по весні 1909 р. На протязі коротенького часу він поховав матір, дочку й онука, а за ті 2 роки що ми не бачилися (1907 та 1908-й), пережив він новий арешт дочки, тяжку хворобу дружини і хворобу дочки, що прокинулася в ній вже з непереможною силою і поклала в домовину. Новий арешт дочки, яку хотіли тягти до суду по відомій справі про „Лубенську самооборону“, припав саме під час слабування жінки; їй робили операцію і вона пробувала в лікарні. Настя теж була вже така слаба, що не вставала з ліжка. Грінченко зазнав дуже багато й тяжкого клопоту, поки добився того, щоб її лишили в ліжкові під домашнім арештом. У слабої душа готова була попрощатися з тілом, а варта сиділа і стерегла ту душу, бо вона не одбула ще усіх життєвих митарств. Яке це повинно було чинити вражіння, кожне зрозуміє. Тим часом операція дружині вийшла на добре, і вона мала повернутися до дому. Не можна й зміркувати, який вплив зробила б ця картина домашнього арешту на дружину Грінченкову, що тільки що повернулася з лікарні після операції, яка одібрала в неї чимало сили. Грінченко кидався всюди, щоб не допустити такої зустрічи, щоб дочку увільнили від арешту раніше, ніж повернеться мати, й йому нелюдським клопотом вдалося узяти її на поруки за тисячу карбованців. 
	Отакі пригоди, котрих частину тільки списав я тут, перебув Грінченко за останні роки свого життя, і в цих саме пригодах лежить певна причина його ранньої смерти. Це був могутній дуб і велетень бадьорий і враз його підтято ворожою силою. 
*) В Харькові він одвідав ще В. Ярошевського, а тоді подався до батька. Одвідувати його останніми роками Борис приїздив що осени.
	Я вздрів Грінченка у Київі, в церкві, на похороні д. Косача і живий жаль стис мені серце. Він змарнів, посивів, недобре кашляв, хоч погляд був все той же живий, бадьорий, рішучий. Про слабість Бориса я вже знав, але на таке не сподівався. 
	Початки туберкульозе, як казав сам покійний, було помічено йому ще після перших років учителювання. Ото наслідки тюрми, надмірної праці, поганого харчування за парубоцьких літ, коли организм саме вимагає добрих для себе умов і їжи. Але життя на стену, підчас служби статистиком на Херсонщині та учителем на шахтах, ніби цілком зігнали хворобу, принаймні ми всі знаємо, як він працював після того в Чернігові та Київі, і як бадьоро себе почував, 
	З церкви ми пішли вкупі, бо він не провожав небіжчика на кладовище. С. Єфремову, що йшов а нами, на запитання, чи піде на кладовище, Борис відповів: „Як піду, то буде червона хустка“, себ-то знов хлине кров з горла. І ця відповідь ще тяжче вразила мене. 
	Коли він почав підніматися по сходах в свою кватирю на 4-му поверсі по Маріїнсько-Благовіщенській вулиці, то кілька разів зупинявся, а то й сідав, відпочиваючи. Я зовсім схвилювався, побачивши таке, і прохав його вибачити мені, бо я тільки розворушу його і краще-б мені було не приходити до його. На це Борис почав упевняти мене, що нема чого так хвилюватися, що він і робить ще і ось на літо поїде в бір, то й поправиться. Дачу вже було тоді найнято в Боярці, під Київом, і після Великоднях свят Грінченки мали туди переїхати. Дружина Грінченкова пішла на кладовище, то ми сами пообідали і пробалакали годин зо три. Борис цікавився громадським життям у Харькові, моїм власним життям, росказував про свої роботи (саме тоді вийшло ще кілька книжок драматичної бібліотеки та переклади Настини з Анатоля Франса), показував і ще почату тільки роботу. У вечері він збірався йти на засідання „Просвіти“, де він ще був головою, а я мав того-ж вечора виїздити додому. Гаряче попрощавшися, ми розійшлися годин у 5 увечері. 
	Бадьорі речі Гршченкови та за спокоювання мало тішили мене, але я не сподівався, що то буде вже остання наша зустріч. 
	З Боярки я одібрав од нього, вже досить хворого, одного листа, де він турбувався і прохав за одного свого знайомого і питався, як ми живемо і що робимо. 
	В-осени я почув, що Боярка не помогла Грінченкові, і він з дружиною виїхав на зіму до Оспедадетті в Італії. Про те, що він думає їхати кудись в теплу сторону, він казав мені ще, як ми бачилися. їхати додому за кордон не хотілося; казав він, що там нудно. На запитання про гроші на подорож він пояснив, що грошей, звісно, нема і напозичався вже він досить, але батько десь позичив для його тисячу карбованців. 
	З Оспедалетті він прислав мені листа, коли почув про мою замітку в харьківській газеті „Утро“ з приводу хвороби. 
	Од щирого серця він писав, що я його перехвалив там, що такої похвали він не заробив. До речі сказати, що так саме писав він мені в році 1893-му після моєї рецензії в „Зорі" на його книжку „Під хмарним небом", що тоді вийшла у Львові. 
	Писав він і про гроші; що у його їх досить: вистарчить на зіму і на подорож до... Київа. Лист був писаний рукою Бориса, але докінчила його вже дружина Грінченкова, бо у його пішла тоді горлом кров і йшла вона 3 дні. Борис тяжко знесилився і був уже весь час в ліжкові. 
	Ще раз прислав він звідти листа, але писаного вже дружиною, коли почув, що в аудіторії харьківської реальної школи читали народові з малюнками чарівного лихтаря його оповідання в Без хліба “ і згадували про нього та його слабість. Він радів, що в Харькові, на який він взагалі мало надіявся, ніби починається робота коло освіти люду на його рідній мові, яку одну тільки він і почитав за справжню освіту. 
	До речі буде згадати, що одривати себе од писання українською мовою та писати мовою російською він вважав за гріх і коли звертався до мови російської, то тільки тоді, як того вимагала користь самої української справи, або з службових обов'язків. В 1895 роді, приславши мені писану російською мовою книжку „Земскіе книжные склади“ (відбитка а „Земск. сборн. черн. губ.), він надписав: „Вельми любому Д-ві Тві неналежною мовою писане “. 
	Забуваючи власне горе, Грінченко питався ще в листі, що то за судова справа мого сина, і за віщо його кинуто до тюрми. 
	Взагалі листи Грінченкови завсігди були лагідні, ласкаві. Мета його життя та праця були прості, переконання міцні і сталі. До своєї мети він, ішов не збочуючи й на ступінь і своїми переконаннями і на йоту не поступаючись. Але о-скільки він був у цьому суворий до себе, остільки м'який та участливий до инших. Коли через де-які неприємні обставини я одхилявся од національної роботи, то він ніколи не докоряв мені, а питав тільки, що я роблю, або радив, чи не можна було-б зробити те або те. В усіх тяжких пригодах мого жаття він виявляв завсігди надзвичайну чулість. Який він був до мене, такий і до дружини моєї, хоч вони часом і змагалися. 
	Земля тобі пером, дорогий, незабутній друже! Я і дружина в останнє гаряче вітаємо тебе щирим прощальним вітанням. 
Харьків. Д. Пісочинець. 
6 травня 1910 р.
