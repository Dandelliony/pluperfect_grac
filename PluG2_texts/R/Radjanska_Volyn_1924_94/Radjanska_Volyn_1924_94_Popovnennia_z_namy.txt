Поповненці з нами.
3 оркестром, зі смолоскипами прямують ескандронці разом з комсомольцями—комунальниками та молодими ленінцями до комсомольського клубу—на врочисте засідання.
На засіданні командір кав'ескадрону т. Шелемех знайомить з історією ескадрону. Згадується невеличка купка більшовиків—з 20 чол., котрі в полум'ї громадянської війни стали на захист Жовтня. Далі—Київ... Прапор робітників Ленінграда за здобуття Київа, а далі трудовий фронт, уперта „учеба", і знову прапор—за кінські змагання на Олимпіяді—„перехідна нагорода". Таким був кав'полк, таким зараз в окремий кав'ескадрон. І на війні, і в мирному будівництві—завжди в перших лавах! Потім ідуть привітання від робітників цукроварень, Губкому й Губвиконкому, від дивізії, від комсомольців та молодих піонерів. Прийшли й селяни підшефного села Станишівки. Селянин вітає ескадрон і закінчує так: „Хай живе міцний звязок по-між селянином, робітником і червоноармійцем!". Розходилися пізно, весело й бадьоро. Співали поповненні, повертаючись до касарень. Тепер вони вже знають історію ескадрону та заповіти старих бойців. На початку 6 року з подвійною енергією молодих сил—станьмо до учеби. Традиції ескадрону ми збережемо, заповіти бойців—виконаємо. Разом з робітниками, селянами, комсомольцями й піонерами—вперед. Військор О. К. Е. Умрихин.