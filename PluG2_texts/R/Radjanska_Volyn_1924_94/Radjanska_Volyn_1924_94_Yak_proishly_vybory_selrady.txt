Як пройшли вибори сельради.
У Володарському районі

селянотво дуже уважно поставилось до відчитів сельрад й давало їхній роботі за цей рік належну оцінку. Найбільше цікавились селяни шкільними вправами. З великим піднесенням пройшли районні конференції нацменшостів: німців, поляків, чехів. Конференції ці багато наблизили німецьке, польське селянство до справи радянського будівництва. В німецькому селі Язвинці було проведено засідання райвиконкому і на ньому селяни-німці взяли жваву участь. Вибори по багатьох селах пройшли при повних зборах селянства, хоч майже всі села Володарщини роскидано по хуторах й селянам виборцям доводилось йти 5—7—10 верстов. У с. Дворищах на виборах було 700 чоловіка виборців. Такого великого сходу село ще не бачило.
Під час виборів помічалась уперта боротьба двох таборів: організованого незаможнього селянства та куркульні з ії прихильниками. Перемога далася незаможникам. По 23 сельрадах обрано 319 чоловіків та 54 жінки. З них 200 незаможників, а робітників та службовців—47. Колишніх червоноармійців—обрано 45 чоловіка. Що до національного складу, то українців обрано 281, євреів—24, німців—6B, подяків—27. 14 листопаду новообрані сельради зібрались на пленум. На пленумі розробили план праці сельради на найближчий час. Після пленуму, усі голови сельрад пішли оглянути інтернат сьомилітньої школи, де мешкає 28 незаможницьких дітей. Голови обіцяли перед дітьми подбати про забезпечення інтернату. Т. Б-ко.