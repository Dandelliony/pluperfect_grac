У президіі міської ради.
На черговому засіданні президії міськради від 19 листопаду розглядалося питання про зміцнення постачання пайщиків Церобкоопу хлібом. Представник Церобкоопу зауважив, що 13-й держмлин почне цими днями працювати при повному навантаженні. Тоді вдасться більш розвинути роботу й задовольнити потреби пайщиків мукою й хлібом, У наслідку — доручено правлінню Церобкоопу поширити продаж хліба й цим самим зменшити чергу. Результати місячнику допомоги безробітним. Далі президією було заслуховано інформацію про наслідки переведеного в Житомірі місячника допомоги бізробітним. Згідно з планом, повинно бути зібрано 27 000 карб. Зібрано ж тільки 15.000 карб., - решту—12000 карб, не внесено нетрудовим елементом.
Ужито заходів до стягнення належного податку.Президією зауважено кволість в роботі контролю по стяганню податку з нетрудового елементу, а також кволий розвиток агітаційної роботи. Визнано за необхідне всі зібрані кошти вжити на зміцнення трудової допомоги безробітним, шляхом розвитку й зміцнення виробничих колективів. Губвідділ. Праці запроновано відділам спеціяльний фонд із зібраних коштів для допомоги безробітним, демобілізованим із червоної армії. Усі видаткові кошториси по використуванню зібраних коштів мусять бути погоджено з секціями міськради по соцзабезу та боротьби з безробіттям. На-прикінці було опрацьовано план: перевиборів міськради й відчитної кампанії. Перевибори ради ухвалено роспочати з 5-го грудня. Відчитна кампанія буде проходити одночасно з перевиборами.