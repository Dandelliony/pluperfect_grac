З життя низової кооперації.
Ляховицьке Є. С. Т-во. З доповіді голови правління на останьому зібрані пайщиків виявилось: Товариство провадило лише торгівлю й „з ласки" навантажувало збіжжя Заславської бази. Пайщики, звичайно, цікавилися прибутками т-ва за рік. Виявилось, що прибутки дістають суми в 1513 карб., але як з них зняти зараховане майно скидки та инш, то вони рівнятимуться нулю. Наслідки, як бачимо, більш, ніж незначні. Сумний стан т-ва й квола діяльність правління порушили питання про перевибори останього. Порушено було також питання про вибори до правління комуністів. Так було й зроблено. Тепер можна сподіватися, що справа
поліпшиться й т-во стане на твердий грунт що-до жвавого свого розвитку. С.-г. товариства в Ляховцях дало чистого прибутку за час свого існування з 26 серпня по 26 жовтня, себ-то за 2 місяці — 1411 карб.. За успішну працю зібрання пайщиків висловило подяку голові правління т. Саратову. На тому ж зібранні ухвалено було відремонтувати помешкання т-ва, але для чого відпустити 400 карб. Ухвалено було збудувати соломорізку, маслобойню, крупо й просорушку, на що відпустити 1.000 карб. Так за коротке своє існування т-во встигло міцно стати на ноги й завоювати симпатії селянства. Коопкор Знаючий.