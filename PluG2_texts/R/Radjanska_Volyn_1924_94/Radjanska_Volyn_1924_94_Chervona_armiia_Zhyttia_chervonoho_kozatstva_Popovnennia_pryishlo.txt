Червона Армія. ЖИТТЯ ЧЕРВОНОГО КОЗАЦТВА. Поповнення прийшло.
- „Чув? Сьогодні ввечорі прийшло поповнення". - „ Еге-ж... Оце так штука!.. Ну, тепер вже не будемо чистити по п'ятнадцятеро коней. Так балакали двоє комсомольців, котрі здорово-таки натомилися за час від звільнення „старих" до приходу „молодих". Та й—сказати правду—є чого радіти: стояти по дві доби в наряді, ходити за десятком коней,—ось що припало робити за ці дні комсомольцям. Нарешті, прийшло поповнення: допіру сьогодні зустрічали „полтавців", а три дні тому прибули й „тамбовці". Веселіш стає „старим"...
У великій кімнаті 1-ої сотні розмістилася перша партія: це—„тамбовці". Вони вже звиклися з новим оточенням, з людьми в формі—з „кубиками";
вільно балакають вони в військомом полку про землю, висловлюють свої гадки. Трохи близче, коло груби,— гурт „тамбовців" читає газети й книжки. Біля столу з-десятеро чоловіка оточили бібліотекаря й закидають його ріжними запитаннями: про листи, про пільги, то-що.
Карантин працює... Тут поповненець в Ленінському куткові знайомиться вперше з життям касарні, де йому скоро доведеться жити; тут усе говорить про це життя—бесіди, плакати, льозунги. Сумувати нема часу. - Що ж робити. Треба служити й послужимо—кажуть „молоді": І ввесь час тут гучно й весело. У недавно ще порожніх кімнатах зараз кипить життя. N-ський полк Червоного козацтва Коновальчук.