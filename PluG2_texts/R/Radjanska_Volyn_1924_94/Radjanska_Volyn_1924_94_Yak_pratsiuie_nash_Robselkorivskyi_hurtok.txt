Як працює наш робселькорівський гурток.
19-го липня, на нараді робкорів нашого району було обрано бюро селькорів у складі 3-х чоловіка та 2-х кандидатів. Поруч із цим обрано редколегію з З-х членів. Бюро об'єднує 49 робселькорів,—з поміж них 20 селькорів і 29 робкорів. Протягом часу з 19 липня до 1-го жовтня відбулося 2 засідання бюра, 2 робкоровські наради й одні загальні збори робкорів та селькорів, на яких було 33 кореспонденти, (11 селькорів, 1 юнкор і 21 робкор). Загальні збори пройшли досить жваво, почувалася зацікавленість працею. Було ухвалено пропозицію: яко мога частіш влаштовувати загальні збори, але не менш, як раз на місяць. Згідно з постановою наради робкорів—стінну газету назвали міжспілковою газетою „Голос Робітника й Селянина". Ця газета повинна була видаватись двічі на місяць, але за ввесь час випущено лише два числа. Цими днями буде випущено трете число (вже, між иншим друкується). Газету випускали в 2-х примірниках, з таким розрахунком, аби одного примірника залишати в місті, а другого надсилати на село, та село цим не вдовольняється,— отже в майбутньому доведеться випускати більше число
примірників. Газета сама по собі росподілена на 13 відділів і кожний відділ, в міру надходження матеріялів, заповнюється. Зараз бюром накреслено для себе такі завдання: 1) поширити працю робселькорів шляхом скликання частих нарад, бесід та загальних зборів; 2) збільшити працю редколегії, нагадавши їй, що праця в редагуванні повинна бути колективною; 3) вилучити одну кімнату при клубі, яка б стала місцем зібрань, нарад, бесід робселькорів, а також місцем планомірної праці редколегії, приналягти на спілки в справі вилучення відповідних робкорів. Знягіль. Н. Від редакції. Звичайно—ця примітка дає занадто мало уявлення про працю бюро, та все ж радісним є навіть і те, що хоч що-небудь та робиться. Цікаво було б довідатись, що то за 13 відділіВ стінній газеті. Виділення (а вірніше підбір) кореспондентів мусить взяти на себе редколегія в першу чергу. Справу з встановленням звязку з бюром при нашій редакції, чи не час вже поставити на практичні рейки. Було б гарно, коли б бюро повідомило нас про час скликання своїх районних нарад.