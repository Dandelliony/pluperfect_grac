Про обов'язкове окладне від вогню страхування в біжучому році.

  З початку нового операційного року почався й новий страховий рік для всіх приватновласницьких будівель.
  На біжучий рік окладні норми для хат. в залежности від їх розмірів і матеріалу з якого вони збудовані, встановлені в 52 карб., 80 карб., 112 карб., 128 карб., для клунь— в 40 карб., 52 карб., 32 карб, і 42 карб. для хлівів (сараїв)—в 16 карб., 24 карб., 12 карб., 20 карб, і 28 кар і инш. В середньому же, при таких нормах на будівлі, складна норма на середній сільській двір буде біля 150 карб. В минулому операційному році забезпечення було значно менше й складало на двір біля 93 карб.
  В містах окладна норма встановлена в розмірі 50 відс. оцінки будівель з тим, щоб ці норми не переважували 2.500 карб, для житлових і 500 карб, для нежитлових будівель і не були нижче 200 карб, для житлових і 50 карб, для нежитлових будівель; в тому ж випадку, коли оцінка будівель буде менше зазначених вище предільних норм, то такі будівлі страхуються в повній їх вартості.   Страхова платня на біжучий рік значно знижчена проти платні минулого року. В сільських місцевостях платня встановлюється з розрахунку 75 коп. зі 100 карб, страхової суми. Значить за середній селянський двір, що страхується в 150 карб., селянину приходиться платити страховки в рік 1 карб., 13 коп., для незаможніх сільських дворів в біжучому році встановлені значні пільги.
   По міському окладному страхуванню в біжучому році тарифні ставки встановлено також значно нижчі, ніж в минулому році. Так в біжучому році для м.Житоміра ставки виливаються в залежности від матеріялу стін і даху від 20 коп. до 50 к. зі 100 карб, страхової суми й для инших міст від 25 коп. до 65 коп., а в минулому році ставки по м. Житоміру були від 35 коп. до 2 карб, ЗО в., а в инших містах від 40 коп. до 2 карб. 70 коп. 
   По міському страхуванню для членів профспілок — робочих, служачих, червоноармійців, осіб, які користуються соціальним забезпеченням і членів доброхітних пожежних дружин встановлена 20 відс., знижка з премії.   Івонін