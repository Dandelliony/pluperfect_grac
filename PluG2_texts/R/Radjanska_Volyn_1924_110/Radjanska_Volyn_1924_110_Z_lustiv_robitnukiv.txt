З листів робітників.

  Житомірський трамвай до сього часу „носить" царську корону. Не вже ж у 1924 році ще не можна її здійняти? 3. Данилюк. 
  Проти насильства естонської буржуазії ухвалили рішучий протест радробітникі Коднянського району. 
  Завідуючий Володарською аптекою гражд. Міньке „дістав" по суді 5 років доп-ру з поразкою в правах за витрату державних грошей. Поведінка гр. М. — дуже нахабна й цілком заслуговує такого суворого присуду. Усього ним було витрачено 865 карб.
 Робкор С.Мечетнер
  Бешкетують  у районі Антонинської цукроварні якісь то бандити, що звуть себе „зубними лікарями". В ночі вони вправляються з зубами робітничих змін, вибиваючи робітникам зуби кулаками. Не вадило б райміліції вжити заходів.
  Псують посадки, що знаходяться біля нашого заводу (між Станишівським лісництвом та с. Псищі) селяне Псищів, що пасуть там худобу й свині. Не відстав від них і син лісника Суслова. А посадки молоді — лише торік весною посаджені. Робітник І. Д.    Мітинг протесту  проти естонських насильств відбувся в м. Славуті. Після виступів промовців демонстрацією ухвалено резолюцію протесту.
 Цувійськпромгоспівська м'ясна крамниця в м. Олевську взяла на роботу до себе колишніх спекулянтів і склала договір з якимсь гр-ном П. на постачання м'яса. Місцеві різники пропонують постачати м'ясо до цеї крамниці дешевше, аніж гр. П. Але цувійськпромгосп звязаний договором. Значить, діставати м'ясо дешевше він не може. Але... змінити спекулянтів на безробітних (а їх в Олевську досить) він може. Тим часом і цього щось не робиться. Майбуть профсекретаріятові треба вмішатись. Робкор Мазик.