Що робить Радянська влада в справі охорони здоровля пролетарських дітей.

Як працює дитяча полікліника?

  Цими днями в м. Жнтомірі відновила свою працю дітполіклініка, після 2-х місячної перерви. 
   Дітполіклініка в своїй праці дотримується здійснення цілів оздоровлення дитячого населення, з одного боку — шляхом чисто профілактичної праці, а з другого — лікарської з профилактичним ухилом. За допомогою всебічного огляду, відбираються хворі діти або тільки з нахилами до тих чи инших захорувань і їм призначається відповідне систематичне лікування в дітполіклініці.
    Діти, що потрібують лікування чи перебування в спеціяльних установах та санаторіях, переводяться до цеї полікліники. Після огляду й висновку поліклініки діти відправляються на рентгеноскопію та рентгенотерапію. Ті що потрібують окулярів, тут же їх одержують. 
  У тих же випадках, що потрібують спеціяльного режиму та особливо сприятливих умов життя, дітполіклініка дає свій висновок і треба віддати справедливість губсоцвихові, часто діти по установах дістають саме те, що потрібно. Були, наприклад, випадки, коли за висновком полікліники видавалося взуття, теплий одяг та поліпшене харчування. 
  Через поліклінику проходили діти, що поверталися на батьківщину, чи наново приймались до дітустанови, відправлені до дитячої санаторії, колонії, табора то що. Тут вони дістають відповідну визу, чи з метою охорони громадського здоровля затримуються. Діти або певніш підлітки, відправлені  биржею праці на роботу, теж дістають висновок дітполікліники про придатність їх до физичної праці з визначенням характера праці, припустимої для кожного окремого випадку. 
  Дослідження дітей проводиться в шости кабінетах.
  У разі виявлення заразливих захорувань в дитустанові, екстренно переглядаються всі діти даної уставови для виділення хорих. Через кабінет для захорувань ока було перепущено 133 дітей, а через кабінет для шкіряно- венерічних хвороб —59 душ дітей.   Поважне місце в профілактичній (що має на меті запобігти захоруванням) праці дітполікліники займає місце дослідження фізичного та розумового розвитку дітей.   Друга велика праця полікліники не лікарська праця, котра провадиться в 5 спеціальних кабінетах. Діти охоче звертаються до поліклініки: до неї йдуть і з дітустанов йдуть і застраховані і представники неорганізованого дитинства.   Тих, що хочуть лікуватись, та дійсно цього лікування потрібують — звертається, звичайно, більше, а ніж полікліника може прийняти. Доводиться відмовляти, правда, небагатьом. Діти закритих дітустанов приймаються без відмовлення; далі йдуть школярі і нарешті, неорганізоване дитинство. 
   За дев'ять місяців функціонування відвідування дітполіклініки в лікарські дні всього за 210 днів праця уявляється в такому вигляді: педіатричний кабінет—2056 відвідувань, по хворобам очей—7.l45, по хворобам вуха, горла й носа —2.074, по шкіряно-венеричним хоробам 3.368, по хоробам зубів та рота —8 977 відвід. Разом—24.250 відвідувань із них відвідувань первісних 6178.
   Із загальної кількости відвідувань на організоване дитинство припадає 22.645 відвідувань та по неорганізованих —1.605 відв.
   Аптека дитполіклініки за минулу добу відпустила 15.590 номерів. Лікар Бражникова.