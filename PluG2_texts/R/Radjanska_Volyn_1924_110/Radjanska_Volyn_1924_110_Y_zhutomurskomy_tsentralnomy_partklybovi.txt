У Житомірському центральному партклубові.

Влітку, наш центральний партклуб, працював об'єднано з євроклубом і тільки з 1 вересня роспочинає свою працю самостійно. 
   По даних останньої регістрації клуб має біля 850 членів, а також 300 постійннх гостей з котрих 46% — члени сімей партійців, 25 відсотків — курсанти, решта ж — члени ЛКСМ та позапартійні, що рекомендовані осередками. Робота партклубу йде по таких галузях. Перш за все—

МАСОВО-ЛЕКЦІЙНА ПРАЦЯ.

   За період від вересня до грудня прочитано 19 лекцій. Із них по світознавству—8. Лекції ілюструються світовими картинами. Слухачі до викладів відносяться з великим зацікавленням—завжди на лекціях буває присутніх 200— 300 чоловіка. Більшість з них—партійці, ленінці та гості клубу. Лекції по сангігієні, котрих до цього часу прочитано 11, пристосовуються до кампаній, які провадяться губздравом. Крім постійних ціклів лекцій, також відбулося де-кілька й не за планом на ріжні теми, а саме: про повітряну флоту, історії авіації то що.   Хибою в цій галузі діяльности клубу можна рахувати відсутність лекцій загально-політичних, етнографичних та ин. Тепер ми маємо більш робітників, а тему й зможем цю хибу знищити.
   Раз на тиждень відбуваються кіносеанси, що за відчитний період — налічують—20, з відвідуванням по 580 — 650 ч. на кожном.

БІБЛІОТЕКА За останні часи поповнилася літературою, по соц —економичних питаннях та новою белетрістікою. Тепер має вона 5 тис. книг з них: 45 відсотків — громадсько-політичних, 15 відс.- історичних 15 відсотків белетрістіки, 7 відс. — по природознавчих науках і решту складає періодична література. Кількість читачів —1100 ч. Більш за все читають суспільно-політичну літературу, багато розходиться й нової белетристики. При бібліотеці є хата читальня, для котрої що-місяця передплачується 25 примірників газет, та 15 пр. журналів. Відвідування читальні що-вечора—l20 —200 ч. Відвідувачі в більшости — партійці й комсомольці.

СЕКЦІЙНО-ГУРТКОВА РОБОТА не може й доси розгорнутись як слід, бо партійці навантажені вечірньою роботою по осередках. (Сформувалося лише три секції, в них найкраще працює спортзала. Вона має 63 членів, з котрих 27 відс.—партійці. Решта —КСМ гості та червоноармійці. Керує спортсекцією її власне правління, працює вона що-вечора по 2 годині. 
  Навчання полягають в тяжкій атлетиці. Друга секція при клубові— драматична: — вона почала працювати лише в жовтні. На початку навчання було присвячено теорії, — прочитано низку лекцій по міміці й т. и.; після того приступлено до практичної роботи. За 2 місяці проведемо навчальних 24 дні; влаштовано 4 вистави, готується ще 5 вистав. Членів гуртка є 18 чоловіка. 
  Третя секція— шахматна—складається з 35 чол., з тої кількости більше 50 відс. — партійці. За два місяці свого існування секція провадила свою роботу по двох напрямках: ознайомлення зі грою тих, що ще невміють та вдосконалення гри вже знайомих з шахматами. Для переведення першого завдання було влаштовано навчання 6 разів при відвідувачах з 50 чол,; друге ж завдання планово виконано не було. 
  Крім гурткової роботи, шахматсекцією було влаштовано два матчі й один турнір, що мало на меті поглибити вже знайоме й притягти нових членів. 
   При партклубі ще відбуваються навчання бюра робкорів, пролєткульту, двох шкіл політписьменности, військфаку Київської, курси сельактиву губному КСМ, а також—провадяться секційні й чергові навчання делегатських жіночих зборів залізничого району.