Ставкове рибоводство, як додаток до підвищення прибутків сельського господаря.

  Населення культурної країни за кордоном давно зрозуміло користь рибальського діла і зараз там ні один ставок, річка чи струмок даремне не стоїть, а має рибу й приносить значні прибутки. По словах відомого рибовода Сомова ні зернові культури, ні картопля, ні буряки, ні скотарство не можуть дати сельському господареві того великого прибутку, котрий можливо отримати від коропових ставків (сажавок).
   Наша Волинь за довійськових часів також продукувала значну кількість культурної риби, ява переважно продавалася за-границю.    Попит на коропів за кордоном дуже великий; у Північній Італії через те почали розводити коропів на залитих водою рижових полях. Кидають у таку воду однайток—коропів, а в осени, перед збором рижу, їх виловлюють. 
   Але ж треба зауважити, що закордонні рибоводні господарства не дають таких гарних натуральних умов для рибальського діла, які маються в нас на Волині. Ні в якій закордонній державі немає такої великої кількости нездатної до хліборобства чи скотарства а за те придатної до рибальства землі, як у нас на Волині.

   Волинь дуже придатна країна для рибальства через свій різний теплий і м'ягкий клімат та довге літо. Біля 80 відс. волинських ставків ростошовані в південній частині Житомірської й по всій площі Шепетівської округи серед польових та садибних земель з дуже поживним чорноземом (льосом). Живляться ці ставки водою з рік річок та струмків, в які з  полів і ланів дощі зносять дуже багато поживного матеріялу, який дав багато годівлі рибам. Через те приріст (врожай) риби за літо з волинських ставків в залежності від грунту на якому лежить ставок, глибини його та инших умов може бути від 10 до 40 пуд. з десятини ставу. Треба звернути увагу й на те, що цей приріст риби волинські ставки дають при натуральному жируванню коропів, без ніякої підкормки в той самий час як по ставках за кордоном при штучній годівлі риби одержують пересічно по 10 —15 пудів.   Із цього можна бачити, що на закордонних ринках риба закордонних господарств не може конкурувати з волинською рибою —й майбутнє значіння на волинських рибоводних господарств треба рахувати великим. Г. Козлов