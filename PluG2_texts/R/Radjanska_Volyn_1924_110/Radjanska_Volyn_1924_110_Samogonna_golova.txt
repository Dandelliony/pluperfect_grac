Самогонна голова.

 В.Коровинці, Янушпільського району. Велика-Коровинецька сельрада в Янушпільському районі об'єднує два, села, В.-Коровинці й Михайленки. До перевиборів був головою гр.В.Кравець, відомий усім п'яниця. Після перевиборів головою він і надалі лишився, й так само дозволяє гнати самогонку, як і раніше. 
  Другого грудня Кравець присилає наказ новообраним виконавцям та повноважному, щоб вони викачали самогон по с. Михайленках. а заразом розшукали б таємні самогонні апарати.
   Виконавці наказ виконали, як слід, й викачали чотирі пляшки самогону й один апарат. А які наслідки од викачки? 
  Гр. Стасько Мустяцькнй дав йому два червінці, щоб тільки дозволив продати самогон. Другий—дав голові відро самогону. У третього — голова пив—їв три дні, й розрішал їм гнати та продавати самогон. Селяни доходять до бійки з виконавцями, спираючись на тому, що їм дозволяє голова сельради. Чи довго ще такі п'яниці будуть морочити селянам голови? А район чомусь поновив гр. Кравця головою. Райвиконкоме, приглянься до його праці. Виконавці: П.Грасименко, Я.Грасименко, З.Герасименко, Д.Козак, М.Козак, Савчук.