Селянство бажає закласти колєктив. Земуправління не йде на зустріч.

Колектив, це дуже гарне господарство —так балакають поміж собою селяни села Волосова, Андр. р. 
-А як його заснувати? вагаються другі. Зовсім легко, зауважив червоноармієць, що стояв недалеко од цього гурту, що балакав про колектив. Біля червоноармійця зразу опинився весь гурт. 
-А ну но, роскажи, яке буде життя в колективному господарстві, й як його нам зробити. 
 Червоноармієць почав росказувати, й слова його дуже зацікавили селянство. 
- Давайте, таки, насправді улаштуємо, загули всі одразу. 
  Зібрали збори. Червоноармієць на них зробив доповідь, росказав як живе той чи инший колектив. Селяни ухвалили вибрати червоноармійця керовником колективу, до якого зараз записалось тринадцять господарств незаможницьких та середняцьких.   Червоноармієць пішов до райземстола, отримав там статут, завірив документи в районі й передав до окрземуправління.
   Але ж до цього часу відповіді немає, хоч потім було послано другу заяву. Два місяці тому подавалась заява, й досі незаможники наймаються на роботу до куркульні, не отримавши звістки.
   Просимо через газету дати відповідь, чи буде що з нашим колективом чн ні? Голова правління колективу Б.