Найперше- освіта.

С. Кривовільна, Теофипільського району.

Лежить село за чотирі версти од району й за шістьдесят верстов од округи. Більша половина господарств незаможницькі. Куркулів мало, й навіть куркулівські господарства міцніють од розведення худоби та побічного заробітку. 
  Не забеспечене село й майстернями. 3 підприємств поблизу села є лише агробаза. Другий рік в селі є сільсько-господарське товариство „Пахар“. Воно кволеньке й працює пагано. 
  Досі в селі панувала трьохпілка. Але ж незаможники побачили, що за трьохпіллям тяжко жити, а землю, як слід, не використали, й на весні цього року вирішили перейти на широкі смуги з чотирьохпільною плодозміною. Тепер уже в селі провадиться землеустрій. 
  Куркульня сільська "гопки стала". На зборах вона хотіла зірвати приговор, коли ж не довелось, почала зривати землеустрій. Платні не дає, не дає й межових стовпиків. Найбільш упертим шістьом куркулям село ухвалило одвести землю в одному шматкові. Нехай, як хочуть, між собою міряться.

  У цьому ж році люди засіяли стільки ж само, як і вторік, з сівбою спізнились. Сіють ще по старому, більш усього жито. Місцевий кооператив провадить заготовку збіжжя та худоби. Але сам торгує часто дорожче, як у спекулянтів. 
  Комнезам спить, не провадить зібрань. Голова його мало здатний до праці. Комітет взаємодопомоги, ще в 1921 році склався, але ж селянам жадної допомоги не чинять. Селянство тому до його поставилось байдужо. Зібрань своїх він ніколи не скликав.
   Школи в селі немає, хоч дітей шкільного віку є до 100. Хати-читальні теж, як і всякої иншої культурноосвітньої праці.
   Що потрібне селу, щоб не жити в таких злиднях? Найперше, освіта.  Вона допоможе йому знищити темряву, научить господарювати краще як і тепер господарюють. А тому, що так , пагано живуть, сами селяни винні бо і до освітньої праці ставляться байдужо, й немає кому їх до цього підштовхнути.  Селькор Є. І.Вальчук, делегат до Всесоюзного з'їзду робселькорів.