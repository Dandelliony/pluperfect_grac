У Німеччині. Агітація компартії на селі.

  Недавно німецька комуністична партія влаштувала в околицях Берліну день агітації серед наймитів та малоземельних селян. Робітники купками в 5 —15 душ виїхали з Берліну й розсипалися по селах. Де це бувало можливим — влаштовували зібрання по селах. По инших селах агітація велася з хати до хати. Усюди роздавалися агітаційні брошюри, летючі листки, тощо. Зібрання порівнюючи добре відвідувалися, особливо наймитами.
   Настрій наймитів, взагалі, сприятливий для компартії. Злидні серед наймитів неймовірні. Сім'ї, що мають 8 —10 дітей, туляться часто в маленьких брудних конурах. Наймити давно чекали вказівки, як поліпшити свій стан.
    В кількох місцях селяне приходили на зібрання всею громадою. В одному містечку селяне вчинили опір „Стальному Шоломові", що намагався розігнати зібрання.