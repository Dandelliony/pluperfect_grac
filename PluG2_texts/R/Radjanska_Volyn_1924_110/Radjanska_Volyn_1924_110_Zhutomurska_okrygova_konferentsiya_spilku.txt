ЖИТОМІРСЬКА ОКРУГОВА КОНФЕРЕНЦІЯ СПІЛКИ РОБІТЗЕМЛІСУ.

  Цими днями відбулася в Житомірі округова конференція спілки робітників землі й лісу, яка працювала три дні. Конференцією було обговорено роботу не лише самої спілки, але й окрземуправління та лісоуправління. Було відмічено всі хиби їхньої роботи, які надалі треба усунути.

По доповіді губвідділу спілки.
  У спілці зараз мається 3797 членів; за останній час до спілки вступила значна кількість наймитів. Багато зроблено спілкою в справі боротьби з безробіттям. Із безробітних організовано 138 артілів по лісорозробках Культосвітню роботу на місцях за останній час поширено. З боку членів спілки помітно значне зацікавлення газетою.

Працю губвідділу визнано задовольняючою
і лінію правильною. Губвідділові доручено надалі зміцнити роботу по охопленню наймитів і по втягуванню їх до спілки. Також дано вказівки щодо дальнішої роботи.

Відбудування сільського господарства. Напрямок праці окрземуправління в галузі відбудування сільського господарства визнано правильним. Звернено увагу окрземуправління на необхідність поглиблення робот по організації прокатних станцій, зерноочищуючих та случних пунктів, а також поліпшення господарств по агробазах. Окрземуправлінню запропоновано також звернути найпильнішу увагу на землеустрійні роботи, пропагуючи в той же час користь переходу від трьохпілля до многопілля.