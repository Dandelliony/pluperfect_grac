ПЕТЕРБУРГ. „Речь“ пише, що московський градоначальник, не зважаючи на неодноразові роз'яснення сенату, наказав єврейці-акушерці Гаузнер вивезти з Москви її чотирьохлітнього сина. Друга історія така. Російський підданий Болховський 10 літ тому женився в Парижі на француженці-католичці. В них родилось двоє дітей, з яких одному тепер сім літ, другому вісім. Болховський помер і лишив заповіт виховати дітей по єврейській вірі. Вдова вийшла заміж за чиновника-росіянина і жила в Москві з чоловіком і дітьми. Градоначальник, почувши про це, наказав виселити дітей з Москви.
