Кореспонденти закордонних газет з Мадриду сповіщають, що революційні розрухи наростають не тільки в одному Мадриді, а й в по всій Еспанії. Португальська революція відограла тут велику роль. Відомо, що еспанські республіканці ще задовго до цеї революції входили в стосунки з португальськими і що й досі вони в ними в згоді. Один з лідерів еспанських республіканців Есквередо в розмові з французькими журналістами заявив, що була думка підняти повстання одночасно в Лісабоні і Мадриді, але через несподіване вбивство професора Бомбарда в Лісабоні, революція там спалахнула раніше призначеного часу. Серед еспанського війська росте незадоволення з уряду і між офіцерами і  між салдатами. Лондонські газети пишуть, що несчисленні маніфестації в пам'ять Ферера, а з ними вічні арешти республіканців свідчать, що становище дуже серйозне і повстання можна сподіватись що-хвилини.
