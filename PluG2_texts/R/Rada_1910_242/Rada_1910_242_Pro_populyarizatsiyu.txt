23-го жовтня, в київській політехниці, в агрономичному гурткові, було прочитано студентом В. Ковалем доклад на тему: „популяризація сельско-хозяйственныхъ знаній общественными агрономами на Украинъ”. Доклад зібрав більше 300 студентів, переважно агрономів, так що велика сел. гос. аудіторія була переповнена.
В основу свого докладу референт поклав ту думку, що при сучасних умовах й низькому розвиткові українських селян, кожний агроном повинен бути педагогом, учителем, мусить взяти на себе завдання проповідничеські популяризаторські.
А як вся сучасна популяризація сельсько-господарських знаннів ведеться на Україні мовою російською, то значить, або українські селяне силами двохсотлітньої русификації навчились розуміть російську мову, або сучасні агрономи, в силу якихсь фатальних причин, ідуть в своїй педагогичній діяльности в супереч елементарним педагогичним правилам.
Кожний народ тільки тоді може правильно розвиватись, тільки тоді може мати надію стати рівноправним членом сем'ї культурних народів, коли в основу його освіти покладено народню мову.
Цілим рядом думок кращих педагогів, як Ушинський, Вессель, Водовозов, Дістервег і Гільдербрандт, докладчик доводив цю свою думку.
Мова російська, що положена тепер в основу народньої освіти на Україні не тільки не стала рідною народові українському, але не може служити навіть для елементарного засвоєння знаннів.
Про це свідчать ті данні і факти, які докладчик розшукав і зібрав з усяких земських справозданнів і докладів, з резолюцій учительських з'їздів, з праць відомих російських педагогів і громадських діячів та нарешті всі ті численні спостереження і приклади з своєї літньої практики, які сам автор зібрав і подав в своєму докладові.
На основі цього матеріалу, докладчик прийшов до висновку, що сучасні агрономи, вживаючи в своїй практиці російську мову, зменшують тим продуктивність своєї діяльности і несвідомо роблять самі собі перешкоди.
Але це найменший гріх супроти українського народу з боку сучасних агрономів.
Далеко більше винні вони за те, що, йдучи несвідомо з офіціальними і неофіціальними обрусителями, вони мовчки ніби ствержують, що ніякого українського питання не істнуе, що селяне наші розуміють російську мову також добре, як і свою рідну.
Нехтуючи українську мову і не приглядаючись близче до життя українського селянина, агрономи, разом з так званою „общерусскою интеллигенціею", призводять до того, що задержують розвиток нашого народу, калічать його мову настільки, що він позбавляється всякої мови, шкодять ясному і легкому витворюванню думки, шкодять точному уявленню образів і поняттів, які передаються мовою російською і т. д. Доводячі ці свої думки, докладчик зробив аналіз між мовами російською і українською, показав який приблизно % слів незрозумілий українському селянинові, які великі перешкоди ставить взагалі ріжниця в лексиці, в фонетиці, в граматичних формах і будові фрази.
Цілим рядом прикладів в своїх власних спостереженнів докладчик ілюстрував свої думки і нарешті прийшов до висновку, що український селянин, який засвоїв собі жаргон українсько-російський, являється далеко гіршим матеріалом для дальшого розвитку, ніж до незнання російської мови.
Сотні літ задержується розвиток нашого народу, а він все таки не навчився мови російської.
Замісць того, він заховав в душі своїй неприхильність до всякого пана, характерною ознакою котрого є чужа мова, і наслідком цього почуття являється та прирва між інтелігентами і народом, що відчувається боляче взагалі на всім російськім житті і особливо на житті України.
Недовірря і ворожнечу особливо приходиться часто здибать серед українських селян агрономам, про що свідчить цілий ряд фактів, поданих докладчиком і взятих як з агрономичної літератури, так і з власного досвіду докладчика.
Показавши цілим рядом фактів, взятих з земських справозданнів і докладів, наскільки селяне наші погано розуміють мову російську і яке у них попередження проти всього, що носить ознаки панських заходів, докладчик подав цілий ряд цифр про мале розповсюдження російської популярної книжки серед українських селян і паралельно подав цифри про росповсюдження книжки серед селян великоросів.
Особливо яскраво це вийшло, коли докладчик, пояснюючи мале росповсюдження популярних книжок незрозумілістю мови, вказав на факти про розповсюдження освіти і книжки в далекій нашій старовині, в століття XVI і XVII. Але найгірша вина агрономів полягав в тому, що вони, яко найблизча до народу інтелігентна сила, яко представники перед ним найвищої освіти, вживаючи мови російської, денаціоналізують народ наш, калічать його псіхику, калічать правильне думання і таким чином вносять деморалізуючі чинники в українську сем'ю і селянське громадське життя. „Над усим цим необхідно задуматись”, закінчив докладчик, „до всього цього, тим хто готовить себе „кь общественному служенію" необхідно придивитись". Земські агрономи на Україні, яко найблизче поставлена до народу інтелігентна сила, як учителі народу і провідники культурного і економичного відродження його, повинні звернути увагу на цю трагедію народа українського, повинні повести його новим шляхом до відродження, зважаючи на його національну душу, на його національну суть.
Доклад тягся півтори години, після ж докладу ще 2 години проводились гарячі дебати.
В дебатах було характерне те, що більшість доволі прихильно ставилась до українського питання і одним росіянином було поставлено питання, як можна виучитись української мови.
В дебатах визнано було, що найкраще було б, коли б запросити лектора української мови, але можна з певністю сказати, що хто думає після скінчення школи працювати на Україні, той тепер же візьметься за вивчення української мови.
Кожний з тих, хто приймав участь в дебатах, подавав свої вражіння з своєї агрономичної практики на селі, і перед слухачами намалювалась доволі ясна картина сучасних умов агрономичної праці на Україні.
Не обійшлось звичайно і без тих, хто згадує про те „какъ же быть съ общерусской культурой”, не обійшлось і без „землячків", що доводили про „тарабарський” язик української преси і „пъвучій языкъ Шевченка", яким на їх думку треба б було вести популярізацію сельсько-господарських знаннів.
Але то були одиниці і аудіторія спиняла сміхом їх міркування. Після дебатів аудіторія гаряче витала докладчика рясними оплесками.

