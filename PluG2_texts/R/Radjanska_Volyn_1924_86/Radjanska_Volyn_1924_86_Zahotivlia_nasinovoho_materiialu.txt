Заготівля насіньового матеріялу.
Цими днями відбулося засідання міжвідомчої комісії у питаннях заготівлі на Волині насіньового матеріялу.
Представник губземуправління вказав на необхідність заготівлі поліпшеного насіння ріжних культур і кормових рослин до майбутньої весняної кампанії на суму —205.640 карб. Крім того, необхідно тепер же приступити до заготівлі насіння головних ярових культур для населення недорідних районів губерні.
Нарада визнала за необхідне провадити заготівлю насіння кормових рослин і поліпшеного насіння польових культур через всеукраїнське товариство насіньоводства, притягаючи до цього сільгоскооперацію. Заготівлю насіння для недорідних районів постановлено провадити через найміцніші сільгосподарські товариства. Комісії з представників губсельбанка, губземуправління й Житомірської райсельспілки доручено встановити мережу товариств, яким буде доручена заготівля насіньового матеріялу.