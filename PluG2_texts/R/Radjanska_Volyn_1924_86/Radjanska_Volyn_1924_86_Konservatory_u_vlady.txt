Консерватори у влади.
Болдуін про найближчий програм свого уряду.
ЛОНДОН, 11 (Ратау). На бенкеті лорда мера (гор. голова) Лондону, який влаштовасо в честь нового кабінету, Болдуїн та инші міністри виступали з промовами, в яких зазначений був найближчий програм уряду.
Болдуїн в промові підкреслив, що
зовнішня політика
нового уряду буде заснована на розвиткові добросусідських відносин зі всіма чужоземними державами. Нинішній уряд підтримуватиме політику переведення в жаття репараційного плана.
Віддавши належне Макдональдові, що
в репараційному питанні
продовжував політику консерваторів, Болдуїн зазначив, що найважливіший наслідок Лондонської конференції —це притягнення Америки до розвязання європейських питань.
Закидаючи Америку похвалами, Болдуїн в той же час не забув висловити подяку урядові Еріо за його готовність до міжнароднього співробітництва.
Підтримка Франції в справахГерманії.
Новий кабінет, сказав Болдуїн, на далі підтримуватиме уряд Франції в питанні по справі Германії.
Болдуїн не сказав нічого певного щодо внутрішніх справ, обмежився лише вказівкою, що новий англійський уряд підтримуватиме уряд Індії у всіх його заходах, скерованих для приборкання революційних виступів.
Відношення до Китая.
Зупиняючись на подіях в Китаї, Болдуїн заявив: Коли громадянська війна в Китаї по суті порушить англійські інтереси, то консервативний уряд негайно погодиться з иншими державами, щоб розробити план спільних дій.
Наприкінці Болдуїн, торкнувшись англо-радянської угоди, заявив, що вважає за передчасне висловлюватись з приводу цього питання.