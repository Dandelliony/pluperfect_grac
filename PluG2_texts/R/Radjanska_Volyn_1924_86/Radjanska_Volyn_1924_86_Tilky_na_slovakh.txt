Тільки на словах.
(Увага Губпочтеля).
Не дуже давно у нас в клубі робив доповідь представник почти (прізвища не знаю) про те, як писати адреси, чому часто густо пропадають листи й др. моменти, що цікавлять чер-ців. Після доповіді червоноармійці підкреслили йому, що коли йдеш на почту, то протовчешся там довгий час, доки здаш листи по книжці, тому що службовці почти: одному нема часу, треба приймати рекомендовані листи; другому — видавати; третій — тільки марки продає.
Доповідач пояснив це тим, що працьовниця, яка приймає листи червоноармійців, за скороченням штатів, звільнена, а щоб надалі червоноармійці не товкалися даремне на почті, він зауважив, що почта вивішуватиме оголошення, зазначаючи—де, що й як.
Та лихо, що досі ще оголошень нема, а червоноармієць, простоявши біля вікна приймання рекомендованих листів, дочекавшись своєї черги, раптом чує: —„на чорний двір!“. Заглянеш туди, а там тобі: —„Геть туди, де здають рекомендовані листи!"
Під час цього вештання червоноармійця пронизує думка —„А що то мені закине командир, коли я на заняття спізнюсь?"
Що має вжити почта, щоб ці хиби усунути, та раз на завжди загадати собі виконувати обіжник та... свої обов'язки.
Ч-ць Таращі М. Гвіздкок.