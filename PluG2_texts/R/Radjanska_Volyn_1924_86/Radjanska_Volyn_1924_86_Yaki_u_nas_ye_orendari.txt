Які у нас є орендарі.
Недавно це було, місяців три тому назад, коли гр-н Кулинич Андрій — член спілки „Всеробітземліс“ голосно, неначе на трон короля вступив, об'явив мешканцям д. Ч. З по Прохорівській вулиці:
— „Я тепер хазяїн цієї хати і ви всі повинні підчинитись мені“ (дійсні слова г-на Куливича).
— Як же це так — питає мешканець —у нас є орендар, якому ми платимо гроші за помешкання, при чому тут „підчинятись".
— А ось так... і гр-н К. виймає з кешені папірець і дає його мешканцеві.
В папірцеві значиться:
„Поручается г-ну Кулиничу Андрею охранять дом № 3 по Прохоровской ул. впредь до заключення договора. Местхоз".
Написано „охороняти хату", а не виганяти мешканців з кухні і не дозволяти варити їжу.
— Еге — каже К., — пройшли ті часи, коли ви в кухні варили, тепер я буду варити.
А ти що, жидівська морда? Дарма думаєш сидіти в хаті — обурюється раптом орендар на другого мешканця.
Так „охрестив" гр-н Кулинич мешканців, коли застував на місце орендаря хати.
***
Через місяць після цього „хрещення" приходить уч. надзиратель, а з ним міліціонер. Повибігали всі сусіди Прохорівського кутка: баби, недолітки й діти неначе, на пожар. Виглядає в віконце й новий орендар і усміхаючись:
— Товариши, призываю вас к порядку промовив голосно надзиратель і роспочав оголошувати купу папірців.
— Бейгель Меер — кто это будет?
— Я Бейгель! що таке?
— Народний суд 3-го участка по г. Житомиру вызывает вас по делу с гр-ном Кулиничем о виселении вас - распишитесь.
— Я неграмотний..
— Ну, кто-нибудь распишется. 
— Бейгель Крейне!?
— Я Крейне, что такое?
— Ви вызываетесь в народный суд по делу с Кулиничем о выселении вас на квартиры.
І таким маніром були викликані всі до одного мешканці кількістю шісвадцять чоловік, а за ними почали викликатись свідки як з одного, так і з другого боку.
Коли прийшлося йти на суд то зібралося чоловік сорок і кожній людині була написана окрема повістка рукою г-на Кулинича, якому секретар суду, — гарний, очевидячки, приятель, йде на зустріч, щоб скоріше вийшов суд.
***
„Заслушав дело по обвинению Бейгеля Меера, Бейгель Крейне... о выселении их из квартиры, народный суд 3 го уч. по г. Житомиру определил: в виду того, что деньги, следуемые за квартиру, аккуратно вносились в депозит... просьбе гр-на Кулинича отказать, при чем наложить на него штраф в размере 15 руб. за неправильно пред'явленный иск.
— Це більшовицький суд тільки так судить, пробормотав Кулинич. Але нічого, я ще їх своїм судом розсуджу.
***
І почав Кулинич судити мешканців своїм жандармським судом.
На другий же день була розвалена кухня, розібрано і заховано в хлів, отхоже місце, а всі хліви були зачинені здоровенними колодками орендаря К.
— А я не дам зачинити свого хліва запротестував один з мешканців.
— Яке ти маєш право не давати — кричить орендар, хватаючись за сокиру. Я хазяїн!
На цей галас вибігла мати цього мешканця і почала його обороняти. Але недовго їй прийшлося обороняти сина — вона була сокірою по голові прибита до землі.
***
Прийшов якось і начальник 3-го р-ну міліції, йому й почали жалітись мешканці на свого орендаря.
— Ну, чтож, он арендатор, он имеет полнее право роспоряжаться домом и мы ему не вправе запретить.
І тільки його й бачили і чули.
Нічого робить розкладають мешканці по цеглині на дворі і таким чином кожен собі мав окрему кухню.
— От, каже червоноармієць Донецького полку (мешканець цього ж дому) за п’ять літ служби в Червовій армії, я заслужив, що6 моя жінка варила їжу на цеглинах під синім небом? Ех, візьмусь я за цього жандарма, найду я правду!
Може й знайшов би, так кудись відрядили його у другу овругу на службу і нічого з цього не ви шло.
***
— Ну й проклятий цей нарід — обурюється орендар К. — Розважив кухню, зачинив хліви, голову навіть розбив одній сокирою, а вони собі варять на цеглинах їжу та й живуть собі в ус не дуючи. — Чекайте ж, я вам ще покажу.
Минуло де-кілька часу, аж одного ранку в сітях вчинився тагий рук, ніби валиться увесь дім. Повибігали в сіни і дивляться — справді п в стіни розвалено і решта дуже швидко розвалюється Кулиничем при допомозі робітників.
— Що це ви робите, в мене жінка слаба й дитя мале в хаті лежать.
— Убирайся с квартиры, а то на голову валить буду.
— Та хто, хто ж це вам дозволив ламати хату?
— Містхоз дозволив мені перебудувати хату.
***
— Оце ж і орендар, говорять між собою мешканці — мало того, що зостались без кухні, хлівів, отхожого місця, та на тобі, ще й хату валить.
— Підем у містхоз та роспитаємо чи справді має він право розвалювать хату.
Пішли. Показують там їм затверджений містхозом проект Кулинича, що до перебудівлі дому.
— А чому ж містхоз не вимагає від орендаря того ремонту, який значиться в умові? Чому не ремонтує кухню яку розвалив. А за антісанітарію гей же вже разів з десять приходив сам лікар в сивій накидці та протокола складав?!
— Это не меня касается. Идите в 129 ю комнату — там вам скажут.
***
Так і не знайшли мешканці „129-й комнаты". Пішли собі скоріше до дому, щоби поки видно на дворі, обід на цеглинах зготувати встигнути.
Може губерський прокурор знайде цю кімнату? Бо вже орендар Кулинич позабирав від мешканців подвійні рами, шоб лютим холодом заставити мешканця втікти з помешкання. 
Мешканець.