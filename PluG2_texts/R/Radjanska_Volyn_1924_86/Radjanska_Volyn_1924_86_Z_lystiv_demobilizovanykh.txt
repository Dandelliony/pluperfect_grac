З листів демобілізованих.
В комісію по звязку з демобілізованими прислано цілу низку листів від відпускників, звільнених в осени. Багато говорять ці листи. Говорять про роботу, про життя села. З ріжних місць ріжні вісти. У всіх листах відпускники просять вказівок і з'ясовань. Ось що пише відпускник Шагров з Терського краю:
- Дорогі тов. командири й політруки, я звертаюсь до вас з проханням, напишіть мені аку треба купити книжку для того, щоб боротися з релігією, а то нема виходу: книжки такої нема, а на пам'ять багато не скажеш. Якщо можете, вишліть мені книжку: і сильні ж бабині казки!
- Так закінчує тов. Шагров про релігію й далі пише:
- Дайте пояснення, чи можна організувати колектив на таких підставах, щоб обробляти землю спільно, а потім ділитись. Адже ж ви знаєте, що селянина зразу в комуну не затягнеш, живе ще в ньому стара думка, —„хочай небагато зате моє".
В кінці листа тов. Шагров каже проте, як їх зустріла в селі місцева влада:
- Нас зустріли гарно, голова волвиконкому був радий, що прибавляються активні робітники в селі й зразу ж звернувся до нас з проханням, щоб ми помогали комсомолу, запросив нас брати участь в клубній роботі. У нас зараз ремонтується гарний клуб, через тиждень буде готовий. Одним словом, будемо братись за роботу. Будемо користуватись знанням, яке ви нам дали, для освіти села.
Про инше пише відпускник Тимошенко з села Мирне, Харківської губернії.
- Приїхав до доми; одна хатинка й більш нічого й ніхто не звертає уваги, неможна нігде нічого добитись. Село складається з 500 дворів, нема ані клубу, ані хати-читальні, ані бібліотеки й навіть нема того, хто б утворив все це, нема ком'ячейки.
Тов. Тимошенко також просить порад і вказівок.
На всі питання й прохання відпускників даються повні, ясні відповіді й пояснення. Даються вказівки й поради, як усунути хиби, організувати хату-читальню й т. д.
В листах ще багатьох товаришів говориться про те, щоб в першу чергу відпускники йшли в ком'ячейку. Ком'ячейка для відпускника перше, куди він йде за порадою.
Військор конвойної команди.
Ф. Савченко