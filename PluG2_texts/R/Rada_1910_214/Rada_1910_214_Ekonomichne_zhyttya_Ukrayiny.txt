Економичне життя України.
Робітничі забастовки.
Цього року помічається якесь особливе оживлення забастовочного руху, надто після трьох тихих попередніх років. За один останній місяць на Україні зарегістровано, на підставі газетних відомостей, 9 забастовок, переважно на великих підприємствах. Найбільше число забастовок (3) дала машинобудівельна й механична промисловість. Далі йдуть: гірнича промисловість з 2-я забастовками, транспортна—також з 2 й потім будівельна й ремесна галузі дають по 1 забастовці. Ось де-які подробиці про ці забастовки. У Миколаїві на механичнім одділі корабельної фабрики один з робітників побив брігадіра Дорошева. Адміністрація рощитала того робітника. Тоді забастував увесь механичний одділ. Після того, як адміністрація обіцяла приняти рощитаного робітника назад і рощитати немилого робітникам брігадіра, робітники знов стали до роботи. У селі Каменськім, на рельсовім цеху Дніпр вського заводу забастувало 114 робітників, вимагаючи більшої плати. Цех закрито, а всіх забастовщиків рощитано. В Одесі, в котельнім цеху адміралтейства Р. О. ГІ. і Т. забастувало 250 робітників, протестуючи проти примусу працювати вночі за таку саму плату, як і вдень. Чим скінчилась забастовка — невідомо. В гірничій промисловосги обидві забастовки—на Коскарівськім і Калачевськім рудниках— виникли з причини незадоволености робітників малою платою; невідомо, одначе, чи добились робітники побільшення плати. У транспортній справі обидві забастовки виникли серед одеських портових нагрузчиків. Перша забастовка була в іюлі й скінчилась перемогою робітників — плату їм побільшено Незабаром (31 авг.) нагрузчики в числі 750 душ знов забастували, вимагаючи, щоб їм платили за пуд нагруженого краму не 4, а 7 коп. Друга забастовка була дуже вперта. Толмачов радив найняти союз ників—але промисловці не схотіли. Привезла залізниця сторонніх робітників з близьких станцій—але вони приїхали й теж забастували. Підприємці, одначе, твердо стояли на тім, що вони робітничих домагань ні в якім разі не задовольнять. І видно було, що підприємці додержать свого слова, хоч би в порту мала зовсім припинитись нагрузка. Тоді робітники стали до роботи на тих умовах, які виробило управління півд.-зах. залізниці. Будівельні робітники в числі 50 душ бастували в Кобеляках, де будується земський залізо-бетонний міст через Ворсклу. Робітники доти працювали по 14 годин у день, але мовчали, аж поки технік не звелів їм працювати по 16 годин, при світлі; результат забастовки невідомий. Нарешті, ремісні робітники бастували у всіх київських шмуклерських майстернях, домагаючись збільшення плати, кращого поводження й т. ин. Підприємці на це відповіли локаутом.

