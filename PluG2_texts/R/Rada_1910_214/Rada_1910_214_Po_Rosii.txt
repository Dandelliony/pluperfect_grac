ПО РОСІЇ.
 - Реформа чернечого життя. Проект закону про ченців остаточно вже виготовано. Цей проект, як каже „Р. Сл.“, дуже суворий. Всі манастирі постановили поволі перевести в общежительні і завести добру дісціпліну. Ченцям безумовно буде заборонено пити горілку і курити, ходити в гості до мирян, стояти поруч з мирянами в церкві, пускати гостей — хоть би й родичів —в келії. Читати ченцям дозволять тілько книги аскетичного змісту, по окремому списку, всі ж инші книжки, хоч би й релігійні, допускатимуться в манастирь тілько з дозволу настоятеля. Всякий, хто постригається в ченці повинен знати коротенький катехизис і правила манастирського  життя. Кожного ченця ставитимуть під догляд досвід ченого ченця. Як що в манастирі не буде таких ченців, то досвідчених ченців посилатимуть в инші манастирі, щоб там навчатися, як „нести послушаніє старчества". Переходить ченцям з манастиря в манастир буде трудно. Зборщиків посилати для збору грошей заборонено буде зовсім. Наймати регентів та окремі хори півчих теж буде заборонено. Реформа ця торкається і вчених ченців. Кожен студент духовної академії, що хоче стати ченцем, мусить попереду одбути послушання в манастирі під доглядом старого ченця, який повинен донести начальству, чи має нахил він до чернечого життя. Ченці-студенти духовних академій і ченці-вчителі вакації мусять одбувать  по манастирях. В манастирських колах цей суворий законопроект викликає велике хвилювання.
 - Генерали. За останіх чотирі місяці увільнено через старість мало не 200 генералів і через наші причини З0.(П. Л.)
 - Лихо молочарям. „У. Р.“ повідомляє, що в південних повітах томської губернії, де з молочарства живуть люде, загрожує голод. Літом була спека, а під кінець пішли дощі і заважали впорати сіно. І от в селян не стане сіна навіть на третину зіми. Страх перед голодом вже почав розоряти села. Скрізь спродують худобу за безцінь. Мясо по базарах впало в ціні в 4 руб. за пуд до 1 р. 20 коп. Тяжко відібьється ця голодовка і на алтайському молочарстві.
 - Пристав. В Батумі судова палата судила пристава ланчхутського повіту кутаїської губернії, Мікеєва. Цей пристав перед цим був ще в рядах команди Толмачова в Одесі. Раз вже його судили за рострату казенних грошей і оддали в арестанські роти на 3 роки. Перша його справа - це шахрайство з грошима. Друга — пристав облаяв жандаря на станції, сказавши: „дайте йому рубля хабаря: жандарі люблять взять”. В цій справі пристав визнав себе винним. Третя справа —Мікеєва обвинувачують в тому, що загадав стражникам і козакам розгромити і розграбити крамниці міста Ланчхуги. Це було в 1906 році.
 - Позов до еміра бухарського. Таганрозький купець Горбунов подав у суд на бухарського еміра. Діло в тому,  що Горбунов був підрядчиком при будівлі дачі для еміра на мінеральних водах. Збудувати дачу взявся він за 48,000 рублів. Але довірені еміра доручили Горбунову будувати дачу, не звязуючи себе обрахунком. Горбунов поставив гарну дачу, але витратив на 40,000 руб. дорожче ніж умовився. Як закінчили роботу, Горбунов потребував у еміра грошей, але й досі не одержав їх. Бачитись підрядчикові з еміром не давали, а прохання його на ім'я його височества еміра бухарського вертали назад. Втерявши надію одержать гроші, Горбунов і подав в суд на еміра. (Б. В.).

