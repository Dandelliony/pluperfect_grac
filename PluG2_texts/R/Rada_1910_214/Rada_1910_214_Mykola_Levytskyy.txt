Іван Карпенко-Карий (Тобилевич) і кооперація.

З приводу третіх роковин смерти незабутнього драматурга і артиста І. К. Карпенка-Карого (Тобилевича), мені хочеться торкнутися того боку літературної діяльности І. К., тих ідей яким він сердечно спочував, які він носив в глубині своєї чулої до життя душі і на які якось досі мало звернено уваги. Я кажу про кооперативну справу і про відношення до неї Карпенка- Карого.
Мені здається, що це може бути цікавим за для всіх, хто шанує пам'ять і заслугу К.-К. перед рідним краєм, а особливо тим, хто щиро цікавиться кооперативною справою на Україні. Івана Карповича я знав майже 27 років, з 1881 року коли я був ще студентом 2 курсу медичного факультету московського університету 1 був „по независящим'ь обстоятельствамь" „водворень вт» родительекій дом-ь", за участь в „студенческой исторіи", як тоді казали.
Отож сидячи мимоволі дома, я був якось у нашім богоспасаемім Єлисаветграді (або Єлисаветі, як кажуть у нас люде) і випадково познайомився з Іваном Карповичем, та його родиною. Я полюбив його щиро і його близьких, тим більше, що в той же час було в його хаті, так сказати, народженця мого свідомого українства, мої українські хрестини.
Щира любов до України і всього українського, яка яскраво виявлялась у кожнім слові небіжчика Ів. Карп., жива та ласкава розмова, до того ще й чудові співи наших пісень все це зробило незвичайно гарне вражіння на мене, — захопило цілком мою тоді ще молоду душу. Я вийшов з дому Івана Карповича мов зачарованний.
Все те, що жило в моїй душі природно, стихійно, що давно назрівало, тепер прокинулось до нового життя, стало формуватися в більш менш ясний образ, переходити до більш певної сістеми. Передо мною вперше ясно і рельєфно став смутний але прекрасний ніжний образ сироти— України, який на віки зачарував мене і з яким я закрию очі.
Мені дуже подобалось тоді у Ів. Карп, ще й те, що окрім національного питання він дуже цікавився і питанням соціальним і виявляв досить широкі погляди на цю річ. Це як раз відповідало моїм переконанням і стремлінням і [перших кроків моєї національної свідомости, в основі якої лягла одразу та думка, що національне і соціальне питання органично звязані між собою, що національне відродження може і повинно бути звязаним з соціальною реформою народнього життя і йти поруч, паралельно одно з другим, доповняючи і запомагаючи одно другому; на це раніш правду сказати багато земляків недуже й звертали увагу.
Ця думка стала головною, основною підвалиною моїх переконань і моєї праці. Те, що Карпенко-Карий надавав велику вагу соціально-економичним питанням відбилося і на його творах, де ці мотиви виступали часто досить яскраво і рельєфно. З тої ж причини небіжчик щиро, цілою душею цікавився і гаряче спочував спілковій справі і кооперативній взагалі.
Знаючи це, я з першого моменту своєї праці по організації спілок ділився з Із. Карп, своїми думками з приводу цього, своїми радощами і горем, перепонами та перешкодами, які приходилось терпіти та переживати і ділові—спілковій справі —і мені особисто. І в. Карп, завжди виявляв щире зацікавлення справою артільною 1 глубоку симпатію до такої роботи; не раз в тяжкі хвилини своїм теплим та ласкавим словом і відношенням, взагалі, він надавав енергії та нової сили до дальшої роботи і перемоги тих тяжких перепон, які випадали дорогій справі.
Він цінив роботу в такім напрямку і не раз казав мені, що організацію, всяких спілок він вважає за одну з користніших для народу і з міцних справ і робот. В розмові, як було де зустрінемось, І. К. роспитувався про справу артільну, про внутрішню організацію спілок, про їх життя т. и, — Тиняючись по світі по артільному ділу зустрінеш бувало І.
К. з труппою ТО Н тім то другім місті, часто доводилось нам бачитись прямо в театрі, в уборній, коли їв. Карп, був або вільний або ждав, убравшись, часу свого виходу на сцену. При моїх постійних роз’їздах стрінутись де небудь з труппою О. К. Саксаганського, де грав Кар.-Карий було раз-у-раз великою не тілько приємністю, але прямо радістю.
Отак раз якось у подорожі стрінувшись з трупною О. К. Саксаганського, пішов я до театру щоб побачитись з І. К., О, К. та й з де-якими инчими членами товариства їхнього, давніми знайомими. Захожу до уборної Ів. Карп. Вистава вже почалася, Але Ів. Карп, в тому акті, що йшов, був вільний і через те нам можна було більше і докладніше побалакать.
На питання Ів. Карп, про спілкиартілі, про їх стан, перешкоди і т д. я почав росказувати про те, що разом з добрими, радісними з'явищами в справі спілок єсть чи мало й сумного й тяжкого. Росказав йому про те лихо, що приходиться терпіть спілкам: з одного боку від адміністрації через масу брехень та доносів, повних безглуздих вигадок та всякої нісенітниці, а з другого боку спілкам і мені довелось чимало витерпіти і пережити тяжких хвилин від людської сліпоти. „А знаєте, що я надумав, сказав Ів.
Карп, трохи згодом, перемовчавши скілько хвилин. Хочу написати таку пьєсу, де будуть виведені хліборобські артілі і взагалі буде поставлено і розвинено спілкову ідею в доступній для народа формі, її силу і значіння в селянськім хазяйстві.) Тепер тут мало часу, а ви заходьте, як матимете час ще коли-небудь, ми побалакаєм з цього приводу більше, та ще не забудьте з собою взять вашого „артільного договору для хліборобських спілок"—він мені потрібний.
Як що з собою нема договору, то пришліть мені його. Я намітив вже схему пьєси і тепер звожу до системи матеріял для неї". < Я попросив сказати яку ж назву буде мати пьєса. На це Ів. Кари, відповів; „Есть на думці скілька назв, але більше того, що буде пьєса називатися „По над Дніпром", на цій назві я найбільше спиняюсь та мабуть вона і зостанеться".
Можна собі уявити яке вражіння зробила на мене ця звістка така важлива і дорога для спілкової справи: для пропаганди і росповсюження ідеї кооперації окрім звичайних засобівпреси, книжки, особистої розмови, відкривався ще новий спосіб, нове поле—це те .тр-сцена. З театральних підмостків від нині залунає вперше не тілько на Вкраїні, але й і в Росії, а може і в Європі гучний заклик: до спілки, до кооперації, виголошений високоталановитим українським драматургом.
Як же було не зрадіти не тілько мені, але й всякому, кому дорога ідея кооперативна. Окрім втіхи та задовольнення з боку естетичного тепер театр що раз нагадуватиме суспільству взагалі, а робочому людові особливе: не забувайте, яку велику силу має спілка: тільки з'єднавши ваші сили ви зможете осягнути те про віщо кожний з вас поодинці і думати не може і не посміє.
І коли, хоч невелика частина публичности захопиться цією думкою, то і то буде здобуток в справі зросту свідомости і ширення ідеї кооперації серед маси суспільства... Незабаром пьєса ця була написана і вийшла в світ під назвою  «По над Дніпром» Ця пьєса —це новина і свого роду історичне з'явище в драматичній літературі: ні в однім драматичнім творі —ні українському, ні російському, ні, здається, ні в одному творі європейських письменників-драматургів ідея спілки кооперації не була поставлена і розвинена так яскраво і рельєфно як у „По над Дніпром*.
І ми можемо радіти, що честь першого почину в цій справі належить нашому дорогому незабутньому орачеві рідної ниви Кариенкові-Карому, який, дякуючи своєму сильному природному розумові і чулій до потреб народнього життя душі, не тільки зрозумів і дав належну ціну ідеї спілки, кооперації, але мав — сміливість, а до того ще й талан втілити ідею спілки в живі образи і винести її на сцену, в театрі перед очі суспільства, щоб люде, дивлючись на пьєсу, пригадали собі лишній раз про спілку її ролю і значіння.
А нагадувати про це тресобами, собами, якими тілько можливо. І коли наш Кар.-Карий перший скористувався театром яко засобом пропаганди ідеї спілок і в перше притяг його до участі, в цій справі в новій для його ролі, то за це піонерство ми повинні бути дуже вдячними Карпенкові-Карому, а особливо ті, хто цікавиться кооперативною справою і любить її.
Через якийсь час після нашої вищезгаданої зустрічі і розмови з Карпенком-Карим прийшлося мені бути якось літом (здається у серпні) у Катеринославі. Бачу що по місті росклеені афиші труппи О. К. Карпенка-Карого. Давлюся тай очам своїм де вірю від радости: на афищі сповіщається, що того ж дня, яв я приїхав, піде в театрі літнім (в саду городському) „По над Дніпром"...
Скінчивши свої справи, у вечері поспішаю, до театру. Найперше іду за куліси в уборну до Ів. Карп. Він побачивши мене весело усміхнувся, та й каже вітаючись зо мною: „от як раз до речі попали на сьогодня: за раз оце піде „По над Дніпром", про яку ми колись з вами балакали. Ви ж мабуть ще не бачили цієї пьеси.
Ну от подивитесь сьогодня, та й скажете про свої вражіння. Пьєса вже йшла тут скілька разів і мала добрий успіх." Я ніколи не забуду того вечора в театрі, коди я вперше бачив „По над Дніпром". На мене пьєса зробила незвичайно велике вражіння, тим більше, що приходилось самому багато бачити, чути і переживати з того про віщо говорилось у пьєсі.
В кожній думці, в кожнім слові почувалося, що це пьєса ваша, рідна, спілкова. Кожне слово глибоко вражало, торкало далеко заховані від людського ока струни душі і заставляло їх дзвеніти, викликаючи в деяких місцях і сльози, — вони якось самі до горла під ступали та й душила мене. Але здебільшого то були сльози радости, щастя, що я дожив побачити на сцені навіть пьєсу, через яку можливо уже і з театральних підмостків провадити спілкову ідею до людської маси.
Вражіння тим більше було ще й через те, що в пьєсі того разу брали участь такі сили, як сам Ів. Карп. (Павло), Саксаганський (Мирон), Лініцька, І взагалі весь ансамбль був дуже гарний, Пьєса в звязку з чудовою грою артистів особливою в головних ролях зробила тоді цілий фурор. Всі акти публіка проважала незвичайними оплесками і без кінця викликала артистів.
А що діялось по закінченню спектакля, то трудно й сказати. Страшні оплески, викликання без числа Саксаганського, Івана Карповича, як артиста, а потім як автора, Лініцьку і инших артистів, все це перейшло в таку бучну овацію, що, здавалось, їй і кінця не буде... Полетіли на сцену шапки, де хто з публіки вже почали переходити на саму сцену, щоб ще й там вітати автора і артистів.
І Бог зна доки б воно тяглася ця овація, як би не спустили завіси і не почали гасить огні, через що публіка мимоволі мусіла росходитися. Такі овації рідко випадають на долю авторів, і пьєс і артистів. Коли я зайшов по спектаклі подякувати Ів. Карп, і артистів за все те без краю хороше почуття, яке прийшлося пережити в той вечір, то Із.
Карп, був дуже схвильований, радий і морально задоволений таким блискучим успіхом пьєси. Я був в такім стані під впливом пьєси і тих овацій, яких я був свідком, що не знаходив слів для подяки дорогому авторові і не міг нічого сказати, а тільки обняв його щиро від самого серця, як рідну і дорогу людину.
Я почув цілою душею, що „По над Дніпром" ще більше поріднило нас, що Ів. Карп, став мені ще ріднішим та милим, бо я почував і бачив в йому брата по ідеї кооперації. Я ніколи не забуду теж, яке сильне вражіння зробила пьєса „По над Дніпром на артільщиків-селян—членів хліборобських спілок. Якось труппа Саксаганського завітала до нас до Єлисаветграду, коли «По над Дніпром» вже йшло на сцені.
Я й обернувся до Івана Карповича і О. Саксаганського з проханням дозволити привести артільщиків в театр подивитися „По над Дніпром". Вони, спасибі їм, дозволили привести їх безплатно. На призначений день, коли повинні були грати „По над Дніпром" поприїзжали артільщики —і чоловіки і жіаки, де-які з дітьми малими — коло сорока душ.
Де-хто з них уже бував у театрі раніш, бо до кожної труипи української, яка бувала в Єлисаветграді, я звертався з проханням дозволити привести артільщиків до театру; дірекції трупи ніколи не відмовляли і ми з артільщиками скілька разів бували на українських спектаклях. Публіка завжди звертала увагу, коли незвичайна для міського театру юрба селян 80—40 людей з бабами, з дітьми йде через місто до театру або стоїть коло театру, поки я улаштую справу з контрмарками.
Теж саме було й тепер. Ми юрбою цілою посунули у театр зарані, щоб зайняти краще місце на галереї, де нумерованих місць не було, а публіці треба було стояти. Щоб безпосередно бачити, яке вражіння зробила пьєса на артільщиків, я навмисне зостався з ними на галереї. Тепер, як і багато разів після того, я міг на свої очі бачити і самому особисто переконатись, який великий живий інтерес викликає „По над Дніпром “ у селян, як вона захоплює їх взагалі, а особливо тих селян, які уже беруть участь в спілках і бачуть на сцені таких же самих артільщиків, як і вони самі, з тими ж питаннями, радощами і горем, які хвилюють і їх.
Дивилися мої артільщики на своїх братів, що виведені у „По над Дніпром" і переживали разом з ними душею і все добре, і все лихе. Часом всі, як один заливались сміхом, особливо коли хто з противників артілі не видержить у суперечці та сяде на слизьке, коли значить „наша верх бере"; але часом всі притихали, здержуючи зітхання, і мов замірали в серйозних драматичних місцях пьєси.
На очах блищали сльози і груди високо піднімалися від хвилювання, яке опанувало всіма. А в такі моменти, як виїзд на переселення, прощання з людьми і з рідним краєм, хворість і смерть Мирона —то артільщики, не кажучи вже про жіноцтво, просто плакали гірко: у багатьох свитки на грудях були мокрі від сліз.
Цікавило дуже артільщиків те, що в „По над Дніпром" виведені такі саме типи, які єсть і в тих селах, де були артілі. Один акт якось я сидів у партері, забалакався з Ів. Карп, в антракті, спізнився, та щоб не пропустити дію, не пішов на галерею, а зостався у партері. Йшов той акт, де дід Микола'—ворог артільної справи сердиться і дуже лається.
Я оглянувся на галерею, щоб подивитися, яке вражіння зробила ця сцена на артільщиків. Дивлюся артільщики регочуть, побачивши мене, махають до мене руками — особливо один староста артільний - когось кличуть. Кінчається акт, я підхожу до їх, та й питаюсь, як їм подобався цей акт з дідом Миколою і чого вони кликали мене.
А вони всі хором мені кажуть; „ну та й ловко приставляють, ну чисто ж тобі все так, як у нас у селі: як і в артілях, і на артілі налазять ті, кому вони поперек горла стали. От хоч би наприклад такі як отой дід Микола. Ну, натуральний наш дід Дмитро: отак само вам не любить артілі і так само сердиться та лається.
Так отож ми через те і махали, кликали вас, щоб росказати вам. Ну та й ловко ж, от чудасія прямо. Ми зроду і не думали, щоб прийшлося тут діда Дмитра побачить. Ну, як приїдемо до дому, ей-же Богу розскажу дідові Дмитрові, як тут його приставляють і як сміються з його за те, що він не любить артілі. Ото буде сердиться — прямо сказиться.
Ця пьєса, як і всі пьєси Карп. Карого, серйозна, в ній нема звичайних в українських инших пьєсах співів та танців, і через що більшість наших
сучасних трупп і не ставить її в свій репертуар; про це не можна не пошкодувати. Мені приходилось бачити по селах, де грали любителі-самі навіть селяне, та й дякуючи доброму змістові, на селянську публіку пьєса теж робила гарне вражіння і викликала багато дуже цікавих розмов з приводу значіння спілок для господарства.
Окрім того і в читанні навіть вона дуже цікава і робить своє діло. Я кілька разів і сам читав її; при мені селяне читали і всякий раз я бачив яке гарне і сильне вражіння робила ця пьєса „По над Дніпром". До мене багато людей оберталось з проханням чи можна і де достати «По над Дніпром» - в окремім виданні.
Але я чув, що старе видання все розійшлося. Дуже бажано, щоб нове видання всіх творів Карпенка-Карого, про яке прошла чутка, здійснилося яко-мога скоріше і щоб разом з нашими творами його було і окреме видання „По над Дніпром", в чому почувається давно уже велика потреба. Треба зауважити, що Карпенко- Карий дуже цікавився кооперативною справою взагалі: і „потребительними" — споживчими і кредітовими товариствами і иншими кооперативами.
В особі Карпенка-Карого Україна втратила не тілько видатного і талановитого письменника, але певного друга кооперації. Через те українські кооператори, окрім великих загально літературних заслуг перед рідним краєм Карпенка-Карого, які дали йому право на вічну невмірущу славу, будуть теж довіку шанувати пам'ять Карпенка-Карого, як першого піонера, драматурга—кооператора. 
Микола Левітський.
