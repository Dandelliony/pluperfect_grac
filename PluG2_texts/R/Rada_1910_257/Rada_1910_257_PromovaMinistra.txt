Промова міністра.
Міністр нар. освіти зауважує, що в цьому питанні сами октябристи не об'єдналися: одні стоять за проект, бо хочуть користи не російській людності, инші ж дбають про державні інтереси, які хочуть оборонити од російського учителя. Переводячи питання про рідну мову в школах на реальний грунт, міністр питає: коли приймемо ці поправки, чи будуть же тоді инородчеські діти через 3—4 роки говорити російською мовою? — Міністр думає, що на це питання всі скажуть —„ні". Міністр каже, що, коли буде прийнята поправка октябристів, то російська мова стане по де-яких місцях Росії мовою чужоземною, і на неї будуть такі ж нарікання, які тепер є в середніх школах на нові мови. Російська людина в російській державі, не знаючи російської мови, опиниться в прикрому становищі. Я дуже вірю, — кінчає промову міністр, —що для всієї Росії російська мова конче потрібна. (Оплески з права і середини).
