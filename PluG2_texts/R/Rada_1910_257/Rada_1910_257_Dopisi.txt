ДОПИСИ.
(Од власн. кореспондентів).
КУСТИНСЬКА ВОЛОСТЬ (на Волині). Діяльність селянського поземельного банку. Товариства, котрі хотіли купувати землю за допомогою банка, почали гуртуватися з 1907 року—і таких товариств в Кустинській волості згуртувалось 15. Банк дозволив позичку їм усім по дуже малій сумі, не більш 60 карб, по оцінці до 300 карб., а по закону позичка повинна бути в 3 / 4 (75 %) всієї суми, але до цього банк не дійшов, бо він оцінку скрізь признає занадто високою. А одмовлено в Капустинській волості 5 товариствам: 1- Казімирівському товариству, котре хотіло купити 40 дес. по 170 карб, (задатку пропало 400 карб,); 2- Казімирівському товариству, що хотіло купити 41 дес. по 155 карб, (задатку пропало 410 карб.); 3-му Казімирівському товариству, котре хотіло купити 25 дес. по 150 карб, (задатку пропало 500 карб ); Старомайдансько-Козлинському, у котрого пропало 1000 карб, і яке хотіло купить 629 дес. по 120 карб.; другому Старокозлинсько-Майданському, котре хотіло купить 70 дес. по 155 карб, і в якого задатку пропало 1419 карб. 20 коп. От ціла низка одмовлень, котрі виходять з їдного— дорожнеча землі, на погляд банку, хоч це не завше буває справедливим, бо скільки стоїть земля це ліпше знають селяне, котрі її обробляють, а не чиновник банку.
С. ДИКАНЬКА (на Полтавщині). Становище бібліотеки. Тяжке становище нашої бібліотеки. Колись то ще в 1904 році місцева інтелігенція взялася була до збірання грошей на «будування народнього дому, але настали бурхливі часи і це корисне діло так і загинуло. Гадали тоді, що в майбутнім народнім домі будуть відбуватись загальні читання, вистави та буде міститись бібліотека. Та гадки й надії так і лишились надіями, хоч вже й зібрано було доволі грошей. А тепер бібліотека міститься в тісній чайній, де немає спромоги багатьом ні почитати, ні так посидіти, погомоніти. Та й читати мало в чого корисного, бо сюди, як і скрізь, „Общество трезвости“ поставляє свої улюблені книжки. Звичайно, що книжки на українській мові тут нема чого й шукати, бо до цього року їх зовсім тут не було і тільки оце цей рік сюди якось попало всього 7 примірників, хоч у всій бібліотеці книжок на російській мові щось більш 4 1/2 тисяч примірників. За минулий рік брало читати книжки: учнів 2372 душі, дорослих 2318 д. Коли підрахувати пересічно на кожен місяць, то найбільше читають зімою, а найменше влітку. Перечитані за рік книжки по змісту поділяються: белетристики 7.347 примірників, наукового вмісту 1.007 пр., релігійного—251 пр. і сельсько-господарського —105 прим. Найменш прочитано книжок про сельське господарство, бо й справді, хто ж буде їх читати, коли більшість місцевих селян зовсім безземельні, що мають тільки самий огород, та й того, як кіт наплакав. Книжок релігійного змісту найбільш читають в піст. Що ж до періодичних видань, то їх одержують тут щось до 12 пр., але переглядаються тільки ті, що з малюнками, а до решти мало хто й доторкнеться. На цей рік сельсько-господарське товариство між иншими другими часописами передплатило й українську „Село", яку переслано в громадську бібліотеку для видавання всім селянам. Цю часопись так бажають читати, що за тиждень до виходу чергового числа вже записуються, бажаючи взяти; а коли прочитане число вже зовсім повертається в бібліотеку, то воно таке буває розбите, що навіть вже ніяк його й читати. Дякуючи заходам місцевих учителів, книжки на українській мові за останні 4 роки таки значно поширились веред селян, бо кожен рік в місцевих школах впоряжаються ялинки для школярів, після яких вчителі роздавали школярам всілякі книжки тільки на українській мові. На майбутній 1911 р. сельськогосподарське товариство гадає передплатити ще й инші часописи на українській мові, бо всі члени хотять цього. “Рідне слово таки глибше в душу западає”, кажуть селяне.
Г. НОВОРОСІЙСЬК. На каторгу . Сумним днем було 5 ноября в Новоросійську. З місцевої тюрми одправлено етапом в каторжні тюрми частину засуджених третім воєнно-окружним судом до каторжних робот участників добре відомої „Новоросійської республіки”. „Новоросійців” розіслано в ріжні тюрми по двоє: Жиргулевич і Бодянський пішли до вологодської каторжної тюрми, Зеленя і Лейбович до московської, Ніненко і Дубровин до рижської, Мамульянц і Гольман до володимирської, Верейський і Калантадзе до ярославської. Не мало людей зібралося біля новоросійської тюрми на горбах, по дорозі і на вакзалі виряжати засуджених. Особливо трагічна історія учителя гімназії Бодянського, котрого на першому процесі покарано було 2 роками кріпости, на другому—„4 місяці тюрми з зачотом" а на третьому, на який він сам приїхав по своїй волі з-закордону, не почуваючи за собою жадної вини, — приговорено до смертної кари і потім вже до значно меншої кари: каторжних робот. Усю дорогу до вакзалу велика юрба народу виряжала “республіканців". На вакзалі теж був натовп, але салдати і поліція оточили кругом і розгонили народ, допускаючи тілько родичів.
