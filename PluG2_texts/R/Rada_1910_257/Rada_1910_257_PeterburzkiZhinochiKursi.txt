Петербурзькі жіночі курси.
На Петер. Вищих Жіночих (Бестужевських) курсах цього року Олександер Сергієвич Грушевський веде в українському гуртку семинарій по історії української літератури. В гуртку після 26/Іх відбулися такі загальні зібрання: 10 окт. на зібранні був прочитаний реферат про В. Грінченка. Референтка П. подала коротку біографію Бориса Дмитровича, охарактеризувала його діяльність, як письменника та діяча на ниві народній, Перед рефератом було вшановано пам'ять небіжчика вставанням та постановлено збірать гроші в фонд імени Б. Грінченка. 24 октября був реферат Ед, Ол. Вольтера про завдання українських гуртків; доклад про заснування між укр. молодью педагогичної секції та влаштування вечірки. Головний тезис реферата Е. О., що завдання укр. гуртків не вузьке спец. розслід, однієї або другої галузі науки, а широке ознайомлення з усим життям України, для чого члени гуртків повинні знайомитися з шкільною справою; вчить укр мову, історію, літературу; популяризувать для народа те, що долучили на лекціях та семинаріях; пеклуватися про поліпшення укр. театрів, вчить укр. музику; знайомиться з справою редагування часописів і т. ин. Гуртки повинні не допускати розвою фанатизму та вузького патріотизму між своїми членами. Після реферату було де-кілька запитань. 18 октября був реферат Г. В. Голоскевича про фонетичні та морфологичні відміни української мови. Далі читали звідомлення ради гуртка про вечірку, яку гурток влаштував 28 окт. на користь своєї книгозбірні. Прибуток 208 карб. 50 коп. Трати 55 карб. 60 коп., чистого приб. 152 карб. 90 коп. Крім того на вечірці було зібрано 5 карб. 17 коп. на збудування пам'ятника Шевченкові.

