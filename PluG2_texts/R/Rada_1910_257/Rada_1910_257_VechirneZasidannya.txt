Вечірнє засідання.
Предсідательствує — Капустін. Лоловцев закінчує промову, що перервав на минулому засіданні про незаконні вчинки предсідателя ново черкаськ. суд. палати Хлодовського і слідователя Лижіна. Замисловський доводить, що заява Маклакова про те, ніби строк для касації приговору по новоросійській справі давно минув уже, безумовно невірна. Аджемов, розбіраючи фактичний бік справи, визнав, що питання по суті не порушено. Шульгін 2-й не в чергу робить заяву, що з тим, що тепер діється між шкільною молодью, миритися неможна. Він указує на ту зневагу до церковної власти, яка була допущена в інституті доріг, коли там свистіли підчас гімну. Далі він обурюється подією в київському університеті, коли „мужественний студент академик" Голубев за протест проти співання „вічної нам'яти" Балмашову, був поранений. До одворотности ясно, що має бути завтра, — каже він, —і в цьому залі пружина може надавлена вже. (Гомін між с.-д). І завтра поведуть студенчеську панургову отару, студенчеську молодь на вулиці Петербургу. З поліцією виникнуть суперечки, з'являться жертви, і знову ці жертви будуть першою іскрою до нової пожежі. Мовчати при таких умовах неможливо. Я прошу поставити на чергу питання про вищу школу. Ми скажемо своє слово, і цим виконаємо свої обов'язки перед шкільною молодью. (Шумливі оплески зправа). Предсід. заявляє, що, коли доклад по цьому питанню буде одержаний з комісії до середи, тоді нарада прийме заяву до відомости. Далі засідання має бути в п'ятницю.

