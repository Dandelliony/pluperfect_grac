Голос життя.
Дебати в Державній Думі про науку народніми мовами по народніх школах серед інородців ідуть своїм ладом. Заступники недержавних націй дають все нові й нові докази того, що тільки та народня школа може бути справді народньою, яка не нехтує народньої мови, а навпаки кладе її в основу всієї науки, користується нею, як першим знаряддям для освіти. Після цілого ряду промовців, що обороняли право народніх мов у шкільному обіході, виступив і київський депутат, проф. Лучицький з обороною спеціяльно української школи. Звичайно, трудно сказати щось нове в цій елементарно-простій і всім добре відомій справі, як право кожного
народу вчитись свовю рідною мовою. Та " цього в данному разі й не треба було;  завдання промовців тільки нагадати Думі про те, що раз-у-раз вона має тенденцію забувати, або навіть перекручувати, як це було в промові єп. Євлогія, що народньою мовою українців та білорусів вважає мову російську. І проф. Лучицький виконав свою повинність, знов поставивши перед Думою те пекуче питання, яке давно вже допікає Україні, а найбільше її народнім масам, що нидіють у темряві через чужу науку. Цілком справедливо промовець став на самий педагогичний грунт, і з цього погляду дав незбиті докази за право українського народу вчитись своєю рідною мовою. Нема жадних підстав од одних народів одбірати те, що дається иншим, як це пропонують октябристи: наука рідною мовою— це право кожного народу, а не привилегія, і про це знов нагадано в Думі устами проф. Лучицького. Все це [елементарно прості речі, можна сказати — аксіоми нормального громадського життя. Та чи схочуть-же прислухатись до цього голосу життя ті, хто рішає справи в третій Думі?..
