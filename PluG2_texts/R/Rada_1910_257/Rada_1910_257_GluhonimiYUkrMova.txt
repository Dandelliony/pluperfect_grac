Глухонімі й украінська мова.
До загально-російського з'їзду вчителів глухонімих і лікарів по носових, вушних та горлових хворобах, подано невеличку записку, в якій нагадується про навчання глухонімих на українській мові (дітей українців). До цього з'їзду подано тільки записку, але автор цієї записки, як буде час, то прочитає цілий доклад з приводу цього і є надія, що школи для глухонімих на рідній українській мові заборон з боку уряду мати не можуть, бо тут яскраво виникає питання про безглуздя вчити чужій мові.
Широке громадянство про те, що глухонімих навчають балакати як і нормальних дітей, майже зовсім не зна, не зважаючи на те, що способи такого навчання вживаються по инших державах щз з XVI в. і мають дивний успіх.
В науці про виховування дітей взагалі і за-для виробки методів навчання та виховування, знання псіхології так званих ненормальних дітей, себ то дітей, в яких бракує: слуху, зору і т. и., тепер займає перше місце, не кажучи про глухонімих.
Хто цікавиться цією справою, може звертатись по такій адресі: Крим, Євпаторія, школа глухонімих, Івану Панасовичу Соколянському.
Іван Соколянський.
