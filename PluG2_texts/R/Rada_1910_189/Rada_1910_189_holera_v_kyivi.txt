Холєра у Киіві.
▬ За останні сутки по київських лікарнях було слабих на холєру: в єврейські —13, в кирилівській —9 і в олександрівській —17 та 19 слабих з ознаками холєри.
▬ 3 Волині. Поранено полісовщика. Вночі проти 16 августа на хуторі Носкові, ровенського повіту, якісь невідомі злочинці, підстрелили через вікно сторожки полісовщика М. Мусійчука. Весь набій шроту попав Мусійчукові в голову. Ного непритомного одвезли в ровенську лікарню.
▬ 3 Поділля. Нещастя з робітником. З с. Пеньківки, вінницького повіту, нас повідомляють:  У нас ще не встигли забути про нещастя з паламарем, якому в церкві грім ногу розбив, як трапилось друге нещастя що має звязок з попереднім. Справа така: постановили люде зробити громоотвода. Викопали на цвинтарі зо два сажні криниці, а далі був камінь, щоб зірвати його, було зроблено порохову міну. Через щось довго дуже (коло 3-х годин) не було вибуху, і двоє робітників полізли міну ту розібрати. Искра од залізного лому попула на порох і його зірвало. Одному робітникові вирвало груди, а другий зостався живий, тільки тяжко перелякався. Той, що помер, зоставив по собі жінку і велику семью“.
▬  В глинищах. В с. Сосонці, вінницького повіту, глина привалила чоловіка з жінкою. Син їх, невеликий хлопчик, покликав рятувати людей. Люде скоро збіглись і чоловіка, котрий був вище, одрятували, а жінка, яка ще двигалась, коли витягли чоловіка, скоро задушилась. Покійна була вагітна. Кажуть, що дитина години зо дві жила у ній, ворушачись, після її смерти.
▬ Драма молодої селянки. Недавно в селі Приворотті, ушицького повіту, сталась тяжка пригода на ґрунті кохання. Вкоротила собі віку проста селянка, молодиця 18 років. Діло було так. 
     Молода дівчина, Наталка Л., покохала одного парубка і заприсяглася вийти тільки за нього заміж. Але в-осени минулого року того парубка беруть служити в військо. Вона обіцяла чекати його. Але на весні посватався до неї другий парубок багатий, вродливий, працьовитий. Родичі вмовили Наталку віддатись за нього. Повінчали молодих і жили вони до якогось часу досить лагідно. Коли оце недавно повернули чогось з війська коханця Наталки. Як побачила вона його, то з того часу зненавидила свого чоловіка і все задумувалась. 
     В неділю, 8 августа, була вона в церкві. Був там і її коханець. Цілу службу вона плакала і все дивилась на нього. Коли прийшла до дому, постаралась зостатись на самоті і, коли нікого не було в хаті, Наталка дістала рушницю, набила її і вистрілила в себе. Куля попала в живіт, порвала кишки і засіла там. Вона впала непритомна. Збіглись люде. Стали одливати її, послали за лікарем, котрий якраз нагодився в селі, дали знати поліції. Лікарь зашив рану, але кулі не виймав. Незабаром вона очумалась і почала співати; була весела, сміялась. Перед вечером Наталці стало зле, вона висповідалась, причастилась і померла зовсім притомною.
▬ 3 Чернігівщини. Нова школа. Б с. Холопкові, глухівського повіту, вже скінчили будівлю нової міністерської школи. Цього року вже будуть там вчитись. Так що тепер в с. Холопкові буде дві школи і потреба в них не буде вже така пекуча, коли раніш була тільки одна земська школа.
▬ Чекають дозволу. Два роки тому на гдухівській станції поїзд зарізав продавця ікон. Слідство не виявило звідкіль він, а через те ікони зоставались у власність станції. Але станція подарувала їх Вознесенській церкві в Глухові. Церковний староста хотів ці ікони посвятити і по дешевій ціні продати своїм парафіянам, але батюшка на це не пристав і радив так продати ікони. Але щоб продати ці ікони, то треба було дозволу архирея. От вони й послали, та вже два роки минуло, а дозволу і досі немає. І ікони лежать не розпаковані в церкві і од частих переносин бьються, так що, мабуть, поки прийде до звіл на продаж, то нічого буде й продавати. Ікон в церкві єсть на 200 з лишком карб.
▬ 3 Полтавщини. Жертва робітників на пам’ятник Т. Шевченкові. До „Села" пишуть з Полтави. Хоч за останній час справа з пам'ятником Т. Шевченка таки й посунулася на перед, але всеж таки не так як би слід і як би можна — бракує ширшої й сталої агітації. Яскравий цьому приклад: Полтав. Губ. Зем. Упр. відає справою з пам'ятником, і от під самим, так би висловитися, її носом а ні словечка, а ні згуку не чули люди про Шев ченка. У Полтаві істнує цегельний земський завод з 200 робітниками виключно українками та українцями, які а нічогісенько не чули, хоч охоче ставляться до справи. І ось нарешті, адміністрація заводу з власної ініціативи та бажання де-яких робітників взялася за це діло. З великим трудом, навіть з лайкою від управи (распорядітельного відділу) одержали квиткову книжку (дрібних книжочок так таки й не дали), накупили й поприбивали скрізь у заводі листи з життєписом Шевченка, зібрали усіх робітників, голосно їм прочитали житєпис й гукнули жертвувати. Робітники охоче згодилися давати від кожної получки: хто 1 копійку, хто 2 і більше. З цих копійок збереться чимала і дорога сума грошей! 
     Також по бажанню робітників виписали у завод на комісію з Петерб. благод. тов. дешевих „Кобзарів" та „Про старі часи на Україні“. 
     При заводі невеличкий гурток робітників предплатив „Раду" та „Село". Помічається зацікавлення до свого „хто ми такі, яких батьків діти". 
     Цікаво зазначити, що так щиро за справу з памятником узявся завідуючий заводом—сам німець. Тоді як наші землячки „тоже малоросси" й палець об палець не вдарять, хоч їх тут чимало стирчить, бо поруч з заводом міститься величезна губернська земська лікарня (божевільних). Бракує тут хоч мало-мало свідомого інтелігента-українця. Цікаве явище: майже до 7 карб, щорічно з кожного з служащих лікарні утримують на книгозбірню. Тому чого-чого тілько не передплачують, росказують, що „Пензенскія Вѣдомости “ предплачують (певно Пензяк служака якийсь є), а тілько не українську газету та книжку. Один якийсь добродій пропонував був передплатити „Раду“, так більшість відкинула, бо, мовляв, не до лиця вам „земцям" займатися якимсь там вузьким українофильством. Зате гучно процвітав тут танцюристий малоросійський любительський репертуар з „самоповѣшеніемъ".
▬ Поворот переселенців. За два тижні з першого до 16 августа через ст. Полтаву повернулося 1339 переселенців і ходаків, з них 400 душ, що подались на переселення самовільно і не дістали там наділів. Решта повернулись через велике бідуваняя на переселенні. 
     За той самий час пішло до Сібіру переселенців 360 і ходоків 180; деякі з них везуть з собою багато зерна, худобу, коні, знаряддя хазяйське.
▬ 3 Харківщини. Гряд. Гряд в слободі Липцях, харьківського повіту, накоїв силу лиха. Пропали городи, баштани. Не обійшлось і без нещастя з людьми. Після гряду пішла злива і в яру втопилось два пастушки і чоловік з кіньми.
▬ 3 Херсонщини. Генерал Толмачов знавець медицини. „Р. В.“ пишуть з Одеси, що генерал Толмачов заборонив в городській лікарні вживати нових лік проти пранців „606“, бо мовляв, то шарлатанство.
