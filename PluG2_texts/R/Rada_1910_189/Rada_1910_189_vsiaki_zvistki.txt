Всякі звістки.
     УФА, 20. По ініціативі губернатора губернське попечительство дитячих приютів влаштовує виставку місцевих кустарних виробів, бажаючи допомогти цим місцевим кустарям. 								КРОНШТАДТ, 20. Після того, як яхта морського міністра вдарилась з підводним човном, головний командір заборонив переходити самостійно підводним човнам до гавані. На далі вони мають переводитись на буксірі. 
     ТЮМЕНЬ, 20. По дорозі в Петербург, заїхав сюди мандрівник Йосип Репечек, який їде з Чити на двох дресірованих вовках в легеньких хамутцях.
     ОДОЄВ, 20. Надзвичайне повітове земське зібрання постановило потягти до уголовної одповідальности предсідателя управи Торопчанинова за самоправну трату земських грошей.
     ХЕРСОН, 20. Витягнуто з води і переведено в херсонський док пароход „Ловкій", що затонув недавно, вдарившись з параходом „Вампоа". „Ловкаго“ розрізано пополам. В середині знайдено два трупи. Капитаеів обох параходів тягнуть до суду за те, що не запобігли нещастю. 
     ХАРБИН, 20. Одкрився п'ятий з'їзд учителів шкіл китайської, східної і усурійської залізниць.
     ПЕТЕРБУРГ, 19. Справоздання сен. Дедюліна про ревізію київського інтендантства здано до друку. Займе воно 600 друкованих аркушів. Предсідателя самарського одділу союз а русского народу за скуповування краденого суд присудив на півтора місяці під арешт. 					Три американських лікарі знайшли на Сандвічевих островах бацілу прокази. 													„Старець" Роспутін їде в Петербург. З ним їде хлопець Вася. Газети пишуть, що це передягнута дівчина, яка скінчила в Тюмені гімназію і втекла до Распутіна в Саратів. 									В Семипалатинську скоро буде гучна судова справа про катування арештованих. Обвинувачують поліцмейстера, начальника сискного одділу, 4 околодочних і 10 городових.
