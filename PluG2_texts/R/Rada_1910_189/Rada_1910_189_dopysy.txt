ДОПИСИ.

(Од власн. кореспондентів).

Г. ГЛУХІВ (на Чернігівщині). Толока. Скрізь по Україні та й у нас коло Глухова, як водиться з давних давен — весь грунт поділений на три руки. Таким робом наші хлібороби хотять прокормити ціле літо скотину на пасовиську. Не дивлячись на те, що скотині нічого їсти у полі, все таки її туди женуть, накормивши добре до череди. Але махнули вже тепер рукою наші хлібороби на ту пашу і взялися за толоку. Тепер мало не половина усієї толоки з'орюеться і засівається або вікою, або картоплею. Але цім вони соби не допоможуть, бо ще гірше виснажуть землю, не даючи їй набратися сили, а вона у нас і так не дуже сильна. Треба поділити весь грунт на чотирі руки; це було б певно на користь хліборобам.

С. МИРОВКА, київського повіту. Темнота народня. В нашому закутку ще стільки тієї темряви між селянами, що аж сум і страх бере. Вигадкам про всякі відьми, домовики, перевертні вірять; вишіптують од усякої болісти баби-шептухи; до знахарок ходять; на карти ворожать, як в кого яка пропажа счиниться. Діло почать яке-небудь на молодику — крий Боже! В п'ятницю шить, прясти, білизну прать теж гріх. Ні за які гроші цього баба не зробить. Декотрі старі люде і в понеділки скоромного не їдять, не тільки що в п'ятницю та середу. Инші слабі вмірають з голоду, а їсти скоромного не будуть. Таких забобонів на селі сила-силенна і навряд, щоб швидко вони повиводились.

ВІННИЦЬКИЙ ПОВІТ, (на Поділлі). Холера. До пятнадцятого іюля, як повідомлялось у „Раді 14 , холера гуляла собі тільки в г. Вінниці, не заходючи на села. Але даремно сельські жителі потішали себе, що холери з города до них не пустять, і спокійно, нічого не роблючи, вичікували, що по їхньому й станеться. Оскільки до нас дійшли звістки—то епідемія проявилась в цих місцях: в м-ку Калинівці слабувало щось шестеро, а померло троє; в с. Вайківці померло 2 (заразились у Вінниці); дві киряиці в цьому селі запечатано і воду з них послано в Київ для досліду; в с. Слобідці-Мізяківській помер один дуже бравий парубок. Також у с. Писарівці-Гулівецькй був випадок смерти од холери. Холерні слабування замовчуються селянами; вони видумують усячину, аби не казали люде, що такий-то помер од холери. Такий скрізь у темноти страх перед докторами виплекався, що аж жах бере. Найтрівожніші вісти про холеру йдуть ще з браїловської волости, а особливо з м-ка Юзвина.

М-ко ЛЮТЕНСЬКА, гадяцького повіту (на Полтавщині). Сумне явище. Сумно став на душі, як глянеш на життя нашого села, на ту байдужість до таких справ, котрі хоч трохи користні для селян. От хоч би й бібліотеки на селі. Було їх на селі дві: одна громадська, друга —при чайній попечительства тверезости. Перша з них за ввесь час мала своїми читачами самих тільки мишей, бо всякі заміри де-кого з молоді дізнатись, що лежить за тими дверями шафи бібліотечної були марні. Одна відповідь завжди була: „не знаємо", або „не турбуйтесь, там нічого немає, окрім житія святих". Нарешті, коли нарікання — надокучили, бібліотеку скасували. Отак вирішили громадяне справу з громадською бібліотекою. Друга бібліотека— при чайній тверезости (теж тепер скасовано) велася увесь час так, що більшість книжок не знати куди ділись, та й взагалі ця бібліотека була мало користна, бо нікому було доглядати за нею. Так скінчили своє життя наші бібліотеки. І отак завше ставляться у нас до громадських справ. Недавно у нас засновані почтовий відділ та телефон, котрі дуже користні для нашого села. Що до пошести холери, то, після трьох слабуваннів, більше її не чути в нас.

с. БАШКИРІВКА зміевського повіту (на Харьківщині) Пошесть. Пошестна холера прийшла й до нас. Мало не що-дня вмірае людина. Вже вмерло душ на десяток. Дякуючи праці нового фершала Яковенка, що приїзжае що разу до нас, — більш 6 душ вичуняло. Найбільшою причиною для росповеюдження холери в нас були: нечисть в селянських хатах та байдужість медичного персоналу. Волость, до якої належить і наше село, велика. Є в нас ще 2 фершала, лікарь і акушерка, та їх щось не видко підчас холери в селах. І от д-ій Яковенко, якого ще недавно прислали в нашу волость, — їзде сам по всій волості, і ліче не тільки від холери, а від усього, без розбору. Такі люде завжди лишаються непомітними, а вони святі, бо не жаліють свого життя, рятуючи других. Дуже скрутно живеться нашим селянам. Землі мало, та й та обкраяна з усіх боків ланами панськими та багатирськими. Заробітків мало, та й ті відбивають захожі люде. А темрява

в селі страшенна; грамотних мало, і на всі 62 оселі нашої Вашкирівки можна зустріти українських книжок дуже мало. А от в сусідніх Орлівських хуторах національна свідомісць стоїть височенько, і в кожній хаті можна угледіти як не книжку рідну, то часопись.