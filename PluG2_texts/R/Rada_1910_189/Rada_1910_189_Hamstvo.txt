Хамство.
     Скілька днів тому у нас дано було оцінку новому негативному з'явищу в діяльности сучасних земств — захопленню муштрою коштом занедбання освіти. 3‘явище те, безперечно, сумне, але останні дні принесли такий факт, перед яким захопленая муштрою здається чимсь не дуже значним і важним.
      Цей факт - відповідь курського губернського земства одному студентові на його прохання видати йому земську позичку для скінчення освіти. На офіціальнім бланку, за офіціальним підписом і печаткою земська управа написала, що ніяких позичок вона студентам не видаватиме, поки вони не пришлють офіціального посвідчення, що вони належать до студентського академичного союзу.
      Входити в докладний розгляд мотивів, покладених курськими земцями в основу цеї своєї постанови, ми не вважаємо потрібним. Досить самого факту. Земство, яке живе коштами всеї людности губернії, офіціально заявляє, що воно допомагатиме самим тільки студентам-союзникам. З такою постановою ще можна було б так-сяк миритись, коли б було відомо, що більшість людности Курщини скла дається з союзників і чорносотенців. Але в дійсности й цього немає. На цілій Курщині, як зрештою й по всіх инших наших губерніях, не знайдеться й двох союзницьких одділів, які б правильно функціонували. Яке ж юридичне - не кажемо вже про моральне - право мають курські земці так несправедливо віддавати двомтрьом особам те, що зібрано з усіх і призначено для всіх? 
     Та однодумцям Маркових і Дорерів до справедливосте нема ніякого діла: вони сами являються продуктами соціально-політичної несправедливости - от вони й виконують свою провіденціальну ролю. Бувши послідовними, вони, одначе, не повинні зупинятись на цім своїм першім кроці, а повинні йти далі, до логічного кінця. Вони повинні оповістити, що в земські лікарні прийматимуть самих тільки союзників, у земських школах учитимуть тільки союзницьких дітей, по земських дорогах вільно буде їздити самим тільки союзникам...
     Хто знає, може, ми ще й доживемо до такого. Хам, бувши раніше тільки "грядущим" тепер уже прийшов і запанував у російськім громадськім житті. А чого не зробить хам у своїм торжестві? Позбавлений усяких моральних і громадських інстинктів, він ні перед чим не зупиниться.
