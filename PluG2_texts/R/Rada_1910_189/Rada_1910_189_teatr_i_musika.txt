Театр і музика.

Бенефіс діріжора Шнеефогта в Купецькім саді (концерт 19 августа) можна по справедливости вважатись одною з найвидатніших подій сього музикального сезону. Всю програму концерту бенефіціант склав з пієс або цілком нових і Київу ще невідомих („Життя героя“ Р. Штрауса, „Острів мертвих" Рахманінова, композіції Іполітова-Іванова), або з таких, що вже давно тут не виконувались (п'ята сімфонія Чайковського). Поема Штрауса була центральною пієсою концерту. Це, безперечно, видатний твір, хоча він і не належить до тих, що покоряють всіх і зразу. Тут, поруч з місцями талановитими, а часом і геніальними, зустрічаються моменти ординарні по музиці. До останніх належать довге й безбарвне solo скрипки Й вся партія деревьяних духових. Ця інструментальна група характеризує ворогів „героя", але занадто вже ті вороги карікатурні. Вагнер теж охарактеризував своїх ворогів у „Мейстерзінгерах", але там нема шаржу, тоді як Штраус не зупиняється ні перед якими нехудожиіми засобами, щоб якомога уїдливіше висміяти ворогів свого „героя". Взагалі, вся поема занадто пронята особистим елементом, тенденція так і стирчить з кожної сторінки партітури, й це значно зменшує абсолютну художню вартість пієси. Виконано поему не зовсім бездоганно: оркестр, як видно, не встиг добре познайомитись з нею. Краще пройшла з боку виконання п'ята сімфонія Чайковського, хоча й тут основний лєйт-мотів часто заглушав другорядні деталі. Особливо слабо провели свою партію деревьяні духові, очевидно, натомлені попереднім нумером. У фіналі зовсім не чутно було гобоїв, які разом з трубами повинні були повторити першу тему алегро. Зате більш цільне вражіння справила сама пієса, яка композіція. Що б не казали прихильники шкільної премудрости про нецільність цеї сімфонії, про її архітектоничну хаотичність, а все ж ніг де більше у Чайковського нема стільки щирої й благородної музики, як тут — навіть у славнозвісній „шостій". Поема Рахманінова досить добре задумана, але вона не передає основного настрою Бекліновської картини. У Бекліна — апофеоз спокою, навіть море біля острову стоїть спокійне й мертве, а у Рахманінова лунають якісь зітхання, стогін, зойки. Це — мерці, життя мерців, але не Бекліновський острів мертвих. Що до нових композіцій Іполітова-Іванова, то їх поміщення в програму треба приписати або якомусь непорозумінню або бажанню бенефіціанта потішити низчі інстінкти аудіторі —до того ці „композіції" вульгарні й немузикальні. Ще „Вірменська рапсодія" має де-яку цікавість, але „На ВолгЬ*—це щось до того дивовижне, що діректорові консерваторії ніби й не личило писати б таку нісенітницю. Бенефіціант мав дуже великий успіх. М. Григ...

Купецький сад. Сьогодня, 21 августа, відбудеться бенефіс соліста В. Цибіна (флейта) при участи инших солістів оркестра. Бенефіс ні в якім разі відкладено не буде. В понеділок, 23 августа, відбудеться 16-й (передостанній) сімфоничний концерт під орудою Г. Шнеефогта. В програмі: третя сімфонія Бетховена (героїчна), увертюра „Манфред 44 Шуберта, тарантела „Уепегіа е Хароіі 44 Ліс та й инші пьєси.

В трупяі Л. Сабінина. В нас сповіщалося, що 17 августа труппа Л. Сабініна присвятила спектакль памяти славного небіжчика М. Кропивницького. Подаємо тепер докладніше про цей спектакль. Вистава не дала такого збору, як треба було сподіватись, але все-таки народу було багато. Після останнього акта пьєси „Дай серцю волю 44 на сцені поставили портрета небіжчика. Хор під акомпанімент оркестра проспівав „Жалібний марш 44 М. Лисенка.