ПО РОСІЇ.
-  Вишневі садки. Селянський земельний банк призначив до продажу виключно для урядових і громадських інституцій землі, які належали раніше графині Ігнатьєвій, графам Зубовим, князям Гагаріним, удільному відомству і дворянкам Морозовій та Вельяминовой.                                               (Р. С.).
-     Порядки. В Томську, як переказує „Вятская Рѣчь", міністерство народньої освіти прислало офіціальну бумагу професорам томського університету Соболєву і Маліновському, в якій вимагає од них або одмовитися од участи в газеті, яку вони ведуть, або— од професури. Професори ці, як відомо, керують газетою „Сибирская Жизнь“. „Шкодливий“ напрямок цієї газети і допікає міністерству.
-  Консісторія про манастирь. Всім повітовим справникам, становим приставам і волостям Бесарабії розіслано од кишинівської духовної консисторії такого циркуляра: „Прочанство молдавського народу в г. Балту на могилу священика о. Феодосія Левицького мало дуже сумні наслідки. Ієроманах балтського манастиря Інокентій, закликаючи людей та сновідаючи їх, доводив багатьох прочан до божевілля, через що де-які з них, повертаючись до дому зовсім божеволіли. Через це, щоб вияснити характер діяльности ієромонаха Інокентія кишинівська духовна консісторія прохає вас докладно розслідувать, хто саме їздив в Балту на прощу і повернувся звідти з ознаками божевілля, де він тепер і як себе почуває. Цікаво, кажуть „Б. В.“, що кишинівський архирей Серафім, ще чотире місяці тому звернув увагу на вчинки Інокентія і заборонив ходити нн прощу до балтського манастиря молдаванам. Кишинівська ж консісторія, якій приказ архирея Серафіма, певне, відомий, збіраеться тілько тепер вияснять „характер „діяльности “ Інокентія“. 
-    Не дочекався. В Кельцях минулого року кондуктор привислянської залізної дороги Еришев звернувся до управління доріг з проханням дати йому одпуск для гоїння. Еришев чесно прослужив на залізниці 23 роки і на службі ж таки дістав хвороби, застудившись. Еришева оглянула лікарська залізнича комісія і визнала, що лічитися йому безумовно треба. Але пройшло кілька місяців, а дозволу не давали. Тоді Еришев знов подав прохання про одпуск, вказуючи, що йому загрожують сухоти. Це потвердила і залізнича лікарська комісія, заявляючи, що його треба негайно одпустить. І знов пройшло скільки місяців. Нарешті недавно дозволили. Але д. Еришев до того часу помер, лишивши жінку з дітьми без копійки за душею, бо все пішло на ліки.       (С.).
-     Убивство грабіжників. Біля Пиховки вороніжської губернії живе поміщик Чебикін з своєї семьею, в якій троє синів та дві онучки. Недавно до них, як саме вечеряли, вломилося двоє грабіжників з револьверами і потребували грошей. Один син успів втікти в другу світлицю. Грабіжники вимагали, щоб він вернувся, і почали стрілять. Чебикін не злякався, і, моргнувши до синів, кинувся на грабіжників. Грабіжники почали стрілять, але тут вискочив з другої світлиці син і вистрілом убив перше одного розбишаку, а тоді й другого.  (У.Р).
                     
-    Переляк. В Любліні на базар явилися несподівано ревизори мір і ваги. Це зробило незвичайне вражіння. Всі торговці, побачивши ревизорів, хутко вхопили свою вагу і міри, повтікали всі до одного. Торг на деякий час припинився.                                                                                                    (С.).
- Доля людини. Недавно в Омськ повернувся місцевий житель почтовотелвграфний чиновник Р—н. В життю цієї людини було кілька страшних хвилин. Він служив в Читі і в компанії з одним добрим знайомим, купував, для перепродажу, японський коньяк. Один раз компаніон не заплатив йому за коньяк грошей. Р—н вимогав, щоб той заплатив. Той не хотів і діло кінчилося сваркою. Настав 1905 рік. Р—н разом з иншими попав під воєнний суд за участь в політичному рухові. На суді бувший компаніон обрехав Р—на і його присудили до смертної кари. Жінка подала Цареві прохання про помилування. Смертну кару Р— ну замінили каторгою. Він одбув 2⅟2 роки каторги. Потім його перевели „на поселеная". Увесь час родичі клопаталися, щоб йому оддали права, бо він неви ний. Начальство дало як найкращий одзив про нього. Тепер він знов служить. Все те, що він витерпів, зоставило на ньому слід на все життя.
-    Образа. В передмісті Петербургу Новій Деревні побилися двоє селян. Один вилаяв другого „ інтендантом“. Той образився і вдарив його. З цього зайшла бійка. „Р. Зн.“ подаючи про звістку зазначає, що слово „інтандант" в селах стало страшенно образливе, таке як „злодій". 					       -  - 
- Вязні Шліседьбургу. Комісія розглядала рукописи, які найдено оце в Шлісельбурзьких казематах і найшла в них сліди перебування в кріпості серед вязнів особ дуже високого походження. Хто вони, в рукописах не говориться.
- „Бунт“. Благовіщенська газета „Эхо“ переказує, що на станції Ольдай, амурської залізниці, арештовано 14 контрактованих робітників за „бунт". Бунт цей виявився в тому, що робочі покинули робити, бо їх примусили працювати більше норми.
