ПО УКРАЇНІ
У КИІВІ.
▬ Серед інтендантів. В Київі, з наказу сенатора Гаріна, арештовано столоначальника мобілізаційного відділа київського інтендантства шт.- кап. Якуба. Його обвинувачують за вимагання хабарів. Арештованого за таке саме злочинство інтенданта, полковника Лупандіна одвезено в Тамбов, де він служив перше. Смотрителя луцького продовольчого магазину д. Б. мають судити за шахрайства.
▬ В гімназії св. Ольги. Цього року в жіночу гімназію св. Ольги почали приймати дуже мало євреєк (3 —4 проц.); перевагу давали дочкам багатих людей. Зміна ця сталася наслідком спеціяльних заходів попечителя шкільної округи, котрий через міністерство просвіти здобув дозвіл Його Величности на те, щоб київська жіноча гімназія св. Ольги не підлягала загальним правилам міністерських середніх шкіл.
▬ Смерть проф. А. М. Зайцева. Вчора в київському університеті одержана була звістка, що в Казані помер професор-хімік казанського університету А. М. Зайцев, що був також почесним членом київського університету з р. 1903. Покійний був визначною науковою і педагогичною силою. Серед професорів хімії по російських вищих школах рахується 9 чол. його учнів і між ними відомий професор київського університету С. П. Реформатський. Проф. Зайцев полишив після себе багацько наукових праць і чудово організовану хімичну лабораторію в казанському університеті.
▬ В справі боротьби з чумою міська управа звернулася до університету з проханням пораїти їй людей, яким можна було б доручити догляд за дезінфекційною камерою і за нищенням пацюків.
▬ Новий начальник сискного відділу. Начальником київського сискного відділу мають призначити урядовця петербурзької сискної поліції Мищука, а його помішником—Красовського, що й перше служив в Київі.
▬ Випадок в окружному суді. 19 августа в київському окружному суді розглядали справу кількох злодіїв, що замордували, по приговору товариського суда, свого товариша — злодія Мосяка. Справа ця зацікавила київських злодіїв і на суд їх прибуло дуже багато. Коли стало відомо, що підсудніх не виправдали, злодії, що прибули з цікавости на суд, счинили бешкет. Зараз же було викликано поліцейських що й арештували 39 чол. — відомих київських злодіїв, сутенерів та проституток. Решта, забачивши поліцію, повтікали з суду.
▬ Другий арештний дія в Київі. Головне тюремне управління дало київській губернській земській управі 50.000 карб. на збудування в Київі другого арештного дому.
▬ Відчити про сельське господарство. Київський губернатор дозволив іструкторові сельського господарства д. Литошенкові улаштовати в межах Київщини відчити та бесіди про сельськогосподарські справи без спеціяльного на кожний раз дозволу адміністрації.
▬   В Київський політехниці. 19 августа закінчилися іспити для тих особ, що мають вступити цього року до політехники. Всього тримало іспити 465 чол.
▬  В київській духовній академії цього року мають тримати іспити 20 чол., присланих семинаріями, і 49 по своїй охоті. Серед останніх 4 чужоземців і 16 священиків. Іспити почалися 19, а мають скінчитися 26 августа. 
▬  До Київа прибув письменник Н. Н. Брешко-Брешковський. 
▬  Ветеринарне управління повідомило київську земську губернську управу про те, що з 15 сентября до 16 декабря будуть існувати в ветеринарному управлінні бактеріологичні курси, на які може бути прийнятий ветеринарний лікарь з київського земства; управління запитує управу, кого саме з лікарів буде послано на ці курси.
▬ Метеорологична нарада. Метеорологичний одділ харківської губ. земської управи прохає київську губ. управу взяти участь в нараді в справі сельсько-господарської метеорології. Нарада одбудеться в Харькові наприкінці сентября. В нараді братимуть участь завідуючі с.-г. зразковими інституціями в справі с.-г. метеорології. Питання нарада розглядатиме такі: 1) досліди над температурою повітря на полях з усякими рослинами і без них; 2) Температура грунту, вохкість грунту та ин. Доклади нарада прийматиме до 15 сентября.        
▬  Холера на Дніпрі. За останні дні слабуванів на холеру на Дніпрі було менше; від 8 августа, як сповіщають в київське путейське управління, слабуванів зовсім не було. 
▬ В університеті. Вчора ректор київського університету зарахував 81 студента на природничий одділ математичного факультету; у 30 нових студентів папері без всяких непевностей, у 50—з де-якими дефектами. В середу, 25 августа, ректор зараховуватиме студентів — математиків.
▬  В земстві. Київській генерал-губернатор повідомив київську губернську земську управу, що помішником інженера в дорожних справав міністерство призначило П. Отопановського, замість д. Гвоздика, який залишив службу.
▬ До статистики переселенського руху. Як показує залізнодорожаа статистика, впродовж минулого іюля місяця з Київщини виїхало на переселення: в томську губ —83 д., в тобольську —54 д., в енисейеьку —54 д„ в уральську —29, в тургайську —11 д., в акмолияську —10 д., в семипалатинську —37 д., в амурську —26, в приморськ —55 д. і на куплені та заарендовані землі в усякі місцевості —125 д., а всього разом переселилось —474 д. або—96 семей. 
     За цей самий час з Сібіру повернулось на старі гнізда —12 переселенців.
▬ Департамент хліборобства асигнував київському земству 50 карб, на те, щоб практикант М. Ф. Дейнеко поїхав в Харьків і в самарську губ. ознайомитися з тамошніми земськими питомниками.
▬ В київській духовній семінарії цими днями почалися переекзаменовки; 1 сентября відправлено буде молебен, 2 сент. поведуть учнів в Лавру, а З сент. почнеться вчення.
▬ Подорож на автомобілі. Цими днями Гр. Красицький і д. Буткевич на автомобілях прибули до Вільни, куди вони виїхали з м. Монастирища, київськой губ. В дорозі вони пробули всього три дні. їхали через Бердичів, Ковель і Брест по 40 верстов за годину.
▬ Самогубства. Вчора бритвою перерізав собі горлянку студент N. (Жилянська, 72); отруїлася дівчина А. Сніткова, що й перше вже робила спробу самогубства (Царський плац). Обох їх в кареті негайної запомоги одвезено в лікарню.
