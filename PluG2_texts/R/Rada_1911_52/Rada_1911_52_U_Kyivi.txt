У КИІВІ.
Юбилей Ганни Барвінок. Ученики „Курсів вищої освіти ім. д-ра Смаль-Стоцького“ в Чернівцях вислали їй адресу такого змісту: 
„Неоціненна Співачко долі нашого жіноцтва, Олександро Михайлівно! Од щирого серця вітаємо Вас усім добром з нагоди Вашого великого свята пятьдесятьлітньої літературної діяльності на українській ниві! 
Од ясного проміння сонця, котре посилає нам Ваша неоцінена праця, Вашої Незабутньої Дружини П. О. Куліша, Його Славутніх товаришів пера та усіх наслідників, прокидаємося з вікового сна і йдемо їх слідами. У нас жива непохитна віра що
„...скоро світ буде, 
Прокинуться люде, 
У всяке віконце 
Засияє сонце“ ... 
„Встане Україна, 
Світ правди засвітить, 
І помоляться на волі, 
Невольничі діти!“
Бажаємо Вам ще багато літ прожити на нашу радість, наше щастя, на гордість і славу всеї України!“ 
Австрійські українці-селяне 50 підписів.
В українському клубі сьогодня одбудеться чергова танцювальна вечірка для членів та їх гостей. Початок у 8 г. вечора.
Випущено з тюрми. 3 марта з лукіянівської тюрми випущено недавно арештованого у Київі студента університету Т. Вольського.
В управлінні південно-західньої зал. дороги. Нас сповіщають, що помішник начальника південно-західньої зал. дороги С. К. Лямін, а також старший столоначальник п. Костецький, подали прохання про одставку.
У Київ з Петербургу прибув інспектор головного управління почт і телеграфів п. Довнаковський, щоб ознайомитися з перевозкою почти по південно-західній зал. дорозі.
Нова залізниця. В київському порайонному комітеті постановлено незабаром роспочати будову залізничої колії між м. Ржищевом і ст. Ольшаницею, п.-з. з. д.
Електричні часи. Генерал Медер — комендант київської кріпости — клопочеться перед городським головою, щоб на розі Никольської і Московської улиць поставлено було електричні часи.
Справа за незаконну гру в лото. В камері мирового судді розглядалась справа клубу „домовладѣльцев“ й за незаконну гру в лото. Суддя виправдав клуб.
Перевозка переселенців. З Київщини переселенців будуть перевозити в такі строки: 1) з 10 по 24 марта перевозитимуть тих, що їдуть в Приморську та Забайкальську області, на казенні землі томської губ. і в іркутську губ.; 2) з 26 марта по 9 апріля в тургайсько-уральську, семиріченську, сир-дарьїнську області; 3) з 13 по 29 апріля в акмолинську і амурську країни; 4) з 1 по 15 мая в семипалатинську область і томську губернію, і 5) з 17 по З1 мая в тобольську і єнисейську губернії.
Вечір. Сьогодня в народній авдіторії (Бульварно-Кудрявська, 26) відбудеться літературно-музичний вечір, присвячений пам'яті Чехова.
Заходи проти холери. Київське губернське присутствіє по справах селянських розіслало мировим посередникам всієї Київщини циркуляр, в якому наказується, щоб не допустить холєри в села — треба негайно опорядить всякі водозбори по селах, старостів примусить про всякий випадок слабування селян повідомлять лікарів, а також обзнайомить села з ознаками холєри і засобами проти неї.
Провали. Комендант київської кріпости генерал Медер повідомляє городського голову, що на еспланадному плацу, на лінії, де проложені каналізаційні труби, в 19 місцях поробились провали, де-які по сажню завглибшки. Провали ці небезпешні для прохожих, через що генерал просить гор. голову вжити відповідних заходів.
3 Київщини. Статистика. Як показує статистика, зібрана на місцях, впродовж 1910 року в Звенигородськім повіті вступило скарг до мирових посередників на волосне начальств — 296; земельні стосунки упорядковано— 6009 хазяїв і по переселенській справі мирових посередників турбовано — 788 разів.
Учительська семинарія в Чигирині. На зборах 15 фєвраля, по ініціативі городського голови, чигиринська городська управа асігнувала 10,000 карб. на будинок в городі Чигирині учительської семинарії в пам'ять 19 фєвраля. А чи буде що з цеї асігновки — не відомо. Торік на будинок гімназії було теж асігновано 65,000 карб. та нічого не вийшло: попечитель київської шкільної округи „несочувствовалъ этому дѣлу“.
По відомостям поліції Г. Уманя за 1910 рік в городі та повіті померло через насилля, самогубства та инші нещасні випадки 178 душ: дітовбивств новонарождених — 7, убито дорослих — 29, нагло померло— 20, од горілки — 2, од невідомих причин — 5, знайдено вбитих— 4, убила блискавиця — 2, убито при нещасних випадках — б, згоріло — 2, померло од чаду — 7, замерзло — 4, втопилось — 37, од „укушенія“ звірів — 2, од других випадкових причин — l9. В городі за 1910 рік: убито маленьких дітей — 3, душогубств — 7, наклало — на себе рук — l2, нагло померло — 12, знайдено трупів — 1, задавлено — 4, втопилось — 3.
Пожежі. Всіх пожеж в Уманському повіті за 1910 рік було 195; згоріло 288 дворищ. Втрата 193,682 карб.; в городі за той же рік було пожеж 28, втрати 8550 карб.
Немає дозволу. В Радомиолі гурток українців хотів улаштувати Шевченківське свято 6 марта та через те, що й досі немає дозволу адміністрації, свято не одбудеться.
3 Поділя. Кооперативні діла. До „Світової З.“ пишуть з села Кордишівки: Підчас коопераційних курсів у Жмеринці, з початку цього року, була нарада інструкторів товариських крамниць в Подільщині і представників кількох потребительних товариств. Між иншим радили й про те, де і як купувати товари товариським крамницям? Тепер товариські крамниці купують товари у купців в містечках. Ті купці не дуже то й раді товариським крамницям і раді їм напакостити. Продають їм товар дорого і стараються встромити, що мають найгірше. Де які виписували товари і від одеських купців, через інструктора відділу дрібного господарства. Але також не виходило. Інструктор мусів їздити по крамницях і не міг завше одеських купців доглянути. От же, виповняти закази взявся комісіонер Бідний. Сам він не має нічого, а бере товари у купців, дощитує собі заробіток, нераз такий, що вже товариським крамницям не можна було нічого заробити. Робили проби товариські крамниці гуртуватись в районні кружки, для сукупної виписки товарів, але й з тих районів толку не вийшло. Вони скоро перестали бути тим, чим вони могли бути. Брали товари не гуртовими партіями, а всього потрошки і через те, не вийшло дешевше, так як воно мало бути і могло бути. Так ті районні кружки й порозлазились. Ще була й инша біда.. Часто в правлінні бувають такі люде, що люблять брати гостинці від тих купців, у яких вони купують товари для крамниць. Ті гостинці бувають часом грішми, а часом лиш могоричем. Районні кружки могли би принести користь районним крамницям, як би вони купували, на разу не все, а лиш де-які товари, але гуртом і з перших рук. Виписувать від одеських комісіонерів, по трошки, то це для товариських крамниць загубок. Одначе, в Одесі неодмінно потрібний торговий агент, бо Одеса, то для наших товариських крамниць, в Подільщині, то найголовніше джерело товарів. От же, на нараді в Жмеринці надумали, що добре було б, як би московський союз потребительних товариств поставив в Одесі свого агента, для висилки товарів подільським товариським крамницям, за якийсь процент від заказів. Для переговорів з московським союзом, уповномочили одного з представників товариських крамниць. От же, звертаюсь до кооператорів в Подільщині висловити „Світовій Зірниці“ свою думку, про цю справу.
3 Катеринославщини. Наклав руки. 19 февраля наклав на себе руки хлопець 13 років, учень 2-ої Покровської школи в Олександрівську. Лайка та бійка мачухи, а до того ще й непривітність школи, примусили учня накинути вірьовку на шею.
3 Кубанщини. Аматорська вистава. 17 февраля в Катеринодарі в залі 4-класової міської ім Т. Шевченка школи, відбулася музикально-вокальна вечірка, на якій місцевими аматорами було виставлено комедію Б. Грінченка „Нахмарило“.