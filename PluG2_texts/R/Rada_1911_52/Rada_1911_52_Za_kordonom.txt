За кордоном.
Змова в Конго.
Брюсельскі газети повідомляють, що в місті Бома, столиці бельгійського Конго, розкрито велику змову, яка мала на меті здобути незалежність негрів від бельгійців. В змові брали участь переважно тубольці, що на службі в європейців здобули собі вже деяку культуру. Вони хотіли підняти в Бомі повстання і вигнати білих. У них було скілька таємних нарад і на них постановлено було перестріляти з револьверів всіх вищих чиновників, а їх доми зруйнувати динамитовими патронами. Змову роскрито через зраду одного з змовців, який видав всіх товаришів. Негайно було потрушено всіх їх і знайдено силу усякої зброї та динамитових патронів і бомб, багатьох арештовано. Білі, що живуть в Бомі, дуже схвильовані цією подією.

Італійський університет в Австрії.
Справа про заснування італійського університету має тепер важне політичне значіння. Від неї залежить те, чи буде далі належати Італія до трійної спілки і чи відбудеться подорож австрійських німців-депутатів до Риму. 
Італійске громадянство взяло на себе оборону в пресі австрійських італійців і з цим тепер приходиться Австрії рахуватись.

Конституція Ельзас-Лотарінгії.
Спеціальна комісія ухвалила цими днями в Берлині такі головні пункти конституції для Ельзаса і Лотарінгії: верховна влада належить імператорові, на чолі уряду стоїть намістник, якого призначає сам імператор, порадившись з канцлером. Обидві провінції матимуть по три голоси в „спільній радіКонституція Ельзас-Лотарінгії.
Спеціальна комісія ухвалила цими днями в Берлині такі головні пункти конституції для Ельзаса і Лотарінгії: верховна влада належить імператорові, на чолі уряду стоїть намістник, якого призначає сам імператор, порадившись з канцлером. Обидві провінції матимуть по три голоси в „спільній раді".

Зустріч монархів.
Йде весна і на Балканах знову починається старий неспокій і політичні сфери, зацікавлені в цій справі, помалу готуються до можливих серйозних подій. Цими днями імператор Вільгельм завітає до Франца-Иосипа, а потім до Віктора-Емануїла. 12 марта Вільгельм приїздить на острів Корфу і до нього туда завітає грецький король, Георг, разом з першим міністром, Венизелосом.