ПО РОСІІ.
Справа редактора з губернатором. У Вологді розглядалася справа редактора „Русокаго Слова" д. Благова, якого обвинувачував п. губернатор вологодський, а тепер нижегородський д. Хвостов. Губернатор побачив в замітці „Рус. Слова", де говорилося про відношення його до політичних засланців, наклеп в печаті. Слідство в цій справі тяглося п'ять літ. Вперше розглядали його цього року, але одклали, бо не могли чомусь вручити повістки судової місцевому губернаторові д. Хвостову. Тепер оце діло розглядалося вдруге. Од д. Хвостова вступила заява, що він не може явитися в суд. Оборонець редактора висловив здивування, що губернатор не знайшов ні бажання, ні часу явитися на розгляд справи, яка взяла силу часу у слідчої власти. Суд постановив справу припинити. (Р. С.).

Нещасливий випадок з робітниками. В останньому засіданні т-ва для допомоги російській промисловости і торгу Чіколев прочитав доклад на тему: „Нещасні випадки з робочими на будівничих роботах“, Докладчик зібрав дуже цікавий матеріял, який свідчить, що число нещасних випадків на будівничих роботах в Росії в кілька разів перевищує число нещасливих випадків на тих же роботах на Заході. До того у нас будівничі робочі зовсім не забезпечені і не входять в число тих робочих, яких по міністерському законопроектові повинно страхувати од нещасливих випадків. Цю прогалину докладчик вважає потрібним виповнить. Всі промовці погодилися на тому, що треба видати обовязкову постанову про охорону життя і здоровля робочих, а також страхування будівничих робочих. (У. Р.).
Вологодська лікарня. У вологодському окружному суді розглядалася справа про непорядки в міській лікарні. Обвинувачували лікаря Тетеро. Свідків явилося 20. На суді виявилися неможливі умови життя в лікарні.
Хворі ходили в дрантю, лежали по троє на одній постелі, купалися в одній ванні теж по троє, і заражалися поганими хоробами через це. Лікарь докладав про це в управу, але управа клала його заяви під сукно. Про діяльність управи суд постановив довести до відомости прокурорського дозору. Лікареві зроблено догану. (Р. 0.).
Сопоцько — анархист. Письменниця Цебрикова, що живе в Смоленську, оповідала кореспондентові „Рус. Сл.“, що Сопоцько, відомий союзник, був раніш анархистом. Цим вченням він так захоплювався, що скрізь кричав про зруйнування всього світу. Потім захоплювався вченням Толстого і нарешті перейшов до чорносотенства. Раз він послав Л. М. Толстому рукопись, повну гидоти і інсінуацій. Л. М. прочитав і сказав, що це божевільна людина, яка не заслуговує на увагу.

Масові самогубства. В Саратові людність схвильована масовими самогубствами. За один день отруїлося 8 душ. Серед них — молоденька гімназистка, яка в листі зазначає, що довело її до смерти знущання родини. 15-літній хлопчик скаржиться на семйові непорозуміння. (Р. У.).

Сестра мілійонерів — старчиха. Недавно в тульській губ. помер милійонер — дука Нечаєв. Все його майно перейшло до його синів. Сини нічогісінько не дали своїй рідній сестрі, яка дуже бідувала. Вона навіть не мала в що одягтись, щоб явитися в суд, куди вона подала позов на братів, щоб вона дали їй хоть що-небудь на життя. (Р. С.). '