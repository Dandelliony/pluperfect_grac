Література, наука, умілість і техніка.
 „Молода Україна“, часопись для дітей. Вийшло в Київі ч. 3. Зміст: Стаття про Шевченка. „Онучата“, дитяча пьєска — П. Радного. „Спогади кота Сивка“— Н. Кибальчич. „Паювання“ — С. Мартоса. Світознання. Вірш Прохорця. Сміховинка. 
Наш талановитий письменник. В. Винниченко пробуває тепер в Італії; він так занепав на здоровля, що не годен писать нових праць і зараз переробляє на-ново свою давню повість „Моє останнє слово“, що була надрукована в журн. „Нова Громада“.
Переклад. В ч. 195 уманської газети „Голосъ Провинціи“ вміщено оповідання Б. Грінченка в рос. перекладі: „Колокольчикъ“.
Шевченкова виставка у Москві збагатилася ще дуже цікавими річами. Одержано від Лазаревського такі речі: кілька листів Тараса з Ново-Петровська до Мих. Матвієвича Лазаревського, помічені 1856, 1858 і 1860 р.; потім 8 записок до Лазаревського, одна з їх: „Дай Ѳедорови 25 карб. за суботню пчелу“, помічена 13 февраля 1861 р., потім програм спектакля, що впорядкувала Пет. Акад. Худ. на користь родини Т. Г. Шевч. 8 мая ставили „Женитьба“ та „Москаль-Чарівник“. Крім цього відтіля ж одержано 2 Тарасових офорта (орігінали): автопортрет в момент, як Тарас, будучи ще „козачком“, малює з свічкою і другий: офорт Ѳедора Антоновича Бруні; обидва помічені 1860 р. Разом одержано 7 фотографичних карток з родини Лазаревських та тогочасна фотографія Тараса, знята у 1860 р. Ще оці речі теж не помічені у каталозі, але надійшли трохи раніше, 1) „Исторія Суворова“, де є багато малюнків роботи Тараса. 2) Видання „Кобзаря“, II том, в перекладі на російську мову. 3) Вірш Гіляровського: „На могилѣ Т. Г. Шевченко“. 4) Фотографичний знімок „Роютъ могилу Тарасу“. 5) Знімок з його мольберта та ящика з фарбами, що переховуються у музеї Тарновського. 6) Портрет Миколая Толстого олійними фарб., але робота не Тараса.