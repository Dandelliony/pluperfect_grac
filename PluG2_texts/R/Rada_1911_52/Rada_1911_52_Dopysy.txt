ДОПИСИ
(Од власн. кореспондентів).
С. БУЗОВА, київського повіту. Пекуча потреба. Село Бузова — це одно з тих сел на Вкраїні, що мають пекучу потребу в одкритті просторої, гарної школи. Не зважаючи на те, що в нас істнує одна школа, а все таки багато дітей шкільного віку щорічно зостаються по-за школою, через тісноту шкільного помешкання. Цю потребу побільшує ще й той факт, що село наше за недавні часи розкинулось на хуторне хазяйство. І от хуторяне зосталась зовсім без школи. Такі обстанини примусили їх клопотатись про одкриття школи. Послано вже до Земської Управи заяву, щоб одповіли, на яках умовах можно одкривать земську школу. Щоб вияснить справу, зібрали сход, на которому постановили скинуть з асігновки на церковну школу 100 руб., а зоставить тільки 50 руб. Що ж до школи нової, то нічого путнього не вияснено.
СТАНИЦЯ СТАРОМИНСЬНА (на Кубані). Громадське життя. У нас в станиці з 1909 р. істнує т-во „Просвѣщеніе“. Головна мета цього т-ва: ширити просвіту та культурні знання поміж темним людом станиці та організовувати корисні розваги. Статут цього т-ва взагалі близько підходе до українських просвіт. 
Не дивлячись на короткий час свого життя, це т-во має вже свою власну невелику книгарню, робить що-неділі народні читання, організує спектаклі, а иноді і літ.-співочі вечірки. На протязі 1910 р. т-во виставило ось які п'єси: „Невольник“ — Кропивницького, „Зоря Нового Життя“ — Кащенка „Суєта“ — Карпенка-Карого, „Як вони женихались“ —  Володського, „Дзвін до церкви скликає“, — Яновської, „Нахмарило“ — Грінченка, „Борці за мрії“ —Тогобочнього, „Піймав облизня“ — Колесниченко, „Як ковбаса та чарка“ — Старицького, „Розумний та дурень“ —Карпенка-Карого і „Мати- Наймичка" — Тогобочнього. 
Ці вистави дали за рік у касу т-ва 876 руб. Шкода тільки, що будинок, де т-во виставляє п'єси, дуже тісний, а кращого не знайдеш. Крім цих спектаклів ще було скомпоновано дві літер.-співочі вечірки, на котрих аматорський хор, організований товариством, співав українських пісень. Один такий вечір був скомпонований в честь нашого генія Т. Г. Шевченка, а другий — російського письменника А. Чехова. На цих вечорах перш усього читався короткий реферат про письменника, а потім — його твори. Шкода тільки, що т-во не робило статистики глядачів, але з певністю можно сказать, що взагалі на кожну виставу приходить не менше 100 чоловік глядачів. 
Народні читаная дуже гарно одвідують люде і шкільний клас, призначений для авдіторії, ледве уміщає слухачів. Загалом на одно читаная приходиться 240 слухачів. З цього числа припадає 60 проц. на дорослих (45 проц. чолов. і 15 проц. жіноцтва), а решта — на парубоцтво та дівчаток. Між иншими відділами програми викладається і історія України. Цікаво, що, коли спитали слухачів, про що вони бажали б особливо послухать, то більша частина їх щиро прохала росказать історію чорноморського козацтва. Шкода тільки, що тільки один читач викладає свою програму („чтенія“ ці ведуться в устній передачі) на рідній нашому козацтву українській мові, а всі инші — на російській. А слід би було і иншим пам'ятувати слова Тадея Рильського: „Нема такого питання, якого не можна було б виложити темному селянинові зрозуміло для нього, треба тільки самому цю річ добре зрозуміти і подбати про ясність та приступність викладу". А яка ж нашому чорноморському козаку найясніша та зрозуміла мова, як не рідна його українська! 
В книгарні т-ва є відділ української літератури, але маються в ньому тільки брошюри видання С.П.Б. Благодійного т-ва. А слід би т-ву звернуть більше уваги на цей відділ та розширити його, бо в станиці більш 20 тисяч жителів, а з їх 90  проц. українців. Дуже гарне вражіння робе постанова загальних зборів цього т-ва, котрі відбулися оце недавно. Цією постановою правління т-ва повинно в поміч книгарні ще завести книгонош, котрі будуть скрізь по станиці росповсюджувать користну книжку. 
За 1910 р. до каси т-ва поступило всіх прибутків на 2499 р. 75 к. Потрачено за цей рік — 2494 р. 70 к. Запасного капиталу мається 85 р. 2 к. Не дивлячись, що т-во торік збудувало власний будинок для книгарні, купило краму для неї і відкрило торгівлю, т-во все ж таки довело грошовий рахунок без дефіціта і грошами нікому не винно. Побажаєм же цьому т-ву і на далі щирої праці на ниві народньої освіти.