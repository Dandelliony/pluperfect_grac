Театр і музика.
Недуга М. К. ЗаньковецькоТ. Цими днями одна з київських газет сповіщала, що М, К. Заньковецька буде грати в Київі в літньому театрі Купецького Зібрання в трупі Т. П. Колесниченка.
Ми довідалися з певного джерела, що ця звістка — неправдива. Марія Костянтинівна слаба на катар горла і лічиться тепер в київських професорів.
Лікарі на довгий час заборонили їй виступати на сцені. Літні українські спектаклі.
Як відомо вже, українська труппа М. К. Садовського буде грати в іюлі і августі в літньому театрі городського саду (в „Шато"). На цей час якраз випадково припали гастролі української трупи Т. П. Колесниченка в сусідньому літньому театрі Купецького зібрання, а май і іюнь в цьому театрі має грати російська оперетка д. Лівського.
Таким чином в Київі одночасно мало грати дві українських труппи. Тепер д. Колесниченко робить заходи, щоб помінятись з д. Лівським і грати в Купецькому в маї і іюні.
В українську труппу М. К. Садовського принято на службу М. Дніпрову, що скінчила в цьому році курс української драми в драматичній школі М. В. Лисенка по класу М. М. Старицької.
Шевченкове свято київської „Просвіти". На Шевченківський концерт, що впоряжає київська „Просвіта" 13-го марта в театрі „Грамотности", ласкаво згодився приїхати славнозвісний артист Марко Лукич Кропивницький.
М. Кропивницький деклямуватиме Шевченків вірш: „Думи мої". В концерті візьме ласкаву участь наш славний композітор М. В. Лисенко.
Співатимуть хори — „Просвіти", труппи М. Садовського та студентів університету під орудою А. Кошиця.
Візьмуть участь такі артистки й артисти: Болотинська (скрипка), Бєляєва-Тарасевич (волинські народні пісні), Воронець (спів), Верховинець (спів), Лозинеька (снів), Карлашов (спів), Сухаренко (спів), Старицька (деклам.), Фурдецький (спів), Удовенко (спів), Шило (спів), Яковлева (спів). Частина прибутку піде на памятник Т. Шевченкові.
Друга гастроль Фелії Літвін у городськім театрі („Аїда", спектакль 10 марта) пройшла вже з більшим зовнішнім успіхом.
У театрі було цілком повно й артистку вітали надзвичайно щиро. Дуже тепло приймала публіка також і инших участників спектакля, особливо ж д-ку Чалєєву-Амнеріс і д. Каржевіна-Радамеса.
Друга музична лекція прив.-доц. петербурзького університету О. Ф. Каля відбудеться сьогодня, 12 марта, в театрі Крамского.
Тема лекції —„Життя й творчість Фредеріка Шопена". Музичні ілюстрації до лекції дасть піаністка М. Метельнікова, яка, між иншим, виконає такі композіції Шопена: „Polonais as-dur, Mazurka op. 59 № 3, Ballade g-moll, Sonate B-moll op. 35, Nocturne des-dur та инші.