Вечірнє засідання.
Читається зроблене фракцією соціял-демократів запитання з приводу вчителя кутаїської гимназії, що сказав учневі—грузіну, який підсказував товаришові грузинською мовою, — „не гавкайте цією скотячою мовою"! Інтерпелянти пропонують вдатися до кавказького намістника з запитанням, яких заходів має він ужити, щоб чиновники-педагоги не ображали цілої нації. Запитання заявлено негайним. Після промов Чхеїдзе, Гегечкорі, що обстоювали за негайність, та Кустиновича, Шубинського й Тимошкина, що висловлювались проти, — негайність одкинуто і запитання передано до комісії. На черзі обміркування поясненнів міністра торгу в справі про незаконні вчинки маркшейдера гірничого управління південної Росії. В цій справі висловлюються: Каменський, гр. Бобринський 2-й, Новицкий і князь Куракин.