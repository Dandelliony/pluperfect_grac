З газет та журналів.
Видану оце недавно з дозволу академії наук її записку „Обѣ отмѣнѣ стѣсненій малорусскаго печатнаго слова" „Діло" (№ 62) називає смертним ударом для галицьких москвофілів. „Нічого казати, — пише газета, — становище Академії, це справді смертний удар для всіх обрусительних змагань як в Росії, так ще більше в Галичині.
Бо коли в Росії обрусителі мають поки що на свої у слуги державну силу, то галицькі „русскіе" засуджені на те, щоб морочити і нашому народові і міродатним сферам голови „наукою, яка, мовляв, признає „единство русскаго народа". А тут найвища російська наукова інституція своїм авторітетом ствержує, що та „наука", на яку покликуються російські обрусителі і галицькі русофіли, з наукою не має нічого спільного.
Як же тут усе те стерпіти?! І „Прикарпатская Русь" не стерпіла і заговорила, підносячи своє говорення від нарікань до найвищого обурення і накликування на Академію російських державних властей.
Починається від нарікань, як то „українофіли дуже втішилися запискою, бо нею найвищий російський науковий авторітет дав офіціяльну санкцію язиковому сепаратизмові українців"; як „з того часу українофільська преса не перестає покликатися на ту записку, як на документ", що „розбиває в пух і прах нашу ідею язикової і національної єдности Русі"; як „той факт оце вже два роки служить головним аргументом цілої української контрагітації проти російського національного руху в Прикарпаттю і проти нашої боротьби за права загально-російської мови в Австрії"; як „на всі промови наших послів у парламенті українські посли відповідають цитатами з памятної записки Петербурзької Академії Наук". Очевидно, на думку „Пр. Руси", в в Росії записці Академії „не надають ніякого значіння, хоч би вже тому, що по загально принятому там погляду такими записками українського наріччя все одно до ступня літературної мови не піднести". І коли б мова йшла тільки про Росію, „Пр. Руси" зовсім вистав би той „загально принятий погляд" Столипінського кабінету, реакційної більшости думи і „Кіевлянина", з якого вона з таким вдоволенням передруковує всякі україножерні заяви.
Так „Кіевлянинъ" з приводу Столипнського розпорядження проти українських товариств писав: „Ми думаємо, що пісенька наших українців скінчена, коли тільки міністерський циркуляр являється висловом справді твердо назначеної лінії правительственної політики супроти чужоплемінних сепаратизмів і коли та політика знайде на місці таких самих твердих і консеквентних виконавців". А Пр. Русь радісно потакує: „Можна сподіватися, що воно так і буде". „Кіевлянинъ»" „боронить" міністерського розпорядженя, що воно „не має за ціль перемінити ЗО милійонів малоросів на великоросів", тільки „перешкодити переміні 30-и милійонів малоросів на українців", та що з того розпорядженя „не буде ніякої шкоди, бо озлоблені будуть не ЗО милійонів малоросів, а жменька українців, які й тепер не такі вже добрі, як удають". А Пр. Русь додає: „Так, так, значна часть тих „українофілів" належить до поляків і жидів, які мають усім відомі і гарні цілі". Одним словом, у Росії, дякуючи правительству, можна махнути рукою на Академію і далі держатися погляду, що „не было, нѣть и быть не можетъ" та що українство, це „польсько-жидівська інтрига". Але в Австрії, де нема твердої руки російського правительства, русофілам дуже прикро, що не можуть покликатися на рос.
Академію наук, — і ,Пр. Русь" не може запанувати над своїм обуренням, що „найвища російська наукова інстанція не тільки не може бути для нас, росіян в Австрії, опорою в нашій культурній боротьбі за наші національні права, як цього треба-б ожидати, не тільки не дає нам своїм авторітетом для нашої оборони ніяких арґументів, на які можна б було покликатися з такою певністю, з якою прим, поляки і німці покликуються на свої академії наук, але навпаки, вона своєю гідною жалю неконсеквенціею і космополітичними забаганками служить найбільшим ворогам російської культури і російського народу, тараном для розбитя наших сил". Розуміється, що записка Академії, де ніщо инше, як тільки плід „української інтриги", і то викликаної страхом перед русофільським рухом у Галичині! „Що до нас, карпаторосів, — заявляє зовсім поважно „Пр. Русь", — то ми віримо й надіємося, що в кінці таки виборемо право горожанства російській літературній мові в Австрії, не вважаючи на подібні записки петербурзьких академиків.
Як не нині, то завтра ми переможемо український сепаратизм. Він бачить це і кидається в розпуці та й хотів би завчасу звити собі гніздо в Росії, розуміючи, що після розвалення тутешнього Пімонту йому не буде де дітися". І тому, бачите, українці постаралися видати записку Академії на свою користь, за що та повинна бути потягнена до відповідальности. „Не можна не признати — виводить орган Дудикевича в ролі судії, — що російська Академія Наук і виданням записки на правах рукопису і нинішним своїм дозволом на її нове видання помагає українській агітації і як ця історія ни скінчиться, російській суспільности по цій і тій стороні пограничних стовпів приходиться числитися з становищем, занятим найвисшою російською науковою інституцією.
Дивний погляд Академії Наук нас не дивує, як не дивували нас симпатії російських учених лібералів 80-их і 90-их років до наших ворогів і народніх зрадників підчас найлютіших переслідувань нашої справедливої справи центральним і краєвим правительством.
Адже мають ті зрадники своїх ревних патронів в російських університетах в особах Лучицького, Погодина й ин., то чому не мати їм їх і в російській Академії Наук в особі Корша і комп.? Це одначе не дає російській суспільности права й на далі байдуже відноситися до подібного поведення найвисшої російської наукової інстанції, до заяв, понижуючих для найвисшого наукового ареопагу в Росії, безпідставних і йдучих у розріз з усім, що досі було сказано в цій справі найбільш авторітетними в російській науці умами.
В історії нашого народнього руху і російського національного єднання нинішній дивний погляд російської Академії в цій справі буде записаний сумними рядками.
Правда, не тільки ми відчуваємо на собі наслідки того, що петербурзька Академія Наук забуває про те, що вона російська національна інституція, — але коли так, то вся російська суспільність тим близче і тим швидче повинна б заінтересуватися її справами і її долею.
Невже ж ніколи не буде над нею ніякого контролю в Росії? Кладучи це питання, ми далекі від покликів до обмежування і пригнітання свободи науки, — а тільки впливові круги повинні їй (Академії) пригадати, що її задача розвивати російську науку, як академія краківська розвивав польську, паризька французьку і т. ин., а не під видом буцім то наукової об'єктивности йти на зустріч нечистій політичній агітації, якої коріння треба шукати на чужім ґрунті". Як бачимо, орган Дудикевича в своїм гніві забувся на стільки, що не лиш легковажить собі науковий авторітет найвисшої російської наукової інституції, але просто взиває російське прнвительство, щоб воно „пригадало" Петербурзькій Академії Наук її „задачі". Справді, трудно ліпше здемаскувати себе і всі свої „наукові" арґументи, як це сим разом зробила „Пр. Русь". Коли всякі Філєвичі, яких значіння в російській науці рівне нулю, пишуть псевдо-наукові або такі безпосередні доноси на українство, тоді галицькі „русскіє" з одушевленням покликуються на ті їх „твори", як на послідне слово науки.
Але петербурзька Імператорська Академія Наук для них не авторітет і їй треба пригадати, що вона повинна розвивати „російську науку" в розумінню Дудкевича, Гриневецького і Бендасюка, а як ні, то чого дивиться поліція?! І справді для чого істнує контроль, та чому б Столипінові не назначати котрогось з галицьких Бендасюків цензором видань петербурзької Академії Наук, нехай не видає річей шкідливих для галидьких „русскихъ". А щоб те накликування поліції вийшло більш авторітетяим, „Пр. Русь" заявляє, що вона не нині-завтра переможе український національний рух у Галичині.
На таку хоробливу мегальоманію можемо тільки відповісти: „vana sine viribus ira" тай звернути увагу органу Дудикевича, що инша річ зруйнувати русофільські фінансові інституції в Коломиї Дудикевичівською господаркою, — про що нові цікаві данні приносить найновіший „Галичанинъ", — а инша річ знищити наш національний рух.
Не знищила його самодержавна Росія, не знищила польська автономія в Галичині, то й жмінька політичних і фінансових авантурників його не знищить. „Богъ не выдасть, свинья не съѣстъ!" — відповімо органові коломійського фінансіста.
І не об'явом сили являється отце гадюче шипіння на всіх і на вся, яким відізвалася Пр. Русь з приводу записки Петербурзької Академії Наук, а об'явом безсильности супроти того удару, який нанесла русофільській агітації в Галичині, найвища російська наукова інституція.