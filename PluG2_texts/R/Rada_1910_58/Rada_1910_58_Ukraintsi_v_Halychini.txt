Украінці в Галичині.
Адміністрація журнaka „Літературно-Наукового Вістника" повідомлює на сторінках „Діла" своїх галицьких передплатників, що книжку за февраль прокуратурою сконфісковано і цими днями вона вийде другим накладом та зараз же розіслана буде. („Діло").
3 діяльности товариства імени Петра Могили. 7 марта в Рогатині відбулася лекція д. Григорія Олійника на тему „Розвиток карного права від найдавніших часів", улаштована заходами товариства українських викладів імени Петра Могили. (.Діло*).
Дотепна відповідь. Повітова рада львівська недавно сповістила сумежні громади про те, що вона має на думці заснувати в Наварії посаду окружного лікаря, і запитує їх, як вони ставляться до цього проекту. Свою бумагу в цій справі повітова рада розіслала по громадах писаною польською мовою. З огляду на це громадська рада в Поршні ухвалила звернутися до урядового товмача, щоб він її переклав на українську мову. Такий товмач істнує при намістництві у Львові і перекладає безплатно з чужих мов. („Діло").
Характерна галицька „справедливість". Що року краева рада і галицький сейм роздає багато стіпендій та запомог і завше трапляється так, що ними користуються майже виключно поляки. Окрім великих стіпендій та запомог, яких ніколи не доводиться одержувати українцям, лишається ще в руках галицького уряду 6.000 корон і з них він уділяє запомоги невеличкими сумами. І от навіть з цієї суми українці в біжучому році одержали всього тільки 400 корон. Цими щасливими вибранцями, до яких звернув своє милостиве лице галицький уряд, були художник-маляр Р. Буцманюк і скульптор М. Гаврилко, яким і уділено по 200 корон з щедрої руки краєвої ради на вищі студії. Таким чином, навіть артистичні стіпендії роздає галицький уряд, додержуючи своєї незрівняної „сцраведливости". (Діло).
За вязку хмизу. На прикінці февраля панський полісовщик в Янові — Андрій Жига підстрелив невелику дівчину з Лозини, котра в лісі збірала сухий хмиз. Підстрелив він вже її не в панськім лісі, але на селянських полях та ще й за вязку хмизу, яку оцінували аж на 5 сотиків! Такі випадки можуть траплятися і безкарно минати хиба тільки в Галичині та по тих „пишних, вільних, щастям повних" країнах, де панській сваволі не ставиться відповідних меж. (Діло).