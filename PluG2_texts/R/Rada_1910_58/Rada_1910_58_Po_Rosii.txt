ПО РОСІІ.
— Справник—провокатор. Про тамбовського губернатора Муратова в печаті менше говорять, каже „Рѣчъ", ніж про Думбадзе та Толмачова.
Але він заслуговує на те, щоб звернуть на нього більше уваги. Недавно тільки закінчив тут свою провокаторську діяльність кирсановський справник Семенніков.
Цей справник витворяв таке, чого не дозволяв собі ще ні один адміністратор.
В початку февраля Семенніков виїхав невідомо куди. Цікаву біографію його подає газета.
В 1905 році був він писарцем в арештантському одділі в Ярославлі. Там він вступив в партію соц.-революціонерів.
Тут він зразу взявся за провокацію. Сам доставав одному з членів партії бомби, а потім доніс про це в охранку та прокуророві, яким був тоді Муратов.
Зробили трус і забрали 8 душ. Довго їх водили по тюрмах і, нарешті, судили.
На суді виявилося, що бомби ті негодящі, одна розірвалася в руках експерта і тихо погасла, не причинивши нікому ніякого зла.
Тоді вже говорили про Семеннікова, але він вже був далеко, в кирсановському повіті на Тамбовщині, де Муратов вже був губернатором.
Там він став помішаиком справника. Як же це сталося? А от як: в Ярославлі на службі він не міг лишитися, через своє провокаторство.
Його перевели в мологський повіт, але тут він розтратив 1.000 карб, і його увільнили.
Тоді попав він до Муратова в Тамбов, Муратов дав йому секретне доручення і з легеньким кошиком, в якому було все його майно, в Кірсанов прибув поліцейський чиновник Семенніков.
Там він скоро освоївся і почав „творити" доноси. Перший донос подав він на помішника справника.
Губернатор вигнав помішника справника, а Семеннікова призначив на його місце.
Але йому цього мало було. Хотілося йому бути справником. Для цього він почав залякувати панів та купців в городі і підмовляти їх проти справника.
З цього залякування вія мав подвійну користь. Добився справництва і брав скільки хотів грошей у панів.
Такими нехитрими прийомами обдурюють тамбовського губернатора Муратова його агенти... — Стара справа Пурішкевича.
Як відомо, Пурішкевича за ганебні вислови в листі до пані Філософової мировий суддя присудив до арешту на один місяць.
Присуд цей в свій час Пурішкевич обскаржив і просив, щоб поменшили кару.
Прохання мало силу; арешт замінено домашнім арештом, Тепер Пурішкевича тягнуть під арешт.
Але через те, що члена Думи можна оддать під арешт тільки з дозволу Думи, голова з'їзду мирових судей просив міністра юстіції взяти дозвіл у Думи.
Міністр відповів, що коли члена Думи тягнуть під арешт по присудові, що вступив вже в силу, то на це дозволу Думи не треба.
Голова мирового з'їзду послав приказ для виконання присуду приставові того участку, де живе Пурішкевич. — Аграрний рух.
З Минську телеграфують „У. Р." що там почався аграрний рух. Справа виникла з того, що селянський банок почав розверстувати вигони в маєтку Мерліна.
Селяне села Теребіловки повстали проти цього і, вийшовши в киями та кілками, прогнали землемірів та стражників. — Прибалтійський „усмиритель". Підчас боротьби з аграрними розрухами поміщики прибалтійської країни запасалися для охорони своїх маєтків стражниками, черкесами і иншими „охранителями". Ці „охранителі" творили самі ганебні вчинки і все це їм проходило без кари.
Людність була перелякана. Мав у себе „охранителя" і поміщик села Гумул, барон X., в фелінському повіті, німецького підданця Гельмута Генка; користуючись з того, що ніякої „роботи" по знищенню „крамоли" та непорядків не було, взявся до полювання за селянами.
Найбільше цьому допомагало те, що ніякої відповідальности за свої вчинки він не чекав.
Ото ж він і почав стріляти в селян при всякій зустрічі з ними. Так, один раз він догнав по дорозі з Терви в Гумуль, селян Мума і Гінтмана і почав у них стріляти.
Кулі, правда, пішли мимо, але одна в них все ж прострілила шапку на голові Гінтмана.
Вдруге хоробрий німець прострілив ногу селянинові Раудсенові. Так тяглось довго.
Беззахистні селяне терпіли довго, але нарешті таки зняли справу і оддали Генка під суд.
Недавно виїздна сесія рижського окружного суду, розглянувши всі вчинки Генка, присудила його до позбавлення всіх прав і оддала в арештанські роти на один рік. — Лихо засланцям.
З Вятки телеграфують „У. Р.", що в селах Голомі та Заїві селяне, кимось підговорені, б'ють засланців.
Адміністрація нічого не робить, щоб захистити засланців. Побито також вчителя, лікаря та фершала.
Засланці послали членові Державної Думи Чхеїдзе телеграму, в якій просять захисту. — Судові ревизії.
Міністр юстіції постановив призначити три ревизії судових інституцій.
Ревизуватимуть округи: Омську, Іркутську та Кавказьку. Приводом для призначення ревизії послужили дані, яких назбіралося за багато літ в практиці сенату, виявилося, що там давно помічаються значні хиби в місцевих судових інституціях.
Виникли вони через негарну постановку справ. На цьому ж ґрунті виникли зловживання.
Ревизія кавказької округи вже призначена. Инших не призначають через те, що немає грошей.
Грошей асігновано стільки, що ревизію мусять скінчити в двохмісячний строк.
Тимчасом справи в судах так заплутано, що в такий короткий строк ревизія не зможе відбутися. — По старому.
Учні новгородської духовної семинарії послали петицію в синод, на якій було 400 підписів.
Це не пройшло їм дурно. Рада семинарії одержала з синоду наказ вияснить справу про петицію, найти зачинщиків і покарать їх добре.
Рада, одержавши такий наказ, постаралась виконать наказ начальства. Перша збірка семинаристів була в палятурній майстерні, що при семинарії.
Ректор викликав до себе семинаристів, що працюють в майстерні, і загрожуючи їм виключенням з семинарії, примусив видати товаришів.
Ті назвали 3-х учнів 6-го класу, — як головних привідців, та кількох учнів инших класів.
Рада постановила виключити 3-х учнів 6-го класу. Одному з них поклали за поведіння 3, а двом по 4. Всім иншим поменшили бал за поведінку.
Рада семинарії заздалегідь розіслала батькам цих учнів повідомлення про увільнення їх синів, хоч архирей ще не затвердив цієї постанови.