„СВІТЛО"
Український педагогичний журнал для сем'ї і школи. Книжка перша. Сентябрь 1910 р. Видавництво „Український Учитель".
Невелика на розмір і не дуже груба книжка в гарним сімволічним малюнком на лицевому боці обгортки — такий має зверхній вигляд „Світло", новий член української періодичної преси. Ознайомлення ж з внутрішнім змістом першої книжки цього журналу показує читачеві, що журнал цей може оправдати свою назву, бути справжнім світлом для діячів української школи. При світлі його провідних думок людина, що береться за виховання дітей, краще орієнтуватиметься, з більшою увагою ставитиметься до свого діла, і коли піде тим шляхом, що показує це „Світло", то досягне найкращих результатів. 
„Світло" має дбати про шкільну та позашкільну освіту на. Україні. Само собою зрозуміло, що освіта на Україні повінна бути національною, українською.
Народня освіта на Україні—це справа першої ваги. Про неї чимало писалося і пишеться в кожнім українськім часописові, але разом з тим давно вже українське суспільство почувало потребу такого журналу, що спеціально занявся б просвітною справою на Україні. Бо скільки б наші часописи видавали в себе місця українській школі й взагалі просвіті на Україні, але вони часто не можуть містити спеціальних педагогичних статей і розвідок, хоч і дуже поважних та користних, але цікавих лиш для спеціалістів.
До таких статей належить, напр., надрукована у „Світлі" розвідка д. Я. Чепіги „Національність і національна школа", де автор пише про „спадковий нахил", „сенсорно-моторні функції й рухи", „уявлювавня й переймання" дитини і т. ин. Праця д. Чепіги це одна з солідніших річей „Світла".
Розглянувши фізично-псіхологичні переживання дитини з самого початку розвитку в неї самосвідомоети, автор доводить, що матерня рідна мова природно звязана з нашими першими дитячими перейманнями, рухами й уявлюваннями, що матерня мова лежить в минулому дитини, в її інстінктивно-спадкових і принатурюючих рухах, що фізично-псіхичний закон всякого здобутку лежить у нашій природі вчуттів і тих рухів, котрі з них виникають, що здатність до переймання залежить вид попередніх спадкових звичок і впливу сприяючого ґрунту оточення. Цим всим з першого початку дитина живе й думає. Це факт такої величезної ваги, що його треба брати за вихідну підставу педагогичних і дідактичних способів та методів навчання рідною мовою по школах.
Доки істнують нації й народи з їх індівідуальними різнаціями, з їх відокремленими інтересами, доти питання про національне виховання, про національну школу не буде химерою, а реальним, повним глибокого значіння, повним життьового змісту, розумінням. Під національним вихованням треба розуміти не шовінистичне, не приправлене „дутим" патріотизмом, а виховання в дусі нації, в дусі мови, в її переказах, віруваннях, її звичаях, її історії, її культури, національної творчости, того, про що писали й казали найліпші представники нації, всього, що народ або нація пережили, бачили, чули, виробили, що придбали найцікавішого, найкористнішого в своїм розвитку. Таким чином, мета виховання молодого покоління нації, що ступила на шлях відродження, збігається з метою життя в природньому, нормальному розвиткові нації.
Національне виховання має таке відношення до нації, як індівідуальне виховання до окремої людини і воно ґрунтується на вивченні всіх одмін національного духу і вдачі. Особливо важливим для нації можуть бути: розвинений смак до національної творчости в мистецтві та рідній літературі, глибоке знаття науки, національної й загальної індустрії, широке ознайомлення з псіхологичними особливостями національного типа, національного побуту, розвинені спостереження над близьким життям, національна свідомість, наскільки це не завважає здоровому націонализмові. Найбільш, звичайно, треба зупинитись на мові та на рідній літературі. Ознайомлення з нею повинно починатись ще до школи через знайомство з народніми казками, приказками, прислів'ями, а в школі —з творами найкращих рідних письменників. Мова — душа національносте вираз її вдачі. Рідна літератур —це скарбниця знаннів про рідний народ, про його мрії й ідеали, змагання, його світогляди, про самі щирі думки, найліпші почуття, бажання.
За браком змаганнів до поліпшення становища через національне відродження й виховання, настає загальна одсталість нації, що дуже погано відбивається на молоді, доводить до процесу вирождення. Щоб мати здорову молодь, треба оздоровити оточення й поставити на нові національні підвалини вихованая й навчання дітей. А инак, ми своєю байдужістю до дитини, се б то до своєї будучини, многомилійонну націю призначаємо на духовне безсилля й безвілля; ми не розвиваємо її хисту, а ще в корні підрізуємо його та закопуємо в землю.
Перш за все школа повинна звернути увагу на розвиток мови. З розвитком мови розвивається й розум і душа дитини.
Бо в денаціональних школах, замісць розвитку рідної мови, ми бачимо перекручування національної псіхики дитини, з котрою вона принесла свої спостереження й відповідні уявлюваная. В такій школі дають нові слова, нові їх значіння і втілюють з ними нові уявлювання, перетворюють заново її думки. Зрозумілі, сполучені з її фізичним і псіхичним життям уявлюваная силоміць заміняють штучними, поверховними, бо проти волі накидають незрозумілими словами знаття; а не маючи міцного, відповідного ґрунту, ці знаття все одно зникнуть.
Щоб насадити тут нове, чуже її организмові, треба викоренити спершу придбане природою дитини, себто, перекрутити всі розуміння, перемішати одні з другими, наробити такої мішанини у псіхиці дитини, котрої не здолати і дорослому, не то що дитині. 
У нас на Україні збільшується кількість шкіл, де лунає чужа мова, де здобуваються знаття не рідною українською мовою. Зростає число шкіл, та не зростає народня освіта. Дитина виходить з школи освіченою не більш того, якою вона ввійшла в неї. Ніг де так гостро не відчувається „рецідів безграмотности", як по наших українських селах. Дитина вже через рік по виході з школи забуває свою науку і не вміє навіть написати свого ймення. Тому завданая наше — дбати про те, щоб на Вкраїні, в школі й по за школою, наука викладалася рідною, українською мовою.
Коли д. Чепіга обороняв права української мови в просвіті шляхом науковим, то д. С. Русова в статті „Народня початкова школа в Бельгії" показує, як на практиці ставляться до рідної, хоч і недержавної мови, инші, культурніші од нас народності. В шкільництві Бельгії дуже багато цікавого та навчаючого взагалі, а для нас українців особливо.
Самі собою напрошуються де-які порівняння та аналогії шкіл Бельгійських з школами на Україні. Опріч надзвичайної в Бельгії свободи в програмах навчання, для нас цікаве ще й те, що шкільний закон в цій державі звертав увагу на всі мови, якими говорять бельгійці по різних місцевостях свого краю; а через те і наука в школах викладається рідною мовою, а мови державної в усіх школах вчать обов'язково. В селах, де живуть фламандці, рідною мовою визнається фламандська, нею і вчаться діти, а окрім того вчаться французької мови; де на селі живуть німці, вони вчаться по німецькому й по французькому; а де по селах хотять, то вчаться і всіх трьох мов. Французька мова обов'язкова скрізь, бо це мова державна.
Раніше чужий голандський уряд силував фламандців вчити голандської мови. Потім, як Бельгія стала самостійною, уже свій уряд хотів „об'єднати“ всі народности в державі одною мовою — французькою, якої фламандці зовсім не розуміли. І тоді то почався фламандський національний рух, що вільно ширився в конституційній державі.
Тепер в парламенті депутати фламандці свої промови кажуть своєю мовою, в суді у Фландрії лунає народна мова, рекрутам фламандським офіцери мусять свою команду висловлювати по фламандському. На почті, на залізаннях, до всіх урядових інстітуціях усі написи на обох мовах, усі закони, усі циркуляри друкуються на двох мовах. Тепер фламандці за 50 літ виробили свою літературу на фламандській мові. Перші бельгійські письменники патріоти —хоч валони, хоч фламандці, писали по французькому —от як Роденбах, Лемоньє, Антін, Блес, не кажучи вже за Верхарна й Метерлінка, що своїми творами так високо піднесли бельгійську літературу. Але далі з'явилось кілька фламандських поетів з глибоким талантом, як напр., Van Halmael, Eckohund й инші. Фламандці мають й свою пресу, але ще не розвинену. На жаль, за браком місця, ми не маємо змоги зупинитися на багатьох инших відомостях про бельгійське шкільництво, поданих в етапі п. Русової.
З відповідною увагою зазначено в „Світлі" ті заходи земств та уряду, що мають поліпшити наше шкільництво. Про це свідчать статті д. Пісочинця („Харьківські учительські курси") та учителя д. Он. (в Петербурзі на курсах"). В одділі „З біжучого життя" вибрано й підкреслено найвидатніші факти й з'явища, що торкаються просвіти на Україні. Д й Я. Гетьманчук по заслузі оцінює новий нікчемний міністерський законопроек про початкову освіту.
Д-ій Провінціал, навівши низку хронікальних газетних звісток про народню темноту і життя учителів на Україні, показує ними, якою неможливою, задушливою зробилася атмосфера, в котрій наші учителі мусять животіти, і котра доводить слабших з них до самогубства.
Більшість учителів йде на села з метою принести в безпросвітню народню темряву хоч невеличкий промінь світла, але одразу ж попадає в такі суточки та кордони, по-за котрі й звичайне сонце не прогляне, не то що якийсь там алегоричний промінь. Здебільшого —„смиряються": починають піячити, грати в карти, до дівчат бігати; це найгірший елемент учительства, що прислуговується, після якого-небудь вже надто огидного вчинку, нашим „мракобѣсами." усіх напрямків, як зразок, коли вони хотять показати на прикладі духовну вбогість „освободителей" (для них взагалі кожний вчитель е „освободитель"). Меншість тікає, або поспішав звірити рахунки з життям. А ті, для кого було призначено той промінь, так і лишаються без світла: так само, як і їхні діди, вони закопують, об‘орюють, прибивають осиковим кілком холєру, погрожують попам, вбивають лікарів та санітарів, ворожать, шепчуть, ловлять відьом, борсаються в пітьмі, як сліпі щенята, закинені в багно, і, замісць того, щоб розвинути як найширше заложену в них духовну міць, тільки знесилюють державу, котру складають, і, разом з тим, важкими гирями висять на колесах всесвітньої культури.
І це тоді, коли, властиво, так легко зарадити лихові. Треба тільки дати спроможність працювати, розгорнути молоді сили, а не обгорожувати їх од народа височенними мурами всяких циркулярів. Французів 70-х років переміг, кажуть, німецький народній учитель. В цім глибока правда, бо німецькому вчителеві був широкий простір працювати, а в нас усяка „душа жива" тікає звідти, де її найбільш потрібно. Решта ж або нидіє, потонувши в дрібній ремесницькій праці, або впадає в роспусту й нічого не робить, а, щоб удержатись на посаді, афішує себе патріотом і доносить на своїх товаришів, ще не цілком попсованих людей.
Натурально, що в першому ж числі педагогично-українського журналу ми маємо по окремій замітці заслуженим діячам українського шкільництва, на жаль, уже небіжчикам: Б. Грінченкові, В. Доманицькому та М. Дмитрієву.
Серед статей науково-публіцистичного характеру уміщено в „Світлі" і одну белетристичну річ — оповідання С. Черкасенка, що дає прекрасну ілюстрацію до статі д. Провінціала.
Приємно зазначити в журналі чималий і солідно написаний одділ „Критика й бібліографія".
Загальне вражіння од першої книжки „Світла" таке, що ведеться журнал людьми досвідченими, знавцями цього діла. На нашу думку, треба було б журналові звернути більше уваги ще на позашкільну освіту.
Коли й дальші книжки „Світла" будуть по своїй цікавості такі ж, як перша, то журналові можна пророкувати певну будучність. Він повинний знайти собі прихильність й піддержку в кожного учителя українця, в кожної свідомої людини. М. Л—кий.
