Процес доктора Кріппена.
Подаємо подробиці з процесу англійського доктора Кріппена, засудженого недавно в Лондоні на смерть за вбивство жінки.
Кріппен рос казав на суді, що з „красунею Ельморі", як писали про неї на театральних афішах, він оженився в Бруклині в 1892 році.
Тоді їй було всього 19 літ і вона була полюбовницею багатого фабриканта.
В 1898 році Кріппен переїхав з жінкою до Англії і жив з нею в злагоді до 1905 року.
В цьому році, коли Кріппен повернувся з подорожі до Африки, жінка заявила йому, що покохала якогось Міллера.
Але жити після цього вони остались разом в одній кватирі — тільки так, про людське око.
Тяглось це три роки і тут жінка почала робити сцени і заявила, що хоче зовсім виїхати од нього. 31 января 1910 року (день, коли „красуня Ельмора" десь пропала) у Кріппенів обідали гості.
Поїхали гості щось о другій годині вночі. Жінка Кріппена почала кричати після цього на нього, чом він не провів одного гостя в садок, де той заблудився.
Кріппен одповів на це, що гость і сам знає добре дорогу. Це так розгнівало Ельмору, що вона заявила зараз же, що не хоче й хвилини жити разом з доктором Кріппеном, і пішла геть з кватирі. 3 того часу він п не бачив. „Я зовсім не знаю, — закінчив свою промову Кріппен,— кого знайшли в моїй кватирі.
Я нічого не знав про те, що знайшли в моїй кватирі порубане на шматки чиєсь тіло, поки не привезли мене з Канади до Англії.
