Становище українців погіршало. 
Перейшовши до становища на кресах, тов. Приступа зазначає, що там українців і білорусів жорстоко переслідується. Цілком позбавлено їх можливости розвивати громадську самодіяльність. Населенню кресів не дають змоги виявляти свою суспільну думку. Закон про мови, що ухвалено того року соймом, нічого фактично не дав. Чимало місяців минуло вже, як видано цього закона, але становище тільки ще більш погіршало. Коли раніш українським адвокатам можна було виступати рідною мовою, то тепер це їм заборонено. Так само заборонено писати заяви українською мовою. 
Зупиняючись на становищі української інтелігенції й української культури, т. Приступа сказав: „Інтелігенція бідує, не може знайти роботи. Число українців, що працюють в державних установах, перелічити можна по пальцях».
