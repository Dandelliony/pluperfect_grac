А як би ряба собі ногу зламала? 
У с. Тадошполі, Полонського району, біля самісінького сельбуда є величезна баюра. 
І порожнім возом не переїдете, а спробуйте-но з вагою. Їй-бо втопитесь. В кращому разі зламаєте воза, а ще в кращому — свої кості. 
— Бісова баюра, — лаються дядьки, зупиняючись перед нею. І, вилаявшись ще дужче, — женуть коней в об'їзд за три версти. А баюра завдовжки в 3-4 сажені. 
Не так давно голова сільради в оцій баюрі руку собі зламав. 
— А щоб було, як би моя ряба собі ногу зламала? — міркував один дядько.
Око. 
