Раніш, чи пізніш, а крига рушить.
В звязку з відкриттям у Бреславлі німецького з'їзду профспілок „Правда" пише: 
— «Розпочався з'їзд німецьких професійних спілок. Реформитська бюрократія добилась того, аби цей з'їзд набрав «бажаного» для неї, цілком „лояльного" (законного) у відношенні до німецького капіталізму, характеру. Нинішній з'їзд німецьких профспілок не є органом класової боротьби, й не дурно німецькі професійні лідери (проводирі) похвалялись, що їм пощастило „уникнути" значних сутичок з капіталом, що вони а-ніразу не оголошували загального страйку, Як прогартовані політики, реформиські лідери, всіма способами старались обминати всі „гострі кутки", що-до восьмигодинного робочого дня й єдности профруху. 
Професійний рух Німеччини терпить під Бреславлем поразки. Реформитські лідери німецького проф руху прикладають всіх зусиль, аби перевести в життя надзвичайну спробу запаморочення багато-мілійонової пролетарської маси. Але процеси, які відбуваються на Бреславському з'їзді, ще не відбивають справжніх процесів, що відбуваються серед робітничих мас та пролетарських низин. В низах самої робітничої класи йдуть процеси, вибухають цілком инші струмки. Тяжіння до міжнародньої професійної єдности живе в німецькій робітничій класі так само, як і живе в робітничій класі инших країн. 
Настане час, коли полум'я пролетарської солідарности розтопить реформитські крижини, що ними скасовано до цього часу німецькі профспілки. Треба лише розвинути більшу енергію в нашій братній німецькій компартії». 