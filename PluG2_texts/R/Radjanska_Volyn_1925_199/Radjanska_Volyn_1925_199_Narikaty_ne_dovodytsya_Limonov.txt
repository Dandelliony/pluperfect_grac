Нарікати не доводиться. 
Культ-комісія сільради в с. Неділищах, Барашівського району, відкрила хату-читальню й передплатила де-кілька примірників газет і журналів. 
Хто трохи письменний, то почитає собі нишком, а другому не може витлумачити. 
Комісія ухвалила звернутись до місцевого вчителя Словиківського з прозьбою допомогти й хоча по святах почитати газетку для селян.
Це розсердило вчителя, й він прибіг як опечений до хати-читальні, наробив галасу, що в нього й так багато роботи по господарству, а вчителька одна (його жінка), якою ніхто не має права розпоряджатись, крім нього. 
Розпоряджатись жінкою Словиківського ніхто й на думці не мав, а тільки просили допомогти. 
Та мабуть справді нема йому, бідному, часу, бо вдома сила роботи: 10 штук свиней, пасіка… 
Що до вчительки (його жінки), так у неї ще більше роботи: ціла череда курей, та треба ж до місцевого попа забігти кілька разів на день, або поїхати на храмове свято до Барашів, як зазначено в газеті «Рад. Волинь» 27 серпня у ч. 193. 
Нарікати не доводиться... 
Лімонов. 
