Справи освітні.
Дбають про школу. 
Заходилось селянство кол. Плехово, Черняхівського району, заснувати цього року школу. 
На зборах обрали двох уповноважених, яким доручили справу клопотання про її відкриття. Поки що найнято в одного селянина помешкання з 2-х кімнат, де спочатку розмістяться 2 класи.
Надалі гадають збудувати шкільний будинок. 
Напевне й Райвик піде назустріч селянству в справі будови школи.
Не ходитимуть більше селянські діти до школи сусіднього села, яке лежить верст п’ять од кол. Плехово, — свою матимуть. А населення кол. Плехово буде мати місце, де збіратись по вечорах, щоб почитати книжку, газету й ліквідувати свою неписьменність. 
Голембіовський.
