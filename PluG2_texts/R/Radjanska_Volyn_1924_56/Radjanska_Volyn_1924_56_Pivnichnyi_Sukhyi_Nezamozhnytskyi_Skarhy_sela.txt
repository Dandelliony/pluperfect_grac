Скарги села.
Глухий закуток. 
Село Крупець Коростенської округи та району, живе без кооперативу та школи, як справжній глухий закуток. Скільки разів говорилось на сходах: 
- Давайте но, зробим кооператив та школу. 
- А треба, треба. 
Проте, справа й досі не змінилась. 
Районе, розворуши село. 
Північний.
„Можна й без кооперативу прожити". 
Так гадає Колодяжанська сельрада, Миропільського району. 
На сході один селянин зауважив, що варто булоб кооператив організувати. 
- А так, так, згоджується сельрада. Звичайно, кооператив гарна штука, але ж цюю справу треба надалі відкласти. 
Тепер, бачите, сельраді не хочеться працювати й вона лишає село без кооперативу. 
А чи не краще їй не гаючи часу взятись за цю справу? 
Сухий.
Райсельспілко, дай пораду. 
Вілкорожецьке сільсько-господарське товариство зовсім не дбає про те, щоб допомогти селянам в їхньому господарстві. Так, у селі потрібен покривний пункт, але правління про це не думає. 
Може б райссельспілка дала б йому пораду, як треба вести працю. 
Незаможницький.