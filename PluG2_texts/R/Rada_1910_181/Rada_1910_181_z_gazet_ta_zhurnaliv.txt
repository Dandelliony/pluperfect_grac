З газет та журналів.
В „Утре Кавказа” (ч. 28) уміщено фельєтон, присвячений „Тенямь прошлаго”. Згадуючи Грунвальдські, Полтавські та Берестецькі святкування, автор ставить питання, чи відповідають ці святкування елементарним поняттям про етику XX століття?
 „Великі газетні статі, палкі промови з трибун, паради соколів та народні гулянки з грандіозними бенькетами -все це на спомин того, що скоїлось п'ятьсот літ тому на Грунвальдському полі. 
Чи заслуговує ж це кріваве минуле на те, щоб йому тепер, мов идолові, приносили такі жертви? Поламані на Грунвальдському полі списи лицарів чи варті ж того, щоб тепер, в двадцятому столітті, на сномин їх ламалися списи промовців на полі красномовства.
І преса і ораторі, каже автор, все свято звели до безумного вихвалювання бойовиська, що на їх думку, справило для славянських народів величезну роль в справі об'єднання їх на полі культурного розвитку. Та чи так же воно було в дійсності? запитується автор. Чи не принесла ця подія і инших наслідків, значно сумніших і більш крівавих для тих же поляків, литовців та українців, ніж самий Грунвадьд для німців". Росповівши про те, що навіть з погляду військової науки Грунвальд не варт тої уваги, яку йому присвячено, автор зазначає инші — сумні наслідки грюнвальдського бою:
 „З того часу настають чорні дні для польського демосу, для Литви, особливо ж для України. Одбившись од хрестоносців на заході, Польща, або краще мовити польський привилегирований клас, всими своїми силами наліг на Україну, —на її вільні землі. 
В самій Польщі з того часу кріпацтво почало зміцнюватись, і неймовірно скоро зростати на Литві та Україні. Наслідком же всього цього були страшні семейні сварки, що привели Річ Посполіту до Жовтих Вод, до Корсуню, Збаражу, до ослаблення, упадку і на решті до розділів. 
Прихильники польської старовини в оборону аристократії Річи Посполитої співають ще й тепер гімни на мотиви, що, мовляв, пани магнати в середні віки являлися „носителями культурных начал", розвивали хліборобство і дикі степи повертали в чудово оброблені ниви. 
Так. Але нивам тим ще довгі століття судилося заростати бурьянами та колючими будяками. Кріваві війни магнатів з козаками не давали змоги оброблені поля зробити  вічними „житницями" через те, що працювали над ними руки не вільних громадян, а рабів; кому ж не відомо, що культура, утворена руками невільників, несе з собою здебільшого забуття й смерть, вона не грає ніякої активної ролі в рухові світового поступу". 
Пригадуючи торішнє ювилейне свято на спомин 27 червня 1709 року, „У. К.” констатує, що з цього приводу робилося те ж саме, що тепер з приводу грунвальдської події. А преса, навіть поступова, містила „писаній в, большей части тенденціозныя с подогнанными и извращенными фактами”
Але ж і цю історичну подію по справедливости „вполне безпристрастно” оцінили „одна из кіевеких газет, польская и украинскій журнал „Науковий Вістник". 
Згадуючи третє святкування — спомин берестецького бойовиська 1651 року, „У. К.“ підкреслює ту обставину, що 
„Це була битва не двох ворожих народів, а народу з своїми експлуататорами, бо як в польському військові були пани, українці по своїй вірі й походженню, так і в козацькому — чистокровні поляки". 
І тут підчас святкування на славних могилах оборонців людських прав лунали людожерні промови казенних ораторів, а тисячі простого люду гаряче молились за душі тих, що полягли тут...
Висновки газета робить такі:
 „Устройство юбилейных празденств по случаю массовых. избіеній людей, по нашому мненію, противоречить элементарным понятіям об этике XX века, а виступленія на таких торжествах, с восхваленіями побоищ, людей науки безнравственны и прогрессивной печатью должны быть порицаемы".
