Холера у Киіві.
У Олександрівську лікарню прибуло 2 слабих на гастріт; найдено холеру у 2. Всього в лікарні є 20 слабих на холеру і 16 на гастріт.
У Кирилівській лікарні слабих є 24 душі.
У Єврейській лікарні всього слабих є—26.
3 Київщини. Не платять на школу. Директор народніх шкіл на Київщині цими днями дістав відомости, що вовчківська сельська громада, радомисльського повіту, не виплатила на содержання місцевої двохкласової школи; за 1908 рік —500 карб., 1909 рік —500 карб, і за цей рік—300 карб. (200 карб. обов'язалось виплатить земство); школа терпить матеріальну скруту. Про це директор повідомив вищу київську адміністрацію, прохаючи примусити громаду негайно заплатить оту залеглість.
Попсовані шляхи. Нам пишуть з м. Ржищева, київського повіту, що великі дощі, що пройшли на останньому тижні, дуже попсували та порозмивали шляхи ржищевської волости. Поліція наказала волосному старшині
і сельському старості негайно полагодить попсовані шляхи, але старшина й староста одмовились, кажучи, що шляхи мусить лагодити земство. Коли і чим закінчиться це — невідомо, а доки суд та діло подорожні по ржищевських шляхах натерпляться багацько лиха. 
Скинуто старшину. Корнинський волосний старшина, сквирського повіту, Дмитро Шевчик запустив дуже справу, за це його шість разів було покарано адміністрацією, але він не покаявся. Цими днями сквирсько-таращанський мировий з'їзд посередників постановив прохать губернатора, щоб Шевчука було скинуто з посади.
3 Волині. Оріхи. Нам пишуть з житомирського і новоградволинського повіту, що там цього літа по лісах вродило сила оріхів. Селяне продають оріхи по дуже дешевій ціні скупщикам.
3 Поділля. Замах на самогубство. 5-го августа студент київського університету Сеньківський зайшов в кам'янецьку городську лікарню одвідати свою родичку. Тут він зайшов в окрему хату, зачинився на ключ і вистрілив собі в серце. Через що він стрілявся, невідомо; лікарі сподіваються врятувати його.
3 Чернігівщини. Нові школи. Незабаром в м. Батурині і в селі Дептівці, батуринської волости, одкриваються чотирьохкласові школи. Батуринська волосна громада постановила видати п'ять тисяч карбованців запомоги на свою школу. 
Гриби. Нам пишуть з чернігівського, борзенського та глухівського повітів, що там цього року вродило сила грибів по лісах. Ціни на них стоять дуже дешеві, особливо в Борзні.
3 Полтавщини. На спомин про загально-освітні курси для народніх учителів з Полтавщини, що оце закінчились у Полтаві, лектори й слухачі вчителі на чолі з Ф. Лизогубом, знялися спільною групою. На цій групі вгорі праворуч у кутику намальовано український краєвид, де сидить кобзарь і грає на бандурі, а нижче ніби на столі лежить роскрита книга, на одному боці якої портрет Шевченка, а на другому написано: 
Учітеся, брати мої, 
Думайте, читайте, 
І чужому научайтесь 
Й свого не цурайтесь. 
Внизу, ліворуч групи, в кутику намальовано: сіє сівач українець.
Газета „Южанин", що з місяць виходила в Кременчуці, цими днями припинилась.
Союзники працюють. Лубенські союзники звернулись з проханням до попечителя київського учебного округу дать дозвіл на заснування в місцевій городській гоголівській школі військового строю та гімнастики. Завідувати та доглядати за цим береться союзник капитан Слива. Гурток студентів-союзників надумав збудувати аероплана і спробувати літати в Лубнях. Коло аероплану взялось чимало охочих і мають скоро почать свої спроби літання.
Пані Лаговська в тюрмі. Нас повідомляють з Лубень, що пані С. Лаговську — матір відомого В. Лаговського, що зараз відбуває свою кару в харьківській губернській тюрмі, — кілько тому днів заарештовано з наказу лубенського окружного суду в Петербурзі, куди вона поїхала клопотатись за долю свого сина, і посажено в тюрму. Її давненько уже присудив цей же таки суд на чотирі місяці до тюрми, за те, що ще року 1905 образила діректора того часу лубенської гімназії д. Круткова „действієм” за того ж таки сина В. Лаговського, якого тоді виключили з гімназії.
Заходи проти холери. Лубенська городська управа вдалась з проханням до полтавського п. губернатора, щоб дозволив позичити з запасного капіталу 25,000 карб, грошей на боротьбу з холерою, що вже появилась в лубенському повіті і загрожує також городові.
Одділ державного банку. Нас повідомляють з Лубень, що там з нового року мав заснуватись одділ державного банку.
3 Харківщини. Зважаючи на холєру міністерство освіти дозволило почати навчання на старших курсах медичного факультету в університеті першого октября, бо більшість цих студентів працює в санітарах. В середніх харьківських школах навчання одсунуто до першого сентября. 
3 Катеринославщиня. Заборона українських пісень На Катеринославську виставку в українську хату проф. Яворницьким було запрошено бандуриста. Слухати його збіралось завше багато народу. Цими днями поліція заборонила бандуристові співати поки він не подасть цензурованого примірника пісень.
Грабіж. Серед білого дня 9 августа в Катеринославі в дім хворого підрядчика Дуйна вломилось двоє людей з револьверами і пограбували в нього 9000 рублів. Одного злочинця ввечері арештовано; в нього знайдено трохи пограбованих грошей. 
3 Херсонщини. Холерний заколот. В селі Благодатному, єлисаветського повіту, почала лютувати холера. 
Селяне не дають працювати санітарам; розбили діжки з кип'яченою водою, переховують хворих. В Благодатне виїхав губернатор Бантиш з кінними стражниками.
