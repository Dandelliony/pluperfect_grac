Телеграми
Чутки про закриття „союз. рус. нар.”.
ПЕТЕРБУРГ, 11. Поміж союзниками ходять чутки, що після скандалу в „с. р. н.“ Столипін постановив закрити союз в сентябрі. Чутки ці потверджує в „Рус. Зн.“ київський союзник Юзефович.
Нова гімназія.
МИКОЛАЇВ, 11. Дума клопочеться про одкриття громадської дівочої гімназії і просить 100,000 карб. безпроцентової позички на будову дому. Позичку дума обіцяє виплатити за 20 років.
Пожежа.
ТОМАШІВ, 11. Згоріла суконна фабрика „Акціонерного товариства Гальперин“. Шкоди на 400,000 карбованців.
УФА, 10. В с.с. Кадировій і Старих Балках вигоріло 109 дворів.
Нове товариство.
РИГА, 11. По ініціятиві попечителя шкільної округи заклалось нове товариство імени Юрія Самарина. Мета об'єднання Надбалтійського краю з Росією культурно-просвітними засобами. Район діяльности —вся Росія. Товариство будує санаторію на березі Рижської затоки для вбогих учнів. 
Всякі звістки.
ВОЛОГДА, 11, Губернське земство, бажаючи допомогти населенню, постановило страхувати од огню не тільки будівлі, а й рухоме майно, крім краму приватних особ.
ПЕТЕРБУРГ. 11. В „Нов. Вр.“ надруковано, що французькій фірмі Крезо замовлено на 3 милійони гармат і що замовлення зроблено не по закону.
ВЛАДИКАВКАЗ, 11, Члени гірничого клуба —Духовський, Серебряников, Миронов і курсистка з жіночих медичних курсів Пененжкевич зійшли на верх Казбека. Через те, що температура була 9 С. і віяв великий холодний вітер, вони пробули там тільки 45 хв. і, змірявши температуру, спустились. Пененжкевич друга женщина, що зійшла на верх Казбека.
МИНСЬК, 11. Городське управління постановило командірувати ординатора лікарні до проф. Ерліха для ознайомлення з препаратом 606.
ПЕТЕРБУРГ, 10. В університеті 2,100 вакансій, подано прохань 1,300. Євреїв буде принято 38 душ. 
В Пабіаницях арештовано звощика, який віз 8 браунінгів і 800 патронів. 
В Вільні судові власти постановили закрити журнал “Wiezda”.
ТОМСЬК, 10. Застрелився сельський батюшка 60 років, якого дуже любили прихожане.
Літання.
ПЕТЕРБУРГ, 10. По ініціативі міжнародньої повітреплавательної федерації, всеросійський аероклуб постановив організувати свято літання. Первий авіаційний тиждень буде з 5 по 12 сентября, а другий з 16 по 23 сентября. На першому тижні буде розіграно призів на 16,500 карб., а на другому —на 17,500 карб. Літатимуть біля Коломни.
Випробовування плугів.
КАТЕРИНОСЛАВ, 10. 17 августа комітет виставки буде випробовувати два парових плуги і один нафтовий.
Холєра.
ПЕТЕРБУРГ, 10. С.-петербурзьке телеграфне агентство має такі звістки про холеру: за тиждень в миколаєвському повіті, самарської губ., захворіло 647, умерло 255; в Маріуполі і передмістях захворіло 81, умерло 15; в тульській губернії захворіло 20, умерло 9, в терській області захворіло 662, умерло 302; у Владикавказі захворіло 68, умерло 25; за два дні в Москві захворіло 7, умерло 2, лежить хворих 27; за добу в Миколаєві умерло 2, на хуторах захворіло 2, умерло 2, од початку пошести; в миколаєвському повіті, самарської губ. захворіло 1,362, умерло 570; в тульській губернії захворіло 217, умерло 93, лежить хворих 63. В Петербурзі за добу захворіло 75, умерло 19, видужало 35, лежить хворих 738. 
СТАВРОПОЛЬ, 10, 50 черниць, прослухавши курс лекцій про холеру, виїхали в повіти для боротьби з пошестю.
УМАНЬ, 10. Захворіло в городі дві душі, на хворобу, дуже схожу на холеру.
ПЕТЕРБУРГ, 11. За добу захворіло холерою 60, умерло 19, лежить хворих 715.
Різачка.
ГОМЕЛЬ, 10. В с. Будище захворіло крівавим поносом 150 душ.
В Нікарагуа.
ЛОНДОН, 10. Агентству Рейтера сповіщають з Манагуа (столиці Нікарагуа,), що колишній президент республіки Мадрид втік 7 августа в супроводі кількох офицерів в Коринто, а звідтіля в Гондурас. Естрада послав телеграму державному секретареві Сполучених Штатів Ноксові про сімпатії до американців і про те, що їм буде виплачено за шкоду, яку зробили два останніх президенти республіки Зелайї і Мадриц.

НОВИЙ ОРЛЕАН, 10. Естрада вступив у столицю республіки Манагуа. Брат його Хозе Естрада видав маніфест, в якому оголошується генерала Естрада президентом Нікарагуа.
Холера в Італії.
РИМ, 10. В Апулії знов захворіло 84 душі, умерло 15. 
РИМ, 10. За добу по південних городах захворіло холерою 26, умерло 8.
Холера в Турції.
КОСТЯНТИНОПОЛЬ, 10. З Ерзерума сповіщають, що в селі Діксак захворіло на холеру 4 душі, а в другому селі 1.
Боротьба з патріархатом.
КОСТЯНТИНОПОЛЬ, 10. Міністерство юстіції послало вчора в міністерство внутрішніх справ „тесхере“, в якому радить не допустити в провінції виборів в національне зібрання, яке скликає грецький патріарх. З цього приводу „Танін" висловлює свою радість і каже, що патріархат не має ніякого права скликать національні зібрання.
КОСТЯНТИНОПОЛЬ, 11. „Танін” пише, що болгарські священики, вчителі і сельські старости багатьох сел монастирського вілайєта листовно подякували уряд за вжиті проти грецького патріархата заходи. Вони кажуть, що безладдя й колотнечу робили чети, які під'южував патріархат, і радіють, що арештовано і оддано під військовий суд архимандрита Олександра, капитана Данко і його товаришів.
Протихолерні заходи в Руминії.
БУХАРЕСТ, 11. Міністр Мортцун вернувся після інспекторської подорожі по-над Прутом і росказав королеві про ті санітарні заходи, яких вжито, щоб не занести з Росії холери. Вийшов наказ збільшити на три батальони військо, яке охороняє кордон по Прутові.
Нова залізниця.
КОСТЯНТИНОПОЛЬ, 11. Генеральний директор геджаської залізниці заявив, що уряд через два місяці почне будувати Самсун-сивасську залізницю.
Експедіція в Гауран.
ЕОСТЯНТИНОПОЛЬ, 10. Самі-паша несподівано одклав експедіцію в Гауран, бо думає, що в його обмаль війська. Він по телеграфу просить як найшвидче прислати підпомогу з Смирни і Адани. Друзи так само ставляться до уряду, як і раніш.
Забастовка.
ВІДЕНЬ, 11. Через забастовку робітників, по всій Венгрії стали млини.
Всякі звістки.
ВІДЕНЬ, 11. Роспущено хорватський сейм.
ТЕГЕРАН, 10. Урядове військо вступило в Хар. Решід-Ус-султан втік.
КЕНІГСБЕРГ, 10. В університеті урочисто проголошено кронпринца ректором. Прибуло імператорське подружжя з принцами. Одбувся парад первого армейського корпуса.
БЕРЛИН, 10. Справжуються газетні звістки, що в Боркумі було арештовано й посажено в емденську тюрму запідозреного в шпигунстві англійця. Англієць, ходять чутки, змальовував кріпостні будинки. В Емдені арештовано товариша цього англійця—теж англійця.
МАДРИД, 10. Ходить прокламація карлистів, в якій вони пишуть, що одстоюватимуть віру з зброєю в руках.
НЬЮ ЙОРК, 10. Підчас лісної пожежі в Спокені згоріло 93 душі. 
АЛЖИР, 10. Російська ескадра під начальством адмирала Маньковського пішла на Леванду.
ЦЕТІНЬЄ, 10. Директор бездротового телеграфу Антіварі-Барі офіціяльно поскаржився, що австрійські крейсери умисне заважають телеграфувати.
