ДОПИСИ.
(Од власн. кореспондентів).

 С ОЗІРНА, Васильківського повіту (на Київщині). Цукроварня. З 1-го сентября почалась осіння робота на тутешній цукроварні гр. Враницького. Рано так почалось „производство" через то, що в цьому році скрізь насіяно дуже багато буряків. Більше 20 економій, ферм та фільварків постачають свої буряки на озірянську цукроварню, а крім того багато селян умовились з заводом ще з весни засівать частину своєї власної, або орендованої землі буряками і доставлять потім на завод по 12½ коп. пуд, причому насіння і частина грошей на обробіток завідські. Буряк на цукор в цьому році добрий; є буряки, котрі дають 19½ відсотків і більше цукру. Копають буряки по економіях по' 50 коп. міра (50 пудов), а доставляють на завод з ближчих економій 35 —50 коп. міра, а з дальших, за 15—18 верст од Озірної по 2-2½ коп. з пуда. Для селян, котрі мають яку робочу худобу — коні та воли, настали справжні жнива, бо тепер тільки і заробиш, то на буряках, то на цукрі, який доставляється зараз же в Білу Церкву по 4—5 коп. з пуда. А зімою більшість селян продає цю худобу, бо нема чим перезімувать. Ще років пять тому на озірянську цукроварню, на „производство" находило чимало чужих людей; були навіть з Білорусії, бо звідтіля нарошне виписувались для „чорних" робот на заводі, а тепер навіть не вистачає роботи місцевим селянам. Причиною те, що за останні часи машина витісняє робочі руки: там, де раніш робило 15 20 чоловіка, зараз робить 2—3.

 СТ. ЛОЗОВА, південної залізної дороги. Порядки. Химерні порядки заведені на нашій станції. Стоїть вона як раз на шляху з Великоросії в Степову Україну і що весни і осени через неї проходить і проїздить сила робітників. Минаючи нашу станцію, їм иноді доводиться пролежувати на ній по кілька днів. Начальство станції не дозволяє цій голоті ночувати в залі 3 класу. І от, иноді в негоду, мусять заробітчане лежати на дворі.
 Такі самі порядки і в залі І та II класу нашої станції. Туди селянин не може зайти купити газети в кіоскові. Дуже сумно від таких порядків.

ЩЕРБИНІВСЬКІ ШАХТИ (на Катеринославщині). На наших шахтах всіх робочих буде тисяч зо три. Є у нас бібліотека служащих, але книжки з неї можна брати тільки вищим служащим, починаючи з директора, і кінчаючи писарями, а шахтарям, котрим саме та книжка потрібна, не видають, бо, мовляв, нічого не втнуть вони. Через те й темрява тут така страшна. Нема такого тижня, щоб не було вбитого на смерть, або прибитого до смерти. Куди їм темним іти, як не в шинок, а тоді, звісно, що виходить.
 Була у нас і холера влітку. Як почала тоді холера косить, то по 10 чоловіка в день. Лікарь і почав читати на вечірніх зібраннях, як встерегтися від холери. Та тільки пізно було, бо холера вже косила людей, як сіно.
 Є у нас і клуб. При йому є місце для спектаклів. І от 18 сентября ставили там „Безъ вины виноватые" Островського, „По модньому" Сгарицького. Грали так, що й слухати соромно було.
 Помітно, що люде цікавляться в нас українською літературою, бо, між иншим, виписують „Літ.-Наук. Вістник“ у читальню. Як не погано, а все ж таки краще, ніж було років п'ять тому.

ДОНЩИНА. Розкопки Танаїса. Розкопування старого Танаїса (VI—І ст. до Р. X.) ведеться що-літа вже третій рік А. А. Міллером з доручення Імператорської Археологичної Комісії, в околицях станиці Єлизаветинської, як раз на Донському Гирлі (Ростовський Округ Донщини).
 Донська дельта уявля з себе чимало островів, скрізь поперерізуваних, як тут кажуть, єриками, протоками та музгами. Вся ця низина поросла очеретом та осокою. От тут, серед болот та пісків, стояв славнозвісеий колись Танаїс, що, по словам Страбона, був найбільшим торжищем грецьким після Пантікапеї (Керч). Зараз руїни того Танаїса мають досить величний вигляд. Перший насип обмежує площу в кілька десятин; другий в середині першого, значно менший, панує над усією містиною (акрополь). Одаим боком городище виходе до болота, яке було колись судоходною рікою. По над цим болотом насип городища має до 3-х—4-х сажнів вишку. Розкопування городища довело, що це був величезний колись город (кріпоеть і місто), спалений огнем, зруйнований до щенту і занесений піском. У глиб на 1½ сажні уся площа городища уявляє з себе так званий „культурний штих“, з дикого каменю (навезеного здалека), черепиці з покрівлі, черепків і инших прикмет колишнього життя.
 Від самого городища тягнуться на далеку просторінь рядки великих і маленьких могил, як виявилось, однієї доби з городищем. Розкопування цих могил дало дуже багато цінного матерьялу греко-варварської, так званої скифської культури. За три роки розкопування (кожен рік не більш двох тижнів самої роботи) були найдені такі речі: два золотих мечі (акінаки), золота грівна (маньяк) в 2 фунти ваги, золотий ріг для вина (рітон) дуже багато золотих пляшок великих і маленьких, всі багато орнаментовані т. зв. „звіриним орнаментом". Бронзові та залізні панцирі, пороблені на взірець рибячої луски, бронзовий шелом, тисячі бронзових стрілок, залізні списи, дротики, ножі і т, д. Багатий інвентарь жіночого убрання: бронзові дзеркала, кільця, спиральні браслети, сережки і инші дрібні речі з золота, електрона, бронзи, а зрідка і срібла. Тисячі ріжнобарвних намистин скляних, з пасти та інкрустованих. Викопали кілька десятків великих корчаг з двома ручками (амфор) з грецькими написами та таврами, чимало дрібної червоної та чорнолакової керамики инколи з орнаментом, а зрідка з малюнками людей.
 Увесь цей матеріал, разом з керамикою, поступає в „Императорекій Зрмитажъ". В останнім томі „Извєстій Импер. Археологичеекой Комиссіи" уміщений докладний одчот про розкопування 1908—1909 р.р. з фототипіями найцікавіших річей. Розкопування Танаїса ще не можна вважати викінченим, бо зосталося ще дуже багато не роскопаних могил; тимчасом розкопки кожного року дають щось нове.

Г. БЕРЕЗІВ (на Тобольщині) В г. Березові є скілька старинних пам'ятників. Між ними „почесне місце займають гармати з поміткою: 1740 г. Але ці гармати валяються ва березі річки Сосви в багнюці, кругом обросли бур'яном і нікому непотрібні. Прислані ці гармати в Березів ще в XVIII в., коли він вважався якоюсь фортецею і коли треба було завойовувати цей край, край остяків, вогулів, самоїдів і досі ще напівдиких людей. Було тут і городське постоянне військо, яке повинно було покоряти всіх ворогів. Військо це — козаки; скасували його у 1881 р. „за ненадобностью" і переписали козаків у березівські міщане, а на їх місце завели із регулярного війська „мєстную команду".
 Раніш весною стрічали першого парахода вистрілом з одної з гармат, та в 1908 році її розірвало і, як непотрібні для цього діла, їх покинули в грязюці.
 Є тут могила графа А. Остермана, який туї був на засланні, і дочки Меньшикова, молодої Петра II. Та й ці могили, як і гармати, обросли бур'яном і кругом „мерзость запустєнія".
 Березів —це „город привилейованих чиновників", як його прозвали — бо тут чиновники мають великі привилеї по службі: 2 роки за 3, побільшене жалування, „пособіє", і дуже велике, на вчення дітей —од 100 до 860 карб, на кожну дитину в рік, коли вона доживе до шкільного віку. За винятком 2—3 чиновників, народ тут все поступовий. Живуть заможно. Власної землі (крім усадебної) нема ні в кого, а все обчеське. Землі дуже багато.
 Коли об'їздив тобольський губернатор березівський повіт, то зробив одно таке роспоряження: хто з засланців поїхав на рибальство, то б то на заробітки, і хто з засланців не одержав вперед за місяць казенних грошей на харч, тому не давати на цей час „пособія", бо, мовляв, перші на рибальстві і без того заробляють, а другі, як місяць перебились без „пособія", то, значить, можуть без його обійтись. Рибальство ж багатьом засланцям нічого не дало, бо більшість з їх поїхало ловить по Сосві оселедці, яких цього літа через дуже малу воду зовсім мало. Одна артіль за два місяці заробила тільки по 72 коп. на чоловіка. Оці то рибалки живуть у хазяїв в борг і не одержують вперед грошей, бо живуть далеко від тих місць, де можна їх одержувати, а беруть гроші за все літо в-осени і, коли рибна ловля не дає їм заробітку, то вони цими грошима і росплачуються. І от тепер, як тільки це роспоряження увійде в силу, то багато засланців опиниться в прикрому становищі: грошей нема, а треба заплатить свої борги. Де-хто через які инші причини не вспів взяти грошей вперед, а брав увесь місяць у крамаря в борг, а тепер не знає, чим росплатитись.
 Побачив п. губернатор, що на одному засланцеві була чистенька ситцева сорочка, і був дуже невадоволений, коли довідався, що цей засланець мав „пособіє". Виходить, засланці повинні ходить замурзані, обдерті. Що далі, то все скрутніше жити тут засланцям. Нових сюди не присилають, а цих потроху переводять в другі повіти. На цю зіму зостанеться в повіті не більше 150 чол., а раніше було душ 400.