Артільне свято.

 17 вересня минуло шіснадцять років, як організувалася перша спілка (аргіль) в Херсонщині.
 Того ж дня святкувала десятилітні роковини свого істнування Одеська Білостолярна Трудова Артіль.
 Якось непомітно пролетіли десять років з того часу, коли цю артіль ми гуртом відкривали і святкували початок її діяльности 17 сентября 1900 року.
 Святкування десятиріччя відбувалося в тій же досить великій майстерні, що й десять років тому назад, всі члени артілі—20 душ, які святкують десятиріччя своєї спілки, були і тоді, при початку діяльности артілі. А ще особливо радісно те, що всі теперішні артільщики не тільки не відбилися від справи, а стали твердими, як сталь в своєму переконанню і взагалі в свідомості що до значіння і сили спілкової організації, брудно й переказати, що тільки пережила ця артіль, яке тяжке невимовно лихоліття довелося перебути: і тяжке матеріальне становище з початку, страшну ворожнечу підрядчиків, масу мерзотних доносів; сипалося це на їх голову трохи не що-дня. Багато перетерпіли і зазнали ці артільщики всякого лиха. Але вони взяли верх над всіма труднощами та перепонами і вийшли з боротьби молодцями з високо піднятою головою, з твердим переконанням, що свідомість та міцна організація з сильною внутрішньою дісціпліною тільки й можуть помогти робітникам взяти верх над всим тим, що гнітить їх життя, завойовувати міцну позицію і взагалі стати твердою ногою в житті, як стали вони. І іменно тільки свідомість, віра глибока та любов до кооперативної справи помогли їм пережити десять років, здобути таке міцне становище, що зіпхнути їх з їх позиції діло не легке навіть десяткові підрядчиків.
 Фірма артілі здобула собі таку добру славу своєю добропорядністю і чесним і гарним виконанням робот, що артілі доручаються самі великі і серйозні роботи, як в місті Одесі, так і в провінції, куди не раз кликали артіль на роботу за сотні верстов. Досить сказати, що артілі довірили всю дерев 4 яну роботу при будівлі таких величезних будинків, як кадетський корпус, економичне товариство офіцерів, приватний будинок чотирьох-поверховий Скаржинського і т. д. І скрізь артіль зарекомендувала себе з найкращого боку, про що свідчать дуже гарні атестації, які видали артілі всякі інституції і приватні особи. І всі, хто дав роботу артілі, знає добре і певен в тому, що артіль зробить все доладу, як ніхто в місті. За десять років істнування цеї робочої спілки, становище членів значно змінилося у кращий бік, як і становище артілі взагалі. З початку артільщики заробляли менше, як у хазяїна—по 1 карб., 1 карб. 10 коп., і то з переривами, а тепер заробляють 2 карб. 50 коп.—2 карб. 75 коп. в день. Перш лісоторговці не хотіли давати матеріялу в борг і артіль з початку мучилась, не маючи кредіту. А тепер самі купці запобігають і просять артіль брати матеріялу, скільки їй потрібно, часом присилають їй цілі вагони лісу, а про гроші й не питають, бо знають, що вексель або хоч і проста росписка, а то найбільше звичайний рахунок лісового закладу — це все одно, що готові гроші, і що за артіллю не пропаде ні одна копійка. Таке довірря до артілі, на підставі добросовісного виконання артіллю своїх обовязків, е основою необмеженого кредіту, який мав тепер артіль. Але тепер так твердо стоїть справа артілі, що вона старається все брати за готівку і користується кредітом тільки в виключних випадках. Тепер артіль має на своїм складі запас матеріалу на 3.000 карб. Велику запомогу в конкуренції з підрядчиками дає артілі її парова сушка лісу; особливо виручає сушка ця зімою. Для цієї справи є спеціальний будинок, куди кладеться і може сушитись разом цілий вагон лісу — переважно дощок. Який би сировий матеріал не був,— через неділю виймають з сушні вже хороший, сухий здатний до всякої роботи.
 Цікаво в цій артілі ще й те, що вона цілком провадить до життя і здійснює артільний прінціп до кінця. Артіль ця не тільки має спільну майстерню, де всі працюють гуртом і мають спільні всі струменти для роботи, але вони наймають разом і помешкання, скільки покоїв, і там разом і живуть—мешкають. Мало того, вони мають там спільну кухню, спільну куховарку (жінка артільщика), що варить на всіх і обід, і вечерю, і снідання, гріє воду на чай. І от вони не тільки мешкають, але й харчуються—снідають, обідають, вечеряють і чай пьють—все разом, гуртом; через те їм обходиться все життя—удержання помешкання і харчі дуже дешево. Напр., всі харчі коштують по 2 карб. ЗО коп. на душу в тиждень і то ж при страшенній дорожнечі сучасній, та ще в такому великому місті, як Одеса. За майстерню вони платять 700 карбованців, а за помешкання для себе 300 карбованців, всього—1000 карбованців. Треба завважити, що артільщики живуть в Одесі без родин, які перебувають дома по селах, щоб дешевше коштувало, і там провадять сельське господарство, одержуючи запомогу від артільщиків. Цікаво теж занотувати і те, що ці артільщики, як твердо переконані кооператори, дбають про те, щоб сіяти зерна кооперації і на селах, де живуть їх родичі. Між иншим обернулись до мене з проханням запомогти їм заснувати там в селах товариські крамниці та кредитові товариства.
 Отак тихо та непомітно працюють та роблять своє діло робітники артільщики, природні і свідомі кооператор—несуть далі ідею кооперації до народніх мас і словом живим і що наголовніше і ділом,— своїм власним прикладом живої та сильної організації своєї ж спілки на підставі міцної свідомости.
 Сидів я за столом між артільщиками і багато думок обсіло мою душу. Якось мимо волі перенісся думкою до давно минулого. Згадалось 17 сентября 1894 року—день організації і початку істнування першої спілки. Згадалось все, що довелось пережити. Пригадалось те лихо—всякі перепони, які на дорозі спіткали нас з артілями, згадались наші невидимі для людей муки, страшенна ворожнеча, яку доводилось терпіти і з правого і з лівого боку. Пригадалось як вороги не спинялись ні перед якими, дуже не гарними засобами боротьби з артілями, з легкою душею навіть обливаючи їх помиями. Прийшлося пережити сумні та тяжкі часи для кооперації, коли на неї дивилися навіть поступові елементи з погордою і трохи не з призирством. Треба було все це перетерпіть, пережити з невиразною мукою, але з твердою вірою в чистоту і святість і велику силу і будучність ідеї кооперації. Ця віра не давала впасти духом і надавала силу для дальшої тяжкої при данних соціальних й політичних умовах роботи. Але все це пережито і про старе, минуле не варто й згадувати: тим більше, що поруч з сумним, стілько було дорогих безцінних хвилин в справі і роботі спілок, стілько радощів, втіхи і великого морального задовольнення приносила ця робота, що справа дала змогу переживати хвилини справжнього великого щастя, які закривали якось собою цілком все лихе, все смутне, що було на дорозі спілок. Дивився я на ювилярів-артільщиків, на їх славні енергійні і серйозні обличчя, на їх могутні фігури, од яких віє здоровьям і не аби якою силою, і мимо волі подумав: винесе робочий народ на своїх могутніх плечах кооперативну справу, своїми сильними руками здержить її і не дасть упасти. З таким народом не страшно нічого, не шкода віддавати йому силу і душу, він винесе і край, і історію на чисту дорогу. Радісно було дивитись, що уже виробляються життям свідомі кооператори з народу, і що свідомі кооператори з робочого люду—сельського і міського—це та міцна і надежна основа, на якій тілько й може твердо стати і розвиватися кооперативна справа.