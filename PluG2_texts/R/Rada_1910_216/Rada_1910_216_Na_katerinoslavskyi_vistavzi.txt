На катеринославській виставці.

 Загальний вигляд виставки досить гарний. Свіжу людину вражають і великі сіметрично поставлені павільйони коло воріт, і садочки, ставок з мостами та острівцями, багато прикрас всяких—заводських павільйонів, машин, скель з вугілля та каменю, будівлі всяких стілів і розміру. Ліворуч чути пихкання двигунів та ляскання заліза, видко дим та рух людей це промисловість українська поставила на показ свої вироби, не пожалкувала коштів та заходів. Праворуч-зелено і теж тісно та повно людей і будівель. Ось хліб та пшеничка в полі, там он за садочком худобу видко, густо й тут павільйонів з машинами та виробами вже хлібороб ськими. Тут, в сельсько-господарській частині прокинулося життя і рух тільки у вересні і для нас тут найбільше цікавого.
 Відділ заводської промисловости, шахтарського діла та будівельної умілости влаштовано дуже старанно і дотепно. Є що тут оглядати, є чому повчитися кожному спеціялистові, є що придбати для своїх потреб, аби працювати краще. І хліборобських машин та знаряддя багато тут виставлено; хлібороби уважно одвідують цей відділ, переглядають знаряддя і вчаться один у одного як ставитись до машини у господарстві і якими з них користніше працювати. На жаль тут здебільшого машини хліборобські дорогі і складні, не здатні для менших господарств. На цьому відділі нам спинятися довго не випадає, бо необхідно докладніше розглянути правішу половину виставки—хліборобську.
 Найсправжне хліборобство—польове господарство—на виставці показане так, що задовольнити хлібороба не може. Хто з хліборобів іде сюди з думкою довідатись як краще хазяюють люде, як порають польові рослини, той побачить, що про це або мало подбали на виставці, або порозкидано відомости такі по усіх усюдах. Правда, здобутки пробних полів в діаграмах та в числах займають чимало на стінах місця, малюнки, шкляночки з зерном, клунки з добірним зерном з поміщицьких господарств, великі овочі рослин всяких все це давно звісне і воно некорисне ніяк через те, що не говорить про користь од таких сортів, од того порання. Як і здавна позвикали люде — замовчують економичний бік справи, не виявляють справжніх видатків на своє порання, а коли хто й скаже (от як п. Харитоненко) двоє слів про це, то тільки скаже цим, що йому пуд зерна дістається трішечки не по продажній ціні. А хвастатись тим, на чому збитки маєш в сельському господарстві, трохи не личить!
 Незрівняно виразніше і популярніше визначено на виставці американське польове господарство. На невеликому обширі землі в поменшеному вигляді показано доле фермера американського, в якого 57 десят. землі з 5-пільним плодозміном, — поширеними в Американських Сполучених Державах, з сіяним вигоном, городом і т. ин. З весни ще посіяно тут ті рослини, що їх розводять за окіяном, багацько сортів пшенички, сорга і хлібів. Оце тепер на корні лиш пшеничка, сорго, озимина та трави кормові; хліба ярі та озимі, звичайно, вже вбрали і врожай поставлено в снопах так, щоб видко було головніші висновки з праці полтавського пробного поля. Це американське поле дуже гарно показує хліборобські заходи практичних „янків" і його оглянуло та цікаво розпитувало багацько наших хліборобів. От коли б з наших зразкових та гарних хазяйств так було виставити —і техничні роботи, і випробовані роботи добре можна було б цим пропагандувати.
 Цими увагами що до полеводетва можна, здається, і обмежитись. Ця справа для того, хто її досліджує по праці пробних полів та станцій, може й гаразд впорядкована, але кому нема часу та змоги росшукувати числа та стовпчики на діаграмах, кому кортіло б знати більше про становище у нас на півдні хліборобства — тому виставлених зразків та відомоетів буде за-мало.
 Більше місця на виставці має скотарство та вироби од цього хліборобського вжитку, що з кожним роком набірають у нас все більшої ваги. Багато всякої худоби на-показ та на продаж навезено; здалека везли скотину вже заздалегідь і вигодовану і викохану „на виставку". Тут знов доводиться закинути роспорядчикам, що вони не зуміли притягти цікавіших хазяїв, щоб можна було визначити становище в краю скотарства. А то привезли величезних українських волів та корів одгодованних і зовсім не звичайних, є сіментальської, голандської, вільстермарської породи товар, а знов нема відомостів про поширення їх, про економичну здатність для нас і про метізацію, настільки у нас поширену. Знов таки нема тих безпородистих корів місцевих, нема звісних у нас „німок", з яких часто відібрати вдається дуже гарні худобини. Так само і за відомостями про скількість худоби на півдні України, про занепад всякого роду худоби, про заміну робочих волів кіньми—треба лізти десь на стіну та придивлятися на діаграмах, де й не все для цього потрібне надибати можливо.
 Щоб потім не звертатися до рогатої худоби, скажу скілька слів про молочарство на виставці. Є невеличкий павільйон молочарський, де крім двох сепараторів, зразків масла, сиру та струменту трохи — нічого більше немає. Нема пояснень що до перероблювання молока, ні лекцій, а ні пропаганди; а охочих одвідувало чимало, всякі поради дуже здалися б. Де-кілька повіток павільйонів, поставлених фірмами, що спродують сепаратори, докінчують занадто бідний відділ, такий цікавий у нас останніми часами. На влаштуванні цього відділу ще дужче як на скотарстві відбилася випадковість, з якою звозилися експонати і розміщалися на виставці. Що прибуло, де сіло, там і є і треба його найти та гарненько розглянути, щоб хоч трохи справу собі з'ясувати.
 На виставці південно-українській можна було сподіватися доброго, великого відділу вівчарства, бо ось недавно ще славилася степова Україна — отарами овець. Тим часом ми маємо трохи меріносів, трохи чунтуків, ще менш каракулів та англійських мясних і скілька кіз! Як знаєте, а цього дуже не багато. Де-ж—спитати—ті місцеві вівці простіші: цигайські, чушки, сокальські, решетилівські? Іх немає, бо місце на виставці дороге, а подбати про цю галузь скотарства, мабуть, нікому.
 Свиней привезено більше, але все білих англійських йоркширів, добре вгодованих часто і добре звісних. Є скілька штук чорних англійських (беркширів) і зовсім нема знов місцевих метисів та відомостів про поширення свинарства, про прибутки од його і т. д.
 Отак коротенько можна переказати про головніші розбори господарської худоби, виставленої на показ. Як бачите, не дуже подбали про певність, якусь там закінченаість цього показу, а крім того забула і про я „рентабельність" ріжних способів викохування худоби всякої. А це річ такої ваги, що без неї і значіння всіх заходів коло скотарства на ви ставці помітно зменшується.

 Хазяйській птиці призначено на виставці окреме місце, досить просторне і гарне. Це відділ — один з найповніших. Багато пород курей, головніші породи качок та гусей. Значну частину місця одведено голубам — неодмінним експонатам ваших сельсько-господареьких виставок. Тут теж нема єднання між окремими експонатами, немає відомостів про поширення птахівництва, про прибутки, про спродування птиці, пір'я, яєць. І через те і цей відділ має вигляд занадто звичайний, виставочний. Годилося б і помешкання (хоча б моделі) поставити і про кормління та корма подбати, щоб піднести значіння виставки як показного господарства.
 Відділ пасішництва теж невеликий; в ньому бере участь всього скілька душ; половину зайняв не цікавий „музей" учителя —пасішника, трохи експонатів подало катеринославське товариство пасішницьке, є де-які американські машини, і зовсім нема книжок та часописів пасішницьких.
 Тута-ж, коло пасішництва в другій кімнаті рибальство, інкубатор і инші випадкові речі, менш цікаві для степняка хлібороба.
 Отак виставлена більш приступно і простіше господарська промисловість на катеринославській виставці. Багато є де-чого цікавого і гарного, великі прогалини і хиби инший раз помічаються і це досить натурально, коли пригадати, що таких краєвих великих виставок у нас буває не густо і люде не дуже добре позвикали їх влаштовувати. Треба ще чимало праці, часу і хисту положити, щоб привчитися такі виставки гаразд впорядковувати. А тепер ходиш і часто-густо сумуєш тільки, що вели кі заходи людей виходять такі невдалі.