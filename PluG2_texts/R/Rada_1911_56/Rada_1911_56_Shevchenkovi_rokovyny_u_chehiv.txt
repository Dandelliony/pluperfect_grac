Шевченкові роквини у чехів.
Ні українці, ані справа українська не належать до дуже популярних поміж чехами. Властиво кажучи—загальні відомости чехів про український народ та справу, дуже таки ще недокладні та невеликі. Врешті, серед чехів досить сильно вкорінилося русофильство, наслідком чого на українську справу дивляться вони вельми часто очами „общерусскихъ" централистів. 
З такого погляду, розуміється, для них українське питання уявляється як „сепаратизмъ" або пруська интрига... 
Отже, беручи на увагу згадані оці неприхильні для української справи на чешському ґрунті обставини—з приємністю варто зазначити, що на роковини великого генія українського народа—хоч і дуже слабісенько, а все ж таки відгукнулися чешеська преса та чешське громадянство. 
Так, що-денний орган проф. Масарика—„Час" видрукував цікаву статтю українця, д-ра І. Брика, (який власне в цей чає працює в архиві пражського національного чешеького музею) під заголовком „Тарас Шевченко". 
В оцій статті автор, накресливши житт'єписний образ українського поета, з'ясовує велике його національне та загальнолюдське значіння, спеціально підкреслюючи соціальний момент у його творах. 
Опріч цього д-р І. Брик написав ще статтю про Т. Шевченка до місячника: „Pokroková Revue" („Поступова ревю") — органу радикальної партії. Заголовок статті „Basnik Ukrainy" —„Поет України". 
Цікаву увагу пам'яти українського велетня присвячує у послідньому номері пражеький тижневик: „Zlatá Praha"—„Золота Прага". Познайомивши читачів з життям та великим національним значінням творів автора „Кобзаря"—непідписанний автор згаданої уваги переказує далі історію проектованого святкування роковин у Київі та перешкоди поставлені цьому реакційними заходами російського уряду. 
До цієї уваги долучено портрет Т. Шевченка у шапці та автограф його поеми „Єретик“. 
Сімпатичну та цікаву характеристику поетичної творчосте та самої особистосте українського поета—умістив пільзенський поступовий тижневи —„Smér" („Напрям"). 
В самі роковини (10/ш по н. с.) — У пражському тижневику: „Narodni Obzor" (Народний Огляд)—вийшла стаття автора цих рядків під заголовком:— „Taras Sevcenko-ukrajinsky genius-véstec" (Т. Ш.—український геній-віщун), у якій, після короткого життєпису Т. Шевченка, з'аналізовано національний бік його поетичної творчости, спеціально звернено увагу за значіння у цьому напряму його „Кобзаря", потім з'ясовано слав'янські ідеали українського великого поета, врешті—зазначено загальнолюдскість його гуманітарних та соціальних ідеалів.
Опріч цього цей самий автор написав ще характеристику літературної творчости та індівідуальности Т. Шевченка до літературного органу моравських та шлезських Чехів:— „Moravsko-Slezská Revue". 
Статтю про Т. Шевченка умістив ще пражський літературний часопис—Zvon („Дзвін"). 
12 марта (н.с.) улаштовано було у Празі прилюдне святкування роковин Т. Шевчонка. Свято урядила російська тутешня „Читальня ім. Л. Н. Толстого". На головного референта запрошено було професора слав'янських літератур па пражському чешському університету д-ра Махала, який прочитав лекцію про життя та твори Т. Шевченка. Після лекції були прочитані в оригіналі та чешеькому перекладі зразки з поезії автора „Кобзаря". „Читальня Л. Н. Толстого" видала своїм коштом листовні картки з портретом Т. Шевченка, які продавались під час академії. 
Свято улаштовано було в авдіторії чешського політехничеого інституту. 
Про саме свято та про лекцію проф. Махала тим часом не пишу, бо про це буде мова у спеціальній кореспонденції одного з організаторів цього святкування. Додам ще, що при цій нагоді організатори свята не забули теж про справу збудування пам'ятника Т. Шевченкові. 
Цього ж дня у неділю, автор цього допису, який мав власне у Костельці над Орлицею виклад про українців — присвятив його пам'яти великого українського поета,— накресливши в своїй лекції образ творчости та життя цього апостола українського відродження. 
Наприкінці зазначу ще, що збірник вибраних поезій Т. Шевченка вийшов в чешській мові у перекладі д. Р. Есенської під заголовком: „Vybor basni", а саме у „Збірнику всесвітньої поезії" („Sbornik svetove poesie" *), ЯКИЙ виходить коштом чешеь* кої академії наук, літератури та умілостей. 
                                                                                                         Н. В.
*) Том 69.
