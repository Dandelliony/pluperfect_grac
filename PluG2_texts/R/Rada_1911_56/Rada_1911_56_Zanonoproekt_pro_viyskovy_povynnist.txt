Законопроект про військову повинність.
Комісія державної оборони вже скінчила обміркування внесеного міністерством проекти нового закону про військову повинність. Як того й можна було сподіватись, комісія ухвалила майже без всяких змін усі розділи законопроекте. Можна сподіватись, що к Дума ухвалить законопроект у редакції комісії. Таким чином, незаба" ром порядок одбування військової повинносте має радикально змінитись. Новий закон, насамперед, дуже зменшує число льготних рекрутів. Право на першу льготу тепер матимуть тільки вдівці, що мають дітей, і одинокі сини в семьї. Право па другу льготу матимуть сини при батьках старше 50 років і при неповнолітніх братах, поки старшому з них не буде 18 років. Право на третю льготу матимуть сини нездатних до праці батьків, незалежно од віку останніх, і при малих братах, а також брати салдатів, убитих на війні. 
У цих родинних льготах великих змін проти теперішнього порядку немає. За те новий закон майже цілком скасовує всі инші льготи. Насамперед скасовується льгота по освіті. Тепер якуб школу не скінчив призивник-хоч низчу, хоч середню, хоч вищу-йому ніяких льгот на військовій службі не буде: ви служитиме стільки ж часу, скільки служать зовсім неграмотні салдати. 
Вже й цей пункт викликає дуже велиш сумніви в його корисности. Відомо, що наше селянство з багатьох причин ставиться до освіти далеко не з повною прихильністю. Головна причина та, що школа одривае дітей од роботи, а в селянськім побуті зайва робоча сила, хоча б і дитяча, має велике значіння. Одначе, свідомість того, що його синові доведеться на рік менше служити у війську, часто спонукає селянина миритись з тим, що його хлопець ходить до школи. А тепер, коли ця льгота скасовується, у селян буде одним стімулом менше ставиться прихильно до освіти. Отже скасування льготи цо освіті може спричинитись до ще більшого занепаду грамотности в Росії. Чи подумали над цим члени комісії й чи подумають над цим депутати? 
Далі викликає великі сумніви друга зміна проекту—брати на військову службу учителів низчих і середніх шкіл. Навіть тепер, коли учителів не беруть у військо, число їх у Росії не дуже велике, й раз-у-раз число їх не відповідав числу вакансій. Коли ж учителів почнуть брати до війська, число їх стане ще меншим. Треба ще й те приняти на увагу, що учительська служба сама по собі приваблює молодих людей дуже мало, бо плата учителям, особливо в низчих школах, душе мізерна, а загальне становище учителів дуже тяжке. І коли кадри учительства тепер все-таки поповняються, то велику ролю в цій справі відограє саме те, що учителів не беруть до війська. Коли ж учителям доведеться служити у війську по три роки, то молоді люде швидче йтимуть у конторщики, бухгалтери й на инші посади, ніж в учителі.
Не наводимо дальших подробиць про новий закон, бо й сказаного досить, щоб побачити, якими небезпеками цей закон загрожує справі народньої освіти в Росії. То правда, що тепер число новобранців у великій мірі зросте, але правда й те, що зменшиться число грамотних і взагалі занепаде справа народньої освіти. А що важніше для держави—чи мати освічений народ, чи мати велике військо—це кожне само легко зрозуміє. Досить згадати такі класичні приклади, як франко-пруська й російсько-японська війна, під час яких народній учитель переміг салдата, щоб пересвідчитись, що тепер більш потрібне для Росії. 
Єдиною метою нового проекту являється збільшення війська. Але військо, коли вже це необхідно, можна збільшити иншим способом, не підкопуючись під основи нашої мізерної народньої освіти. Відомо, що кожного року в Росії увільняється від військової повинности сила молодих людей, фізично непридатних до служби. Число таких непридатних з кожним роком зростає. Так, на Правобережній і Україні в 1874—83 роках забраковано 14,6 проц. усіх рекрутів, у 1884—98 роках—вже 20,8 проц. і в 1894—901 роках —аж 22,7 проц. Так саме, на Лівобережній Україні в 1874— 88 роках забраковано 14,9 проц. усіх рекрутів, 1884—98 роках—вже lб,6 проц., а в 1894—901 роках—аж 21,1 проц. І так по всій Росії, з чого видно, що наша людність, переважно селянська, все більше вироджується фізично. 
Краще було б піти шляхом органичним, ніж таким рискованим і небезпечним шляхом, як той, по якому йде новий закон. Инакше кажучи, краще було б позбутись тих причин, від яких наша людність вироджується, й тоді число новобранців зросло б само собою, без усякого ламання теперішніх установ.