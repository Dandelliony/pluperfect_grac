Галицький сейм. (Кінець).
Денний порядок, дякуючи абсолютній власти маршалка перемелено дуже швидко, хоч український клуб старався перешкодити цьому. В тій цілі українські посли д-р Куровець, д-р Макух, д-р Петрушевич і Скаварко забірали по скілька разів голос починаючи на першім же засіданню обструкцію. Ось так почалася сьогорічна сесія галицького сейма. А програма цеї сесії? Здається, що для характеристика тої програма досить буде сказати, що сеймовій більшости і не сниться взятися серьозно до справи виборчої реформи. Вибрані для цеї справи комісія та її субкомітет нічого не робили, а з промов маршалка і намісника виходить ясно, що тих, що мають у своїх руках власть, ця справа зовсім не пече. Краєвий маршалок, заявивши, що над справою виборчої реформа „правдоподібно" "радитиме комісія, дав сеймові ось-яку раду: „Виборча реформа не е метою сама для себе, а тільки способом до мети, отже має лиш на стільки вартість і значіння", на скільки може осягнути ту мету якій повинна служити. А та мета - це участь в репрезентації краю заступників найширших верств людности, розвиток і поступ теперішнього стану річей, одначе без перевороту і без зірвання звязків з минувшістю. Тільки виборча реформа, яка матиме на увазі отцю мету, дасть краєві на будуче супокій, силу і повагу, буде тривка і постійна. Тому здається мені, що передовсім мусимо мати на увазі осягнення тої мети, а не якийсь короткий календарний реченець, який легко установити та викликати вижидання, якого одначе важче додержати". Що значить в устах представника шляхти: „без перевороту і без зірвання звязків з минувшістю", — це добре відомо. Значить це бажання, щоб наслідком виборчої реформи польські пануючі круги не втратили нічого з своєї дотеперішньої власти.

Тому власне так довго тягнеться справа виборчої реформи, що ті круги хотять придумати таку „реформу", щоб народнім масам здавалося, що вони мають участь у правлінню, в дійсности-ж щоб вся вдасть осталася й на далі в руках гнобителів та визискувачів народнії мас. А намістник просто зганив членів комісії і субкомітету за те, що вони „не стали ще на компромісовім ґрунті та не держаться тих меж, в яких —по заяві правительства — можлива є санкція для проекту виборчої реформи". Через те, доки не дійде до такого компромісу, намісник не хоче мішатися до справи. А треба знати, що правительство, яке що-до Галичини сповняє в усім волю польських правлячих кругів, заявило, що лиш така виборча реформа дістане цісарську санкцію, яка народнім масам дасть тілько ілюзію участи в правлінню, в дійсности-ж ні в чому не обмежить тих, що тепер мають вдасть. Зрештою не треба себе дурити. Склад теперішього сейму такий, що він не переведе ніякої иншої виборчої реформи, як тільки таку, що в иншій формі віддасть знов власть у сеймі тим самим елементам, які мали власть досі, а з окрема як найбільше обмежить права українського народу. З инших справ займеться сейм передовсім краєвим бюджетом, який в року на рік виказує що-раз більші дефіцити. Ось так і бюджет на 1911 рік, хоч прийдуть нові доходи з шинкарських оплат і з підвисшення податку від пива, матиме 5 милійонів корон дефіціту. Щоб покрити цей дефіціт, краевий виділ радить підвясшити краєві додатки до державних податків. Система—дуже проста: збільшувати податки, а чи людність це видержить, правительству байдуже. Очевидно, сейм займатиметься в цій сесії всякими „реформами" які мають на меті укріпити власть теперішніх правлячих кругів. Між иншим знов прийде на денний порядок справа заложення „ради краевої культури" — з метою: піддати економичний розвиток українського селянства під власть польських поміщиків. Крім того краевий виділ виступає з проектом заведення „краевого патронату для ремесла і промислу". Ця „реформа" має знов на увазі заопікуватися ремеслом і промислом в тім напрямі, щоб помогти польським ремісникам і промисловцям видержати в містах Східної Галичини конкуренцію з українським ремеслом і промислом, які починають нарождатися, і таким чином вдержати східно-галицькі міста в їх дотеперішньому спольщеному стані. Таких „реформ", обчислених на вдержання польського панування в українській части Галичини, буде очевидно більше. Розуміється, що серед таких обставин єдиним завданням українських сеймових послів може бути спинювання сеймових нарад, щоб сейм як найменше переводив „реформ". Завдання це тим важче, що москвофільські посли, — як це показали вони зараз же на першому засіданаю — своїм пасивним становищем помагатимуть польській більшости. Отже тим більшу рішучість повинні проявити українські посли, хоч би прийшлося довести до такої крайности, щоб їх польська більшість силою викидала з сейму. Нехай! Чим більше оскандалиться сейм, де вся власть в руках гнобителів українського народу, —тим ліпше! М. Лозинсьний.