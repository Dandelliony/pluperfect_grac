ПО РОСІІ.
„Співробітниця". В петербурзькій судовій палаті слухали справу ревельської жительки Галан, яка по своїй охоті і без грошей подавала в охранку всілякі відомостs. Після того, як вона видала участників одної експропріації, вона стала одержувати погрози. Боючись дуже одного панка — Померса вона заманила його до себе на кватирю і застрелила. Окружний суд в Ревелі присудив Галан до каторги на 15 літ. Судова палата постановила оглянути її, чи не божевільна вона часом. (О. Н.).

Заборони. Тульське товариство освіти в своєму звідомленні пише, що воно не могло добути дозволу ні на одну з тих лекцій, які мало прочитать. Навіть такі лекції, як „Русская поузія последнего десятилетія" та лекцію про комету Галлея не дозволено. Після заборони цих лекцій голова товариства подав в сенат скаргу на діяльність адміністрації. На цю скаргу відповіді ще й досі немає. (Р.).
Кандидат на міністра освіти. „Ґ. М.“ повідомляє, що в міністерстві освіти вперто говорять про кандидатуру на міністра освіти замісць Шварца, члена Державної Ради Н. С. Таганцева. Ще весною, пише газета, коли вперше пройшли чутки про одставку Шварца, за кандидата ставили Таганцева. В вищих колах, кандидатуру Таганцева зустріли прихильно.
Знов Восторгов. Дурново в „Петербургских Ведомостях" повідомляє: крім Тифліса, Восторгов прославився і в инших містах — Ставрополі, Єлизаветполі. І цю діяльність Дурново обіцяє вивести на чисту воду.
Самогубство. В Кишиньові застрелився козачий сотник Василь Абрамов. Покійник розійшовся з своєю жінкою. В вечері якось зустрівся він, з своєю знайомою дівчиною і вони
пішли вдвох гуляти в міський садок. Туди ж прийшла його жінка з тещою. Побачивши чоловіка з дівчиною д-ка Абрамова підійшла до них і образила дівчину. Офіцер заступився за честь дівчини. Тоді жінка тут же двічі вдарила його по виду. Офіцер не міг стерпіти образи, і зараз же витяг револьвера і вистрілив у себе двічі. Кулі застряли в мозкові. Сердешний зараз же впав і, поки довезли його до лікарні, помер. Почалося судове слідство. (О. Н.). Скарга редактора. „Р. Сл.“ повідомляє, що завідуючий виданням газети „Северная Заря" подав скаргу в сенат на незаконні вчинки костромського губернатора відносно газети. Справа така: 1-го августа губернатор оштрафував і за невиплат штрафу арештував відповідального редактора газети Сиромятнікова. На підставі постанови сената в справі газети „Вятская Речь", завідуючий видавництвом рішив випускать газету за підписом Сиромятнікова. Одначе, вночі, з наказу губернатора явилася поліція в друкарню, де друкувалася газета і припинила роботу. 4-го августа губернатор дав дозвіл на редактування газети І. П. Соколову. Але 13 августа і Соколова губернатор оштрафував і арештував. Губернатора повідомили, що газета таки виходитиме за підписом Соколова. Вночі знов явилася поліція і, не показуючи писаної постанови, арештувала надруковані числа. Скрізь стояли городові і всіх, хто входив, трусили. Так було два дні 14 і 15 августа. Окрім того, губернатор зобовязав властителя друкарні не друкувати газети, доки не буде видано нового дозволу новому редакторові. „Чудотворець". „Совр. Сл.“ за „Смоленским Вестником" подав характерні відомости про те, як священик о. Павел Троїцький творив „чудеса". Троїцький був настоятелем Троїцького манастиря в Сичевці. Сестра його там була ігуменією. Троїцький і його близькі роспускали про нього чутку, що він дуже „благочестивий". Як звичайно, стали валом валить прочане. Їх зустрічали і вели зразу до ігумені, яка докладно про все розпитувалася кожного, а потім вже пускали до самого батюшки. Але поки прочанин йшов до батюшки — сестра по телефону переказувала все те, що випитала у нього. Довго прочанин стояв під дверима келії. Коли входив, то бачив перед собою людину в ланцюгах, а кругом неї ікони та лямпадки. Коли здивований селянин падав на коліна, батюшка називав його по імені і оповідав йому докладно все його життя, говорив про горе, яке привело його сюди і заспокоював. Вражений прочанин зразу увірував в святість і „дар пророчества" батюшки і клав „лепту" в карнавку о. Павла. „Лепта" ця часто бувала дуже велика — кілька тисяч. А то о Павел робив ще й таке „чудо". Несподівано серед служби являвся він у вівтарі, молився і зникав. Черниці казали, що батюшка, як Христос, невидимо появляється серед віруючих. Аж потім виявилося, що це робить він при допомозі підземного ходу та потайних дверей. Неменші чудеса творив о. Павел і з своїм начальством. Треба було йому показати, що у нього зразкове скотарство. Приїхав ревизор. А було 4 корови. І от послушниці перегонили тих корів з одного участка на другий, поки ревизор вспівав пройти. Дуже дивувався ревизор, що скрізь корови одної масти.