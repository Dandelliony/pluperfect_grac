Література, наука, умілість і техніка.
Карта України. Видавництво „Лан" випустило в Київі „Географичну карту земель, де живуть українці". Карта змальована скількома фарбами і має чималий розмір. Зладив карту Володимир Геринович
"Світло". Вже вийшло в Київі перше число нового українського педагогичного журналу. Видає його видавництво "Український Учитель". Географія України. Видавництво „Лан" випустило в Київі „Коротку географію України", написану професором львівського університету С. Рудницьким. В книжці 66 малюнків і велика карта України. Зміст географії такий: Географичне становище України (вступ). Чорне море. Загальний огляд і історія української території. Карпати. Бескид і Горгани. Чорногора. Підкарпатгя. Кримські і Кавказькі гори та їх підгір'я. Поділля. Покутсько-Бесарабська височина. Розточе. Волинь. Правобічна височина. Підлясся. Полісся. Лівобічна низовина. Лівобічна височина. Донецький кряж. Чорноморська низовина. Українські ріки. Клімат України. Гостинний і звіринний світ України.
Археологічні знахідки. В останні дні на розкопках Некрополя в Ольвії (Херсонщина) знайдено було шс дуже рідкі і дорогоцінні археолоіичні речі; де-які з них надзвичайно чудової мистецької роботи. З цих речі в перше всього треба зазначити бронзову штучної роботи вазу, на якій вибито Аполона, Артемиду і матір їх зо всіма атрибутами (дика, коза і т. инш.). Ваза зовсім ще цілісенька; археологи гадають по де-яких прикметах, що її зроблено ще в VI віці до Р. X. До того ж часу пристосовують знайдені там же золоті речі: дуже важкі золоті сережки, золоте намисто, з великих плескатих квадратиків, на яких вирізано винограц. В одній з дитячих могилок багато маленької дитячої цяцькової посуди: вазочки, мисочки, пляшечки і т. инш., все це дуже штучної роботи. В скількох могилах знайдено цілісінькі чоловічі кістяки такі, що їх можна було навіть сфотографувати і добре виміряти. Один з кістяків —нечува- розмірів для звичайної людини. Гадають, що це був тодішній силач-борець. Коло цього кістяка знайдено великого залізного ножа. Знайдено також і могили тодішніх вояків з великими залізними кинжалами, мечами, піками і т. инш. В одній могилі, очевидно, жіночій, знайдено велике і важке срібне дзеркало з штучним держсльцем, яке кінчається головою леопарда, крім цього знайдено багато розсипаного дрібного золотого намиста та всяких жіночих прикрас.