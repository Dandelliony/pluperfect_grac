Украінська преса в 1910 році.
Коли у всесвітньому культурному житті преса грає таку значну ролю, що її звуть шостою великою державою, то що вже казати за наше українське життя, яке лиха доля так звузила, так обмежила з усіх боків, заморозила неприхильністю чужих, байдужістю своїх... У нас преса служить головною ознакою, що ми ще живемо як нація і хочемо жити на далі. Бідне й обмежене поки що наше життя, — бідна і наша преса, але все ж таки і при теперішньому своєму стані преса українська являється найціннішим здобутком, який принесло нам останнє десятиліття. 1910 роком українсьва преса закінчила фактично п'ятий рік свого істнування. За ці п'ять років сем'я українських видань розгубила чимало своїх членів і звузилась до якогось десятка часописів. Коли б хто здивувався, як це сталося після широких мрій і сподіванок, які покладалися на розцвіт нашої преси в часи її нарождення у Росії, то тому можна відповісти, що краще слід дивуватись, як ще й той десяток перебув п'ять років серед таких виїмково неприхильних обставин. І все ж таки й при цих несприяючих умова — виясняти їх, гадаю, нема чого — наша преса починає останні часи потроху все розвиватись; ширшав круг передплатників, читачів, знов з'являються нові видання; і цей повільний зріст завоює таки для нашої преси тверду і постійну позіцію. Во він сам по собі являється натуральним наслідком поширення і зросту кругів свідомих національно українських громадян усякого стану. Приступаючи до огляду української преси за минулий рік, звичайно, на першому місці треба згадати „Раду", як одинокий поки що наш щоденний орган. Не годиться складати самим суд над своєю газетою, але можемо зазначити, що газета наша по мірі сил старалася обхоплювати усі прояви українського життя, особливо тут, у нас, на Вкраїні російській, обстоювала насущні потреби нашого народу, поперед усього потребу в національній школі рідною мовою. „Рада’’ старалася дати голос усім напрямкам української громадської думки, не замикаючись і не обмежуючи себе певною доктриною або партійною програмою. І як що „Раді", може, не вдалося в такій мірі впливати на культурно-національне життя на Україні, як того вимагав її становище одинокого щоденного політичного органу, то, в усякому разі, її велика вага в тому, що вона об'єднувала в одну громаду прихильників українського відродження, рос киданих по широкій руській землі, держала їх усіх в курсі нашого національного життя й ознайомлювала про це життя перед чужим світом- Разом з усім українським громадянством понесла наша газета тяжку втрату в особі трьох дорогих небіжчиків: Б. Грінченка, який був її першим редактором, і В. Доманицького та О. Юркевича, цінних співробітників і щирих друзів. „Літературно-Науковий Вістник’’ це другий головний орган громадської української думки і разом з тим найважніший осередок літературного українського руху по обох боках кордону. Ми залічуємо „Вістник’’ до головних політичних українських органів тому, що хоч він знов таки не є виразником якогось окремого напрямку, але він ведеться під проводом і при головній участи проф. М. Гру шевського, діяча такого масштабу, який сам значить і має волив не менший од цілої партії або напрямку. В публіцистичній частині „Вістника’’, розуміється, головний інтерес мають статті проф. М. Грушевського, котрий більш менш регулярно відгукується на важніші з'явища нашого життя в серії своїх статей „На українські теми". Участь таких публіцистів, як М. Ловинський, Л. Цегельський, П. Смуток, М. Гехтер, бвг. Левицький та ин., — доповнює значіння „Вістника’’, як органу української громадської думки. В літературній частині „Вістника’’, як і раніше, твори важніших наших письменників, як молодшого, так і старшого покоління: В. Винниченка, М. М. Чернявського, Лесі Українки, Д. Маркевича, М. Кропивницького та ин. Знов після деякої перерви почали скрашати сторінки „Вістника’’ писаная найбільшого з сучасних українських авторів — Івана Франка, на жаль поки що дуже не численні — переклади а чужих мов. Що до перекладної літератури спеціяльно, то „Вістник’’ у минулому році, як і раніш, подавав переклади найновіших творів кращих європейських письменників, а також їхні літературні характеристики і, таким способом, держав своїх читачів постійно в сфері загально-європейських літературних інтересів. Другий наш місячник —„Україн- Хата’’ представляв у минулому році значний інтерес. Позбувшійся деякої виключности попередніх років, згромадивши біля себе видатних письменників, переважно молодих, з обох частин України, редакція зробила в „Укр. Хати’’ досить живий літературний орган; на сторінках „Укр. Хати" містили свої твори: Ганна Барвінок, В. Винничееко, П. Норманський, О. Кобилянська, О. Олесь, С. Черкасенко, Г. Чупринка, А. Хомик та ин. Публіцистика й критика „Укр. Хати’’ носили теж живий і ріжнобічний характер, досить широко обхоплюючи питання нашого культурно-національного життя. Не можемо не зауважити тут, що писанням де кого з публіцистів „Укр. Хати’’ шкодила їхня надмірна нервовість і нестриманність в полемічному запалі; бувало, що цей запал переходив межі спокійного і об'єктивного трактування справи, стаючи на грунт особистий,,. Позбувшись на далі цих крайностів, журнал значно б виграв що до солідности й серйозносте. Середнє місце між виданням чисто літературним і літературно-політичним займає у нас „Рідний Край’’, видаваний у Київі д-кою Оленою Пчілкою. Подавши де-кілька цікавих новин з обсягу красного письменства (напр, „По дорозі в казку" О. Олеся), „Рідний Край’’ містив чимало цікавих статей і заміток в справах українського письменства, умілосте і культури взагалі. Публіцистичні писання у „Р. Краю’’ носили на собі яскравий відбиток поглядів самої редакторки, поглядів, з якими, як звісно, більша частина поступового українства не може погодитись — маємо на увазі певну національну виключність шановної нашої письменниці і її особливі погляди що до жидівського питання. В другій половині 1910 року сем'я українських журналів збільшилась новим місячником —„Світло’’, якого вийшло вже чотирі книжки. Хоча новий журнал поставив собі завданням служити виключно педагогичним цілям, але сталося так, що він прийняв ширший характер, друкуючи статті й на инші теми українського культурно-національного життя, а не тільки на спеціально шкільні. В цьому нема нічого дивного; поки ми не маємо власної національної школи, педагогичний український журнал усе виявлятиме певний теоретичний і прінціпіяльний характер; а при такому стані обмежувати зміст журналу статтями чисто-професійного інтересу і нема потреби. Новий журнал зумів завоювати сімпатії нашої читаючої громади, і це цілком заслужено: зміст його живий і цікавий. Особливої уваги заслуговують писання заслуженої діячки на українській просвітній ниві С. Русової. Все це робить „Світло’’ самим цінним придбанням української преси за минулий рік. З популярних українських видань в минулому році виходило два тижневики: „Село’’ і „Світова Зірниця’’. Перший, в Київі, користувався працею найкращих українських авторів; досить сказати, що в „Селі" бере найближчу участь проф. М. Грушевський, що в ньому містять твори В. Винниченко, О. Олесь, Із. Нечуй Левицький і ряд молодих белетристів і популяризаторів. „Світова Зірниця" видавалася в глухому подільському закутку і вже через одно це не могла придбати такого ширшого характеру, як „Село", що виходить в самому осередку нашого літературного руху. Проте мусимо зазначити, що „Св. Зірн.“ визначалася дуже популярним, доступним для всіх викладом і гарною мовою. З осени почав виходити в Київі спеціяльний хліборобський журнал „Рілля’’, під редакцією д. Архипенка, що видавав перед тим кілька років „Українське Бджільництво". Новий часопис ведеться дуже гарно і, можно сподіватись, завоює собі широкі сімпатії серед освіченішої час тини нашого селянства. При „Рідному Краєві" виходила одинока у нас часопис для дітей- — місячник „Молода Україна", часопис ця дуже уміло редактувалася заслуженою нашою письменницею Оленою Пчілкою і давала найкращий добірний матеріял для дитячого читання. На великий жаль наше громадянство не оцінило і не підтримувало як слід цього прекрасного видання: як признає сама редакція, „Молода Україна" мала дуже мале число передплатників. В кінці року почав виходити в Катеринославі новий популярний часопис „Дніпрові Хвилі"; мав це бути двохтижневик, але, як ми чули, ріжні тяжкі перешкоди техничного характеру не давали досі спромоги випускати часопис регулярно: усього вийшло в минулому році три числа. „Дн. Хвилі" звертають особливу увагу на культурне життя Катеринославщини, на її минуле. Щоб докінчити огляд української преси в Росії треба згадати ще видавництво „Українське Наукове товариство’’ у Київі. Вважаючи оцінку наукового видання ділом спеціальної розвідки, зазначимо тільки, що Наукове Т-во випустило в минулому році один том своїх „Записок 44 і том „Медичного Збірника". Ще одно мусимо згадати в огляді української преси, це — російські виданая, які містили українські статті. На першому місці серед таких видань стоїть харьківський „Хлібороб", який має навіть цілий окремий український одділ. Далі кооперативний журнал у Київі „Наше діъло", що також містить українські статті і дописи. Але обидва ці видання з кінцем року стали друкувати українського матеріалу все меньше й мемьше. Досить часто друковались українські статті й замітки в „Газеті Гадяцького Земства и і в „Тавричанині’’. Навіть у
далекому Сібіру раз-у-раз траплялися українські статті (здебільшого пере- дружи з тутешніх видань) по де-яких тамошніх часописах, видаваних земляками. Ми не будемо зупинятися докладно на огляді української преси на австрійській Україні та її американських колоніях. Українська преса мав там за собою вже більше півстоліття і стала органічною складовою частиною політичного і культурного життя українського народу в Австрії, Вона вже не боїться ніяких потрясеш», повільно, але що раз більше здобуває вона сила й значіння. Українська преса у Галичині діференцірозана по політичним напрямкам і має цілий ряд спеціяльних і навіть чисто професіональних видань. Головним щоденним органом галицької України являється „Діло", яке в 1910 році вступило в 81-й рік свого істнування і було зреформоване на взір важні отих європейських політичних газет. Як і раніше, „Діло’’ з честю витримувало тяжку кампанію за визволення українського народу в Галичині з під лядської кормиги. Важнішою популярною газетою, того-ж самого як і „Діло’’ - націонал-демократичного напрямку, являється „Свобода" (15-й рік видання). Радикальна партія має своїм органом „Громадський Голос" (15-й рік вид.), а нечисленна тепер група урядових „угодовців’’—щоденний „Руслан" (15-й рів). Не будемо згадувати инших видань, їх усіх виходить у самій Галичяні по-над 80; є тут і видання популярно-наукові („Письмо з Просвіти"), релігійні, робітничо-професійні, педагогичні і т. д. Головне огнище української науки — „Наукове Товариство імени Шевченка" у Львові випустило окрім 6 томів своїх „Запасок’’ ще кілька десятків томів ріжних наукових видань. Усього в Австрії виходило 1910 року 65 періодичних українських видань. На Угорщині немає незалежного українського органу. Дві невеличкі газетки видає уряд. В Америці виходило понад 20 укр. часописів; важніші з них; „Свобода" (в Сполучених Штатах-18-й рік видання), „Канадійський Фармер’’ і „Зоря" (в Бразилії), У Відні по прежньому виходив німецькою мовою місячник ,,Ukrainische Rundschau’’ , сповняючи свою важну міесію ознайомлення європейського світу з українською справою.