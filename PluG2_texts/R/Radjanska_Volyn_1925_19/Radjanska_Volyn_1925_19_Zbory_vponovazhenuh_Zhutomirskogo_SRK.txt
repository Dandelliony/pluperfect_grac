Збори вповноважених Житомірського ЦРК.
На збори вповноважених прибуло 127 чолов. Усього же обрано було 198 чолов, з по між них: жінок—55 чолов. (28 відс) членів партії, кандидатів та ЛКСМ—62 чолов. (81 відс). По фахові весь склад вповноважених поділяється так: робітників—69. службовців—63, червоноармійців—l, комсклад —17, відповідальних робітників 87. Відчит правління було заслухано з великою увагою. Товариші, що виступали по обговоренню доповіді правління підкреслювали поліпшення в праці ЦРК й висловлювали побажання, щоб ЦРК надалі справді достачав необхідне робітникові. Як на одне з ненормальних явищ у праці ЦРК, т. т. вказували на збільшення промислової діяльности, в наслідок чого сталося значне навантаження оборотних коштів у промпідприємствах. Спростити технику відпуску краму, поліпшити справу громадського харчування; збільшити печиво хліба до тих розмірів, які задовольнили б потреби в останньому членів ЦРК, зменшити накладні видатки от на що повинно звернути увагу майбутнє правління. У резолюції, що ухвалена по доповіді правління, праця останнього визнається задовольняючою. Для піднесення активности вповноважених, установлення звязку з пайщиками й підготовки кадру практичних робітників у робітничій кооперації серед працюючих, збори уповноважених ухвалили з‘організувати секції зі складу уповноважених при всіх відділах ЦРК. Запис уповноважених до секцій повинен відбутися в тижневий термін. Збори вповноважених висловилися також і за організацію ради, яко органу, що регулює й керує працею правління ЦРК у перервах між черговими зборами вповноважених та стежить за переведенням у життя всіх постанов зборів уповноважених, а також, який сприяв втягненню уповноважних безпосередньо до практичної роботи ЦРК. До складу ради обрано 31 чолов. Крім уповноважених, до ради ввійшли представники радянських партійних та професійних організації. Зборами вповноважених прийнято постанову про заміну знижки премією (нагородою) на забор, а також про ліквідацію в найблизчі три місяці пайових боргів. З метою втягнення до членів ЦРК жінок робітників та службовців, для останніх установлено пайовий унесок половинного розміру. До правління ЦРК обрано 7 осіб: т. т. Яговкин, Клейновський, Якселев, Беневоленський (Подив), Прокопчук (Нархарч), Козлов (електростанція), Старець (будівельники). До ревізійноі комісії обрано 5 чол.—т. т. Попов (Подив), Грайцер (друкар), Німців (ГРПС) Гернштейн (спілка радробітників), Сенвайтіо (Погранвійськ). На збори уповноважених ВЦКС та райспілки обрано 22 особи. Вкінці збори уповноважених надіслали привітальні телеграми Вуко спілці—осередкові кооперації. Україна а також привітання „Радянській Волині", яка освітлювала на своїх сторінках працю ЦРК й сприяла піднесенню зацікавлености працюючих до праці ЦРК. О.

