Інтегральний кооператив-кепсько працю провадить.
У с. Мала-Татариновці, Янушпільського району, є інтегральне кооперативне т-во і працює воно так, що ледве дише. Хто б не став на чолі цього т-ва—то не посуне працю кооперативу, а навпаки, присадять. Головою кооперативу тепер—бувш. червоноармієць, але й при ньому кооператив чомусь не шириться. Та він цей голова якийсь неохайний. Кожен раз, коли поїде до Бердичіва по крам, то забуде чи може загубить рахунки і тоді вже розцінку на крам „на угад“ робить. Крім того, рахівництво у крамниці не провадиться гаразд. Коли рахівництво запропонували, щоб запровадив належні книги, то він одмовився. Голова правління на зборах заявив, що це рахівник усе зробить коли йому добре заплатити. Рахівник сам себе хвалить, каже, що він „ділок". Правда—він спец—синок батька, який служив колись в економії нашого пана. ---

