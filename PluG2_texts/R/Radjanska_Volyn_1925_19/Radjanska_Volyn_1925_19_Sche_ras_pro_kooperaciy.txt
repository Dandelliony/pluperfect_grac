Ще раз про кооперацію.
Як-що по містах наша кооперація як по кількости, так і по якости за останній рік — півтора може похвалитись значними досягненнями, може претендувати на вплив на ринкові, то цього ми поки-що же можемо сказати про нашу кооперацію сільську. На цьому однодушно зходяться як офіційні відомості, так і дописи наших селькорів та коопкорів. Правда, й на сільському кооперативному фронті ми спостерігаємо за останні 6-8 місяців значне зрушення. І, треба гадати, ніхто не буде запевняти, що ми досягнули тут перелому, що наша сільська кооперативна мережа є здатною вже робити погоду на ринкові. До сьогоднішнього дня, за дуже малими винятками, на селі майже цілком панує приватній капітал та одноособова форма господарювання. І, закінчуючи сьогодні «Ленінський тиждень», ми ставимо в центрі уваги й нашої партійної організації, й цілої радянської суспільности міста та села основний заповіт нашого вчителя та проводиря-—кооперацію. Ставимо на найблизчий час завдання — досягнути за всяку ціну в найкоротший термін того перелому в масах трудящих по відношенню до кооперації, який ми, безумовно, маємо серед пролетаріяту по містах та по-за містами. При чому для нашої губерні, як губерні сільсько-господарської, висуваємо на перший план кооперацію сільсько-господарську, у всіх ії формах, приймаючи на увагу, в першу чергу, необхідність розвантаження ії від невластивих їй споживчих завдань. Надрукована нами в останньому числі нашої газети резолюція Центрального Комітету Комуністичної партії (більшовиків) України „Про політику на селі“ дає в цьому відношенні та й взагалі по сільсько-господарській кооперації цілком точні директиви, й ці директиви повинні в найкоротший термін бути переведеними в життя. Але й инші вигляди кооперації на селі повинні знайти собі в нашій праці відповідаюче їхні	й величезній, як економичній, так і політичній важливості–місце. Нещодавно переведені нами по всіх виглядах кооперації перевибори, при яких ми мали вже повну можливсть вживати останні директиви наших центральних органів, утворили організаційні передумови для піднесення праці. Тим більш, що зріст і громадської й політичної активности селянства дає нам усі гарантії за те, що ці директиви знайшли цілком підготований грунт. І при правильному керовництві з боку партійних організацій нашою сільською кооперацією, ми маємо право чікувати, що найблизчий рік дасть нам і розвинення всіляких товариських об'єднань для поліпшення сільського господарства в тій мірі, яка відповідає бідняцько-середняцькому характерові нашої Волині; і потиснення приватнього крамаря на ринкові, хоч би в такій мірі, яке ми маємо по великих міських центрах нашої губерні.

