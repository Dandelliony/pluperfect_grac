І де той зав. подівся?
Вже місяць, як новий заврайсель будинком Звягельський перейняв усі справи від старого, але ще не всі навіть члени сельбуда бачили його. Бо коли покажеться зав. один раз на тиждень на півгодини, то вже й багато. А в сельбудинку що-вечора повно: йдуть селяни, йдуть члени профспілок, робітники. Праці з ними в сельбудинку немає жадної. Цілий вечір кожний крутиться, не знає де подітись. Немає масової праці, а гурткова—починає завмирати. В сельбуді гармидер, безладдя. Чи не може хто росшукати, де наш зав пропадав? Хто росшукає, нехай з’ясує йому, що не можна ж весь час на иншій праці пропадати, а сельбудинком—нехтувати І. ЮР’ЯШКЕВИЧ.


