Як завести садок.
(Відповідь гр-ву Івану Пакію). Садок можна заводити ріжним способом. Найперше треба вибрати підходяще місце для так-званої плодової шкілки. Місце треба вибирати захищене з півночі й сходу будинками чи деревами; грунт повинен бути по можливості --- легко-пісковата, глинаста чорноземля; гарний грунт для саду й червона глина, коли її добре розробити-розпушити й додати кінського гною; місце повинно бути не дуже високе й не низьке —среднє, рівне, відкрите, щоб на нього не падала тінь, від дерев чи будинків, недалеко від хати й води, бо шкілка вимагає догляду й поливин. Таке місце треба гарно й глибоченько переорати або перекопати, приблизно в 5-6 вершків, вирівняти граблями й поробити грядки для засіву насіння. Грядки заготовляють з-осени, у жовтні місяці. Їх роблять по шнуру, завдовжки в 6-10 арш., дивлючись скільки знайдеться насіння, та в ширину—11/2 арш (дав. малюнок), поміж грядками робиться доріжка в 1/2 арш. Коли грядки заготовлено приступають до засіву насіння. Насіння добувають ріжними способами. Купують яблука, ріжуть ва 2 4 частини й виймають насіння; спіле насіння темно - коричньового коль'ору; другий спосіб: купують кислиці—грушки й яблука, кладуть у купу в теплім місці і поливають водою. Коли яблуки й грушки візьмуться зовсім гноєм—беруть їх із купи й перетирають через решето; м'ясо проходе з водою через дірочки, а насіння зоставтеся з верху. Вибравши насіння, перемивають його в воді й розстилають на ряднинки, щоб скоріш просхло. Одержавши, так чином, насіння, приступають до засіву на грядках. Грядки ще раз перекопують, вировнюють граблями та проводять по шнуру на рівном віддаленні три борозни глибиною не більш як 1 вершок і починають сіяти в цю борозенку насіння, одно від другого приблизно на 1 вершок (дивись малюнок ч 2). Засіявши, присипають зверху чорним перегноєм; коли стоїть посуха, поливають густо всю грядку й прикидають зверху гілками з дерева, щоб не розребала птиця. На провесні, коли грунт відтане й просохне, треба грядки заволочити граблями, щоб розпушити поверх грядки,— насіння скоріш зійде. Насіння треба брати свіже, однорічне; насіння грушок та яблук, що пролежало більше року, зовсім не зійде. Другий спосіб засіву насіння зветься піскуванням. Робить так: беруть дерев'яну коробку, приблизно завдовжки 1 арш., завширшки I\2 арш. й заввишки 5 верш насипають на дно коробки чистого піску товщиною в 1 вершок і по ньому рівненько сіють насіння, а вверху присапають тонким шаром піску не товще пів вершка й знову сіють насіння: таким чином можна пересипати 3 рази, бо коли зробити більш товщий шар, то повітря пагано буде проходити й насіння попсується. Останній верхній шар насіння присипають піском, поливають водою, так щоб пісок був вохким, накривають зверху дощечкою і становлять у льох або, краще, закопують у грунт у затінку, глибиною не більш як 1\2 арш. Вохкість та морози мають гарний вплив на проростання. Насіння кісточкових пород—слив, вишень, абрикосів—піскують зараз же, як тільки виняли з плодів, щоб кісточка не висихала. Коли ж цього не зробити своєчасно, то насіння проросте тільки на другий рік або зовсім загине. З наступленням весни, колі грунт відтане, ящик відкопують і сіють в градки таким чином, як було сказано вище. Коли погода стоїть суха, то грядки треба полити з лійків через густе ситечко. Воду треба брати річну, або з канави; коли ж колодечну, то треба зарані наносити в діжки, щоб води мала температуру повітря. Холодна колодязна вода затримує проростання й робить шкідливий вплив на зріст рослини. Агроном О. Дзюбенко. (Далі буде.)

