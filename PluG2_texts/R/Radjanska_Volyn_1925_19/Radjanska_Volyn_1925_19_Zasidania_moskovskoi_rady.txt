Засідання московської ради.
22-го січня в колонній залі будинка спілок відбулось засідання пленуму московської ради, спільно з пленумом московської ради профспілок, представниками фабзавкомів, делегаціями селян Московської губерні, — присвячене річниці смерти Леніна. Справа Леніна—не загине. Першим виступав тов. Каменєв, котрий зазначив: «Велике діло Маркса полягав в тім, що він відкрив робітничу класу, як головну бойову силу проти капіталізму. Велике діло Леніна —в тім, що він дав цій класі теорію й методи боротьби. У цю скорботну годину проголошуємо: діло Леніна не загине. Діло Леніна панує по цілім світі. Під прапором Леніна збереться мілійонна маса. З іменем Леніна на вустах ця маса піде до бою задля остаточної перемоги трудящих. Заява тов. Калініна. Всесоюзний староста тов. Калінін зазначає, що разом зі смертю Леніна ми втратили не тільки політичного вождя трудящих, але ніби частину власного «я». Ленінізм—то є сполучення кращих почувань мілійонів людей. Від одного завойованого—до другого. Голова Раднаркому СРСР тов. Риков каже: —«У річницю смерти Леніна треба підкреслити одну рису в його праці: революційну зухвалість і революційну сміливість, котра провадила сили народу до революційної творчости. Треба добитись того, аби найширші народні маси цю рису зробили своєю рисою й переходили від одного завойовання до другого». Селяни виконують заповіти Леніна. Далі виступили представники селян Московської губерні, прибувші до Москви, аби разом з московським пролетаріятом відбути жалобні дні. Виступавші представники запевняють, що заповіти та вказівки Леніна селянство виконав. Наприкінці т. Раковський ділиться своїми споминами про Леніна. 

