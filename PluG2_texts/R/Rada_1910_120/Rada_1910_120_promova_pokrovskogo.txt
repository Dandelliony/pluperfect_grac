Промова Покровського.
Покровський вважає потрібним розглядати питання з точки погляду права.
Неможна йти шляхом октябристів, що вже зрадили 3 іюня та 24 августа російську конституцію і тепер, як раби, безправні раби, до яких ставляться з призирством, готові йти походом проти конституції финляндської.
Неможна йти цим шляхом, хоча самодержавний уряд вимагае цього, погрожуючи роспустити Думу.
Але, як здійсниться ганебне діло, то чи не буде воно наслідком тисячолітньої культури холопства та хамства.
Не розбуркуйте русского народу, бо коли він прокинеться, то скине з себе ту пирамиду експлуататорів, що сидить тепер у нього на плечах, і яку ви хочете пересунути тепер і на вільний финляндський народ.
Соціяль-демократи пропонують не розглядати цього законопроекта, бо він ламає основні закони Росії і Финляндії.
Принявши переход до постатейного читання, Дума тим самим санкціонує антиконстітуційний акт, (Оплески на лівих). Більшістю 168 проти 132 голосів ухвалено продовжити засідання до балотировки про перехід до постатейного читання проекта.
Фолькстрам каже, що закон поширює права Думи та Ради й зменшує права Монарха; тому він голосуватиме проти, як монархист.
Милюков знову доводить, що законопроект ламає основні закони й плутає думки людности про правове становище.
Від імени поступовців, кадетів, польського кола та мусульманів, він заявляе, що ці фракції будуть голосувати проти переходу до постатейного читання проекта.
Хто ж візьме участь в голосуванні, —кінчае Милюков, —той виявить більше бажання прислужитись, ніж бути користним для країни. (Голоси на правих: „Пішов геть!). Марков: Ми голосуватимем за. Пурішкевич вважає цю ніч історичною.
Більшість може об'єднатися на гаслові: нехай живе Самодержавіе. Гегечкорі.
Хто поважав право,— -той піде за нами. Соціял-демократи виходять. Балотировка.
Більшістю 196 голосів проти 105 принято перехід до постатейного читання.
Проти голосують Хомяков та Шидловський. Засідання закрито в 12 годин вночі.