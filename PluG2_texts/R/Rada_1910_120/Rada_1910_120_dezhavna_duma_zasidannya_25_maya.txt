ДЕРЖАВНА ДУМА. (Засідання 25-го мая). Фінляндський законопроект.
Головою— кн. Волконський.
Бобянський зазначає, що фінляндський народ через свою лояльність завжди був любимим русскими Царями, але ж з 80-х років російський уряд, під впливом преси певного напрямку почав видавати акти, що ламали права Фінляндії. З того часу ставовище цієї країни ставало все гірше й гірше. Тепер питання про фінляндське законодавство в руках особливої комісії при раді міністрів; ця комісія й винувата в тому, що з'явився такий проект, який риє провалля між Монархом та країною. Голос розуму вимагає, щоб питання про фінляндське законодавство було роз'язано сеймом. Цього способу не було вжито, і тепер зостався один шлях — одкинути законопроект, який простягае свою руку до найсвятіщих прав финського народу. Марков 2-й доводить, що здавна більша частина Фінляндії була православною і належала русскому народові. Тільки починаючи з 17 століття православна корельська частина Фінляндії починає терпіти утиски з боку финів та шведів. Таким способом справа йде до того, щоб повернути приєднану давню русску країну. Розглядаючи Боргоський акт, Марков гадає, що финляндці —участники Боргоського сейму — були зрадниками своїм шведським царям. Брати за ґрунт акт зрадників — неможливо; і фини, що раніш зраджували шведів, тепер зраджують Росію. Одно слово — фини, як були зрадники, так і зосталися нами й досі. Цітуючи записку Боброва, Марков 2-й приходить до висновку, що всі протести чужинців писано за финляндські гроші, і їх треба кинути до кошу. Прикладом того, як финляндці не люблять не тільки російського уряду, але ж і русского народу, Марксе вважає уряджені финляндцями виставки картин, які ображали російське військо. Відповідаючи бар. Мейендорфу з приводу обіцянок Монархів, промовець каже, що знищення Царем Олександром ІІ-м кріпацтва ніколи не вважалось за зламання Монарших обіцянок про те, що дворянські вільготи зостануться назавше, (Оплески на правих). Відповідаючи иншим промовцям, Марков каже, що те, що в кадетів на умі, те в соціялистів на язиці, а тому треба без ваганнів покорити невеликий азіятський народ русскому законові (Оплески на правих).