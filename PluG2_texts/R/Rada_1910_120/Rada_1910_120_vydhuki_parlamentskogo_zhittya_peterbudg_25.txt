Відгуки парламентського життя.
ПЕТЕРБУРГ, 25. Головою русскої міжпарламентської групи вибрано Єфремова, тов. гол. Милюкова, членами ради Шингарьова, Булата, Родичева, кн. Тенішова, Максудова і М. Львова. Членам Д. Ради рішено дати п'ять місць. В центральну раду, що засідає в Брюселі, увійдуть: Єфремов і один член Д. Ради. ПЕТЕРБУРГ, 25. Підчас промови бар. Меендорфа, Крупенський пустив по руках записку: „просять розмовляти з сусідом". Бюджетна комісія вносить доклад про зміну бюджетних правил. Обрахуночний рік починається з 1-го апріля. Коли не буде згоди між Думою і Д. Радою, то кредіт, одкинутий однією палатою, викидається з обрахунку. Коли палати згодні призначити
кредіт, але не в однаковій сумі, то ухвалюється менша сума. Скоро внесено буде в Думу проект про одбування фінляндцями військової служби. Комісія законодавчих пропозіцій визнала небажаним скасування тоталізатора, бо він дає кошти для кровного коннозаводства. Та ж сама комісія ухвалила проект про надання виключного права городам і земствам одкривати аптеки.