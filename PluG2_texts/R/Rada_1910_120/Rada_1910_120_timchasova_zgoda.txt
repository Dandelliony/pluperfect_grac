Тимчасова згода.
В англійській бавовняній промисловости останніми часами знов виникли значні непорозуміння між підприємцями й робітниками. Спілка бавовняних фабрикантів постановила зменшити плату робітникам на 5% проти теперішніх норм. Бюро спілки запитало всіх фабрикантів, чи згодяться вони підтримати це своє домагання локаутом, як що робітники добром не пристануть на зменшення плати. Статут спілки вимагає, щоб локаут розпочинався тільки за згодою 80% фабрикантів, а тепер згоду дали 92% фабрикантів. Таким чином, конфлікт був не инучий, але в останню хвилину бюро спілки заявило, що воно відкладає здійснення свого домагання на три місяці. Мотивується ця постанова тим, що тепер, у момент тяжкого суму з приводу смерти Едуарда VII, не час розпочинати економичну боротьбу.