До крізісу в украінській каменновугільній промисловості.
Кожного дня доводиться читати в газетах звістки, що то в одній шахті рощитано 1.000 робітників, то в другім руднику зменшено продукцію і т. ин. По всьому видко, що наша кам. вугільна промисловість переживає крізіс. Про те, чи довго тягтиметься цей крізіс, чи ні—багато балакають, але в цих балачках виявляється велике знаття теорії, книжок і повне незнання дійсности. В цій замітці подамо деякі відомості, котрі з'ясують перед громадянством те, що зараз пережива наша вугляна промисловість. Досі вугілля було єдиним мінеральним паливом, що панувало на всих ринках, і попит на яке, дякуючи збільшенню числа залізних доріг і розвиткові деяких галузів нашої промисловости, кожного року все більшав і більшав. Але за останні часи у вугілля явився такий досить небезпешний конкурент, як нафта. За короткий час нафта заволоділа багатьома ринками, на яких панувало раніше вугілля, і що дальше, то більше вибиває вона вугілля з його буцім би то міцних позіцій. Причина цьому та, що нафтове паливо вигідніше, ніж вугляне. Візьмімо, наприклад, пуд вугілля і пуд нафти; ціна, як того, так і другого палива однакова, але пуд нафти дав жару більш, ніж пуд вугілля. Крім того нафта вигідніша для перевозки, бо перевозиться у великих бочках-вагонах (цістернах), а вугілля ніколи не привезеш на місце стілько, скілько погружено, бо його сила страшенна розсипається. Окрім того вугілля ще невигідне й через те, що великих запасів його не можна держати, бо часто в великих купах він сам горить, та крім того велика частина горючого матеріалу, як кажуть, розлітається в повітрі. Все це понижує його вартість і робить те, що нафта випірае вугілля скрізь, де тілько потрібуеться мінеральне паливо. І от тепер, щоб зберегти своє становище, щоб зовсім не втеряти старих ринків і покупців, наша вугільна промисловість мусить зробити де які зміни. На багатьох великих шахтах будуються тепер брікетні фабрики, на яких вугілля будуть пресувати, це пресоване вугіля буде краще звичайного сирового перше: тим, що його зручніще перевозити, а друге, тим, що так званого «самозапалення» вугілля не буде. Конкуренції од англійського вугілля не буде, бо англійське брікетне вугілля роблять з найгіршого сирового вугілля, звичайне ж англійське вугілля добре купують і так, бо воно не має в собі стільки сірки, як наше, і через це воно не так скоро втеряє свої ринки. Для того, щоб зберігати вугілля в великому числі, на всіх брікетних фабриках будуються великі резервуари, в яких вугілля буде зберігатись під водою. Таким чином адміністрація великих рудників думає поліпшити своє становище, а малі рудники надіються на те, що з великих шахт сирового вугілля не випускатимуть на продаж, а через це їхнє вугілля буде продаватись, бо як-не-як, а й на сирове вугілля буде все ж таки деякий попит. Що з цього вийде, сказати наперед неможна, але де-які спеціялисти
кажуть, що вугілля цими заходами нафти не поб'є, а як і поб'є, то тільки на близчих ринках, де його буде вигідніше мати просто через те, що близька доставка. Хоч з другого боку вугілля має за собою той плюс, що од нього не так псуються казани, як од нафти, але це все таки не є великим плюсом. Так можна пояснити великий і на перший погляд незрозумілий крізіс в нашій вугляній промисловості. Трохи вище сказано незрозумілий і це дійсно так, бо в той час, як великі і багаті підприємства зменшують свою продукцію і навіть зовсім закривають свої шахти, на малих не припиняється робота і вдень і вночі, і вони, очевидно, заробляють. Але це буде тягтись не довго, всього доти, поки не скінчаться роботи на великих шахтах і тоді знову закипить життя в нашій українській вугляній промисловости... до нового крізіеу, котрий буде вже більш грандіозним. Віктор Шпігель.