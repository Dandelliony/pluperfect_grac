Холєра у Киіві.
3 приводу холерних слабувань у Київі д-р Ф. Бурчак вчора мав подати у міську думу доклад про негайну потребу завести медичний догляд за всякою городиною, що розводиться на міських „поляхь орошенія". На думку його, пошесть поширюється головним чином двома шляхами: через дніпрову воду, або через городину, що росте на «полях орошенія» 
 Аналіз дніпрової води, який було зроблено в бактеріологичному інституті д-ра Любинського, показав, що в воді е дуже багато вібріонів. Воду для спроб було взято в гавані і біля водокачки. 
Холерні слабування у Київі. За останні дні помітно збільшення холерних слабувань у Київі. Вчора в Олександрівській лікарні бактеріологичними дослідами встановлено 5 нових слабих на холеру, умерло од холери 3. На протязі дня прибуло до лікарні ще 6 непевних слабих. Взагалі з 3-го мая до 25-го нараховується 49 випадків слабувань на холеру. 
 Померло слабих на холеру з 3-го мая до 25-го—2l душа. 
Холера на Дніпрі. Останніми днями надходять звістки про окремі випадки слабування на холеру, які були у Гомелі, Чернігові, Никополі та Кременчуці.
3 Київщини. Невдалий грабіж. 22 мая в шість годин вечора в контору камяноломні Іоселевича, недалеко від Мало-Смілянки, черкаського повіту, увійшло двоє невідомих і, крикнувши: „руки вверхь.", вимагали грошей в управителя контори. Управитель Бухштадт, не зрозумівши спочатку, в чому річ, засміявся, гадаючи, що це хто-небудь з робітників жартує: тоді один з грабителів приставив револьвера до вуха Бухштадтові. Управитель побачив, що це не жарти і видав грабителям всі, які були в нього, гроші, щось сім рублів. Тим часом, слуга — хлопець з контори вискочив на двір і дав знати людям. Це помітили грабителі і зараз же вискочили з контори і, щоб ніхто за ними не гнався, вистрілили скілька разів і швидко втекли. 
Дощі. Нам пишуть з канівського повіту, що цими днями там почали перепадати дощі і хліб на полі поправився; особливо потрібний дощ був озимині, бо місцями вона вже вигорала од спеки і поде-куди прийнялось селянам її викосювати на сіно. Почався також цими днями сінокос. Сіно гарне, добірне цього року. 
3 Волині. Хміль. Ціни на хміль на Волині держаться гарні. На пивоварнях запаси його досить великі. Сподіваються в цьому році гарного врожаю хмілю, навіть кращого, як торік. 
Наслідки нового закону про конокрадство. Цікавлючаеь тим, наскілько зменшилось число крадіжок коней і худоби через новий закон про конокрадство, що карає досить суворо злодіїв, волинський статистичний комітет зібрав відомости через поліцію про крадіжки в житомірському повіті І от що виявилось. В 1908 році, себ-то, коли тривав ще старий „милосердний* до злодіїв закон, крадіжок в цьому повіті було 109, а в 1909 році, вже за нового закону; таких крадіжок було 107. З цього видко, що злодії не дуже то зважають на більшу, чи меншу кару і крадуть так само, як і завше. 
„Землеустроїтельство**. „ Волинь“ пише, що цеї весни в маєток Павлівну переселилось коло 400 переселенз Київщини. Хатів для них всіх не було і їм одвели всього дві землянки. Звичайно, що 400 душ не могло оселитись в двох хатках і більшість з них мусіла і днювати й ночувати під одкритим небом, не зважаючи часом на дощ і холод. Само собою, що приходиться бідним переселенцям сидіти по скільки днів без гарячої страви, а з цього пішли всякі пошести та хвороби. На одну гарячку тепер там слабих більше двадцяти душ. І їм теж приходиться лежати просто під небом, на сирій землі. Скілька з них вже померло. Страх бере за людей, а запомоги немає. 
з Поділля. Вбивство городського голови. Вчора в Київ надійшла коротенка телеграфна звістка, що в Могильові дочка бувшого городського голови Михальського, засудженого до арештантських рот за хабарі, застрелила з револьвера городського голову Ласького, який свідчив на суді проти Михальського. 
3 Чернігівщини. Поранено сторожа. Цими днями в лісі, коло хутора Кузькова, конотопського повіту, хтось підстрелив полісовщика Юхима Садовського. 
- Велика пожежа. Недавно в Євлашівці, борзенського повіту, виникла пожежа од необережного поводіння з вогнем. Через сильний вітер вогонь швидко рознесло по селі і одразу згоріло коло 100 садиб. В огні згоріло багато птиці, телят, свиней і инш. Вдалось одстояти всього скільку хатів та церкву, школу і дім священика. 
3 Полтавщини. Кооперативний з'їзд. Кооперативний з'їзд в Полтаві закрився. Визнано бажаним об'єднати І товариства в порайонні комітети. Постановлено
також заснувати полтавську спілку. Цікаво тут зауважити, що ні одна полтавська газета, як каже „К, М.“, нічого не пише про цей кооперативний з'їзд полтавців. 
Нові товариства. Губернське по місцевих справах товариство дозволило одкрити: „Миргородське комерческое собраніе", o*во детскихь садова" в Перепелові та „Еврейское благотворительное о-во“. 
3 Катеринославщини. Заражена вода. Бактеріологичними дослідами над водою з Дніпра встановлено, що вона заражена холерними вібріонами.
Холера. Нам пишуть з бахмутського повіту, що там вже в багатьох повітах лютує пошесть холери; багато людей вмірае. 
3 Херсонщини. Бійка між робітниками. На дачах Середнього Фонтану під Одесою між робітниками і огородниками виникла була бійка через якісь грошові непорозуміння. Під час бійки дівчина огородниця застрелила одного робітника. 
Машини замісць людей. Збудовання дороги „Одеса — Бахмач" було припинилось на який час, бо забастовщиків-робітників коло земляної роботи начальство вислало на батьківщину. Тепер копачів-робітників замінено машинами. Людей коло них треба дуже мало, а кожна така машина може вийняти землі не менше 120 кубичних сажнів в день. 
3 Харківщини. Памятник М. Кропивницькому. Думка про збудування памятника покійному Марку Лукичу в Харькові дуже поширена серед харьківського громадянства і можливо, що памятник йому буде таки стояти в місті, де М. Л. поклав багато своїх сил і праці на користь української сцени. Про місце для пам'ятника єсть два проекти: один на Театральному садочкові, другий на Мироносицькому, де мав також стояти пам'ятник українському  письменникові Г. Квітці.