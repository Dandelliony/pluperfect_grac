ДОПИСИ.
(Од власн. кореспондентів)
КИЇВЩИНА. Нове явище. Ще за давніх часів було видано такий закон, який дає сельським громадам право усувать од участи на сельських сходах на три роки селян, запримічених в провинах, одначе цей закон на Київщині ніколи в життя не переводився. Останніми ж часами, як показують відомости київського губ. присутствія в справах селянських, дійшла черга й до його. Босовська сельська громада, Звенигородського повіту, виключила Антона й Щетра Бакалів, „какь, ведущихь себя дурно и препятствующих'ь правильнымь и толковымь решеніямь» и постановленіямь схода“, а шулявська громада, київського повіту, заборонила ходити на сельські сходи Прокопові Ільїну і Єгорові Антоненку, які про всі заходи і наміри громади оповіщали сторонніх людей.
С. НОПАЧІВКА, проскурівського повіту (на Поділлі). Земля. Два роки тому наші селяне згодились купувати землю у тутешньої поміщиці Петрококиної. Вже були дали й задаток і найняли фактора —проскуровського єврея Брилянта. Аж ось недавно виявляється, що поміщиця продала землю банкові і тепер селянам приходиться мати діло з банком. Через те саме задаток, що селяне дали Петрококині —потеряв свою силу, і купувати треба наново. Сталось таке ні би то через те, що селяне в призначений строк (20 октября 1909 р.) не могли внести решту грошей. Гроші, що вони дали задатком, селяне, здебільшого, позичали і платять за це великий процент.
КАДІЄВСЬКІ ШАХТИ, славяносербського повіту (на Катеринославщині). Холера. „Якісь сумні роки надійшли* —з болем на серці кажуть зараз наші робітники —„короста, тиф, віспа*. Ще не позбулись цих останніх, як тут нова гроза насунулась на наших робітників — холера. Холера ще тільки наближалась до нас, а робітники вже трівожились, видумали всякі байки про неї. Холера наближалась, але санітарних заходів проти неї не робилось у нас ніяких. Аж ось холера добралась і до нас. 3-го мая на здоровій колонії Кадіевських Копалень одразу схватило двох хлопчиків. Батьки зараз же заявили лікарю. Хлопчиків взяли і одвезли в лікарню. Не діждавши й до вечора, вони Богу душу оддали. Лікарь сказав, що вони вмерли од холери. Це дуже стрівожило всю нашу людність колонії і чутка про смерть од холери хлопчиків разом охопила ввесь наш рудник. В кватирях, де були взяті хлопчики холерні, зроблено було санітарні заходи. Смерть хлопчиків од холери, очевидячки, заставила лікаря взятись до санітарії на копальнях. Лікарь Васильєв з приставом Розовим їздили оглядать кадіевські крамниці і, забравши багато їстивного, заборонили його продавати. Все непридатне для споживання, негайно вивозять в призначене за-для цього місце, де все обливають карасіном і палять. Слабування на тиф зараз значно зменшились. А короста — хвороба, яку не так то лехко винищити, е ще й зараз.
ВЕЛ. МАРЖАНІВКА (Іваньковці) олександрівського повіту (на Херсонщині). Школа. Переселення. З весни почали в нас будувати двохкласну пяти-комплектну школу, на 250—300 душ школярів, з ремесничим відділом,
котрий буде міститись в окремій на один поверх будівлі. Школа ж буде велика, на два поверхи. Вся будівля буде з цегли на камінному фундаменті і вкрита буде черепицею. Школа будується на кошт земства і громади, котра дає від себе десятину землі для садиби і дві тритини кошту виплачуватиме земству 10 років, рівними частками; решту дає земство, котре буде і содержувать школу. Таких школ у нас в повіті вже є з десяток. Поставили їх за яких набудь 2 —3 роки. Таким побитом земство думає за 10 —15 років завести загальну освіту в повіті. В Сібір з нашого села цю весну виїхало семей десяток, а торік семей пятнадцять. Виїзжають все більше люде середнього достатку, у котрих і тут в своя власна земля; ту землю скуповують багачі, а вся біднота лишається сидіть на місці, бо нічого їй продать, щоб вторгувать грошей на дорогу. Багатирі визвали межівщиків і ділять між собою землю. Що буде робить тоді голота? Не повернеться ж вона в птицю і не буде жити в повітрі, а на землі нема їй місця: куди не повернись —усе власність!