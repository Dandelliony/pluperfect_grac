Шевченко і пугачі.
В той час, як українське громадянство захожується ставити пам'ятника своєму найкращому поетові, признаному по всій Сляв'янщині й далеко поза її межами, сівачеві правди і добра —не сплять і вороги. Вони на заходах коло пам'ятника пробують своєї сили, справляючи дикі танці над пам'ятю „геніальнаго горемьки". Досить того, що за життя Кобзаря назнущались з його всякі Петрови та допекли йому Аскоченські —і тепер ще, 50 років по смерти, не дають йому спокою наступники тих „славетних" людців. План кампанії, видко, вже добре обміркований. Почав, звісно, „Кіевлянинь“ руками д. Савенка; підхопило місцеве „Русское собраніе" і... полетів, куди треба, донос на політичну неблагонадійність великого поета. Сучасні Петрови добре дбають... Проте навіть з їхнього погляду не
можна не признати, що роспочали вони видимо безнадійне і занадто безглузде діло. Люде тієї міри, як Шевченко, не вкладаються в рямці „управы благочинія". Правда, за життя їм доводиться не раз до дна гірку випити, доводиться багато лиха й муки за свої думки приняти; часто навіть по смерти довгий час імення таких людей лякає пугачів та зінських щенят у людському образі й викликає вибухи запеклої зненависти. Але, ще раз кажемо, „управа благочинія" мусить тут сховатися з своєю міркою. Нема в світі більш безнадійного діла, як світове й вічне міряти міркою поліційного участка та поглядами зінського щеняти. Участкова мірка занадто хистка, а зінське щеня тільки на злість багате, — ну, а на таких підвалинах довго не встоїш 1 тим паче не зробиш шкоди світовому й вічному. Отже можемо спокійно дивитись на заходи пугачів та зінських щенят коло
славного Шевченкового ймення. Вони роспочинають на-ново позов між світом і темрявою, вони силкуються зробити знов трівогу над міцною вже могилю — нехай! Пам'ятник Шевченкові таки буде, бо хоч би як пугукали собі пугачі, а „Будуть люде на землі", і вони, люде, кінець-кінцем рішатимуть людські справи, а не пугачі та зінські щенята. І не зрушити оцим темним виродкам тих основ, на яких стоїть Шевченкова слава між людьми 4 на яких стане й його пам'ятник...