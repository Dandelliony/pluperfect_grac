Світлій пам'яти Володимира Антоновича.
(З нагоди третіх роковин його смерти). Три роки назад ми поховали одного з найвидатвіших діячів нової України, який так багато спричинився до нашого національного відродження, до поширення української ідеї і угрунтованая її на твердих наукових основах. Ми певні, що сьогодня багато людей і на Україні, і по-за її межами, щиро пом’януть Антоновича «не злим, тихим словом», бо скільки ж то колишньої молоді виростало під його впливом, навчалось від нього пізнавати рідний край, його минувшину, любити свій народ, щиро служити йому і непохитно вірувати в його славну будучину! На протязі більш ніж 30-ти років, в найгірші часи нашої історії, він високо держав прапор національного відродження України, був найдостойнішим репрезентантом української ідеї перед чужими світами і невмірущим її світлом освічував і підбадьорував вірних сивів України. Такий могутній вплив на своїх земляків міг мати тільки чоловік з широкою європейською освітою, обдарений з природи надзвичайними духовими здібностями, що сам придбав високий науковий авторітет, а найголовніше — сам усією своєю істотою глибоко й непохитно був переконаний в правдивости української ідеї. Таким власне й був Антонович. Остання риса його тим більш заслуговує на нашу вдячність і пошану, що він, як усім відомо, по крові не був українцем. По своєму походженню й вихованню Антонович якраз належав до стану безконечно чужого й ворожого до українства і, як сам він признавався в своїй «Исповѣди», в дитинстві набув усі паничевські звичаї і довго поділяв усякі шляхетні та національні забобони людей свого стану. А проте, коли настав час до самопізнання, до щирої одповіді перед самим собою, хто він єсть і яким шляхом піде в життя, Антонович рішучо й безповоротно одцурався польщизни з її шляхетським світоглядом і отверто пристав до українського національного руху, який тоді помітно пробивався серед студентської молоді у Київі. Це була велика перемога української ідеї і разом — яскраве свідоцтво її сили й правди, коли вона змогла привабити до себе з ворожого стану таку видатну людину, придбати такого непохитного прихильника. І скільки щирої, палкої любови до українського народу, скільки енергії і гарячої жаги вірою і правдою послужити йому приніс з собою цей щирий неофіт, що скромно бажав тільки одного, щоб українці — хоч не тепер, а коли він заслужить працею та любов'ю не відмовились признати його «сином свого народу». Відтепер цей неофіт органично зливається з українством, і національна українська, ідея назавжди стає для нього провідною ниткою в його громадській і науковій діяльності. Демократизм і поступовість — основні риси його особистого світогляду —втіляються для нього в українстві, в його соціально-політичних і національних змаганнях. Українська народня стихія стає для Антоновича предметом наукового студіювання і культу. «Винесені з ранніх літ щирі сімпатії до українського життя, перейшовши через горнило його молодечої мислі, збагачені широкою об серваціею народнього життя і науковим, історичним дослідом, перейшли в глибоку й непохитну любов, повне ніжности обожания українського народу-демосу, українського народнього життя, сучасного й минулого, яке він знав так добре в сучасних проявах і минувшині. І в основі всеї пізнішої його наукової творчости заліг цей глибокий пієтизм, тепла й сердечна любов до цього народу. Він обожав в нім його суцільність, стихійну гармонію, високу красу побуту і глибоку природну логичаість мислі; хилив чоло перед його високими культурними й соціальними інстинктами, високо гуманною вдачою і тонким етичним почуттям, гарячою жагою і непохитним жаданням справедливості». Так справедливо свідчить про Антоновича один з видатніших його учеників*). В короткій поминальній згадці, звичайно, річ неможлива хоч би взагалі пригадати все, що зробив Антонович на користь українській справі. Але нам хотілось би сказати хоч скілька слів про його діяльність, яко історика України, і то власне за для того, що з цього боку заходять де-які непорозуміння. Що покійний історик дуже багато зробив на цім полі і що всі його праці відзначаються великим талантом і науковою вартістю високої проби — про це нема суперечки навіть з боку його ворогів. Але де-хто з земляків робить йому докір: чом пак він не написав суцільної історії України? Тим, хто так думав (або, може, й досі хто так думає), ми б радили попереду уяснити собі, в якім стані знаходилась наука української історії в ті часи, коли Антонович вийшов працювати на цім полі. А ось у якім: було аж дві немов би й суцільні історії (Бантиша й Маркевича), але занадто убогі і наполовину баєчні, а справжня критично-наукова робота на грунті певних історичних матеріялів тільки ще починалась. Де-що на цім полі зробив Максимович, трохи більш Костомаров — та й годі! Новому робітникові неодмінно треба було запрягатись у плуг і розорювати непочатий обліг. Костомаров, риючись у столичних архивах, переважно зайнявся історією гетьманщини, а Антонович взявся за обробіток самого темного періоду, який тоді справедливо вважався за справжню terram incognitam — період литовсько-польський. Довічна йому шана й подяка за те, що своїми численними працями він засипав цю величезну прирву в нашій історії! Він згромадив величезну масу актового матеріалу і на його грунті витворив довгий ряд монографій, в яких з надзвичайною силою і талантом змалював соціальний устрій і життя українського народу під литовським та польським режімом. Але й окрім того на ниві української історії лишались ще чималі прогалини. За їх обробіток з часом прийнялись ученики Антоновича. Досить пригадати, скільки утерли поту на цій спасеній роботі хоч би й співробітники «Київської Старини» за 25 років її істнування, під приводом того ж Антоновича, одного з фундаторів і головних діячів цього часопису! А поки тяглась ця робота часткового оброблення української історії, Антонович вступив в такий вік свого життя, коли чоловік не мав вже фізичної змоги до виконання якоїсь монументальної праці. Суцільну історію України мусив уже скласти хтось з його учеників, і цю надію дійсно справдив проф. М. Грушевський. А проте не можна сказати, як дехто каже, що Антонович тільки «уявляв собі схему української історії, але не втілив її в грунтовну суцільну працю, бо вважав це ще передчасним» *). Ні, це не зовсім так. Правдиво буде сказати: не втілив її в книгу, але 30 літ викладав її з кафедри. Пригадаймо, який був звичайний курс лекцій професора Антоновича: історія київської держави IX—ХІІІ ст., історія галицько-водимирського князівства до XIV ст., далі так звана офіціально «Исторія Литовской Руси», а дійсно історія українського народу під володінням Литви й Польщі, козацький період до скасування гетьманщини, історія національного відродження в Галичині — що ж це усе, як не суцільна історія України з ІХ до половини XIX віку, і як-раз по тій же схемі і з тими ж провідними ідеями, що і в «Історії України-Руси» проф. Грушевського. Звичайно, хай буде довічня шана й подяка останньому за його талановиту монументальну працю, але вона разом з тим вплітає розкішну квітку і в вінок на голову його достойного учителя. 0. Л.
*) «Записки Укр. Наук, Т-ва в Київі», кн. 111, 10, студія Мих. Грушевського.
“) «Рада», 1910 р., 286.
