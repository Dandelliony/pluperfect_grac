Багатьом з нас, певно, доводилось бачити, яке величезне вражіння робить Шевченкова муза на простий народ; ніяка инша книжка так не зворушує, не западає так глибоко в душу простого селянина, як «Кобзарь» — це щось таке стихійно-могуче, на що ми, інтелігенти, вже не здатні, Певно, кожний, хто мав близькі зносини з селянами, міг би росповісти чимало фактів і вражінь в цім напрямку, і з тих оповідань склалися б величезні томи.
Я подам тут тільки кілька яскравіших фактів з ріжного часу і з ріжних місць на Україні і, думаю, що ті факти будуть досить красномовною відповіддю на поставлене в заголовку питання.
В 80-х роках на передмісті Харькова — Гончарівці, Основі, Холодній Горі, — де я зростав, рідко коли траплялась українська книжка, хоч до читання казок ми, малі хлопці (сельсині й міщанські діти), були дуже охочі.
І от одного разу в нашім хлоп'ячім гурті появилась маленька книжечка; на обгортці її був малюнок: старий чоловік сидить кінець столу, біля нього якась жінка стоїть, підперши щоку рукою, а навколішках перед ними дівчина; вгорі заголовок: «Катерина». Лектура для дітей, очевидно, і не цікава, і не відповідна; тим не менш ми, забравшись па леваду, з запалом читали в голос цю книжку—найбільше подобалось, як тепер пригадую, зрозуміла проста і гарна, як пісня, мова; до змісту ми не докопувались, але за короткий час твердили з пам'яти цілі уривки.
Не рідко ми бились за право власности на цю книжечку і, нарешті, вже заяложену і подерту, я її виміняв собі за кілька цукерок чи яблук.
Дома я її бережно ховав і вивчив мало не всю на пам'ять. Було ж мені тоді літ б—7 і я тільки що почав вчитися читати.
Пізніше мині часто доводилось давати читати селянам «Кобзаря», і кожного разу він робив на них надзвичайно сильне вражіння.
Пам'ятаю, один дядько, вертаючи мені книжку, сказав: «Ну, й книжка!.. Прочитав, як меду наївся!» і тут же дістав з кишені карбованця, прохаючи купити й йому таку саму.
З таким проханням купити «Кобзаря» звертались до мене селяне досить часто, скоро лиш вони знайомились з змістом книжки.
Вирази: «Шевченко писав волю» або «списав правду» — були стереотипними в устах селян; через те вона, мабуть, їм і подобалась.
Одного разу, літ 20 тому, в Донщині, я прийшов на поле, люде саме снідали біля машини (молотілки). Підійшовши до них та привітавшись, я побачив гурток дівчат і почув, що якась дівчина проказує вірші; я прислухавс — вона читала «Катерину». Трохи монотонно, але виразно і з чуттям читала вона вірш за віршом без припинив; дівчата зітхали і виляпували, а коли вона прочитала те місце, де москаль відцурався сина, одна дівчина схопилась і з риданням побігла геть.
Дівчата переглянулись. «Бідна Галька!» — зауважив де-хто з гурту, — і з нею таке було»... Я спитав тієї, що читала, як це вона вивчила такий довгий вірш. — «А як! — відповіла вона, — братік ходив до школи, то було носить книжки до дому, чита в голос — отак з голосу й перейняла». Один приятель казав мені, що раз читав «Кавказ» і „Сон“ чорноморцям-козакам і от коли в «Сні» він дійшов до місця: «Із города із Глухова полки виступали» ... то отарі, сивоусі козаки не видержали й гірко заплакали.
Що вже там говорилося, переказувати не стану. В тій же Чорноморії один учитель, що сам же мені потім це оповідав, почав читати в полі «Кобзаря» 8 косарям і, захопившись, не счувся, як підійшов хазяїн поля, станичний отаман з писарем і ще вишами козаками; прислухавшись, він, замісць лаятись, і собі сів долі, а за ним і ті, що прийшли, і уважнісенько слухали далі, поки не скінчив.
І хазяйські інтереси, обов'язки начальства на сей раз були забуті. Живучи з Чернігівщині, оце недавно, я якось дуже пізно (мабуть у 2 години ночі) вертався до хати і помітив, що в кухні світиться.
Зазирнувши у вікно, я побачив таку кар тину: круг столу 5—6 дівчат і дід — хурман сиділи і слухали, як хлопець, літ 15, що служив за посильного читав їм «Кобзаря», якого я перед тим подарував хлопцеві.
Весною, коло багато роботи в саду, потомлені люде забули за сон, упиваючись віщим словом Шевченкової музи.
Таких фактів можна оповісти безліч... М. В—ний.