В Губкомісії по прийому до ВУЗів.

За останні часи своєї роботи комісія в справі відрядження у ВУЗ'и 
переглядає хлопців, які бажають вчитись у профшколах. 
Коридор ВІТ'а,—як рій спотривожених бджіл, і їх дуже тяжко заспокоїти 
навіть тим, що комісія погрожує припинити роботу, коли не буде тиші. 
Цікаво зазначити, що більшість заяв від дітей не виробничих спілок. 
Бажання хлопців попасти у будівельну, а дівчат—у хемшколу. 
Комнезами хочуть бути техниками та інженірами й не дуже погоджуються, 
коли їх комісія надсилає до с.-г. профшколи. 
Діти інтелігентів дуже сміліві. Діти робітників—цілком певні, 
що їм не відмовлять, а тому дуже спокійно підходять та відповідають 
комісії. 
Всі вони відряджаються з командіровки профспілок, 
але є випадки і без командіровок. Це ті, що не мають ніякого звязку 
з профспілками. Було де-кільки дітей і непмачів. Всі вони кажуть, 
що вони—діти „дрібних непманчиків"—все ж не брешуть, як це помічалось 
серед дорослих, які, проходячи комісію, намагались приховати своє минуле.
Один хлопець непмана каже: „Я не хочу бути непманом, 
а хочу бути будівельником". 
Відмовляючи,— комісія порадила йому кинути батька з його крамницею, 
та взятися до праці. 
Порада профспілкам:— загальмувати велике відрядження дітей службовців, 
та надіслати більшу кількість дітей робітників. 
Петруленко.