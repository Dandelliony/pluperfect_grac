Праця серед наймитів поширюється.

17 серпня в Баранівці відбулась перша районна конференція спілки 
Всеробітземліс. Ця перша конференція повинна буде підвести підсумки 
які маються в спілці попраці на селі. 
На конференцію з'явилось 35 представників від батраків. 
З великим інтересом заслухується доповідь про міжнароднє та внутрішнє 
становище радреспублік. Конференція вначну увагу звертає на досягнення 
радвлади в політиці закордонній, також внутрішній, на поліпшення 
сільського господарства й промисловости. 
Доповідач про пророблену в районі працю—уповноважений Губвідділу Спілки 
малює, в яких умовах приходилось вести роботу. 
Сільради дуже мляво відносились до справ виявлення батраків, 
куркулі ріжними засобами виховували своїх наймитів. 
Тільки через активну допомогу РВК‘у та Райпаркому вдалось вийти з цього 
становища. За час з 15 травня по 17 серпня, себ-то за 3 місяця 
складено 75 трудумов, по яким стано’вище батрака поліпшено. 
Вже маються ЗО членів спілки, закладено 3 селькома та 1 
сельувповноважений
Проведено 9 загальних зібрань батраків, відкрита хата-читальня 
та передплачуються газети для де-яких сел. 
Наймити вже зрозуміли значіння спілки й самі допомагають роботі 
уповноваженого, приносять свої скарги на господарів, скарги ті 
через труд сесію розвязуються. По доповіді про значіння спілки та 
роботи на селі конференція приймає до відома чергові завдання  
спілки на селі згідно з постановами 3-го Губз'їзду профспілок і 
останнього пленуму. 
Даються райсекретаріятові директиви про дальнішу його працю, 
особливо підкреслює конференція, культосвітню працю серед наймитів, 
працю під гаслом „ні одного члена спілки неписьменного". 
Конференція звертає також увагу профспілки на те, що уся робота 
спілки на селі повинна йти в тіснішому звязку з незаможнім селянством. 
Після виборів райсекретаріяту, куди конференція послала кращих 
товаришів, конференція зачиняється при дружнім співі Інтернаціоналу. 
Баранівка. 
М. Кумір.