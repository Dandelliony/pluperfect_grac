Пам'ятка що до внесення единого сільсько-господарського податку.

Своєчасно сдавай податок!
Селянство Волині приступило до здачі єдиного сільгосподатку. 
Селянине пом'ятай що до першого строку, себ-то до 15 вересня, 
повинно бути внесено 20 відсотків річного завдання губерні. 
Причому більш заможнім господарствам, 
що виплачують податок но всіх трьох ставках треба до цього строку 
внести біля 40 відсотків всього податку. 
До 1 листопаду селяне, що платять податок по першій та другій ставкам, 
менш заможні, повинні внести 50 відсотків. 
Останні 50 відсотків діляться на 2 внески—35 відсотків—до 15 січня 
та 15 відсотків до 1 квітня майбутнього року. 
Вжито всіх заходів що до прийома податку в касах, аби усунути 
величезні черги та скупчення платників коло кас. 
Для цього встановлені окремі строки—себ-то для кожного села 
встановлюється календарний строк здачі податку. 
Наприклад такому то селу призначено вносити податок скажемо 1 вересня, 
а другому якомусь селі—4 вересня и т.п. 
Од-же-ж селянине, твій обов'язок за для полекшення здачі податку 
собі самому та своїм односельчанам, 
не затримуват здачу податку, а внести його точно в призначений 
тобі строк. 
С е л я н е! 
Пам'ята'йте, що для легкости здачі податку, 
кожному селу краще всього вносити податок колективно. 
Для цього оберіть з кожного села свого уповноваженого якому й 
доручіть за всіх внести податок і одержати квітанції. 
Цю вигоду повинен використати селянин, і тоді не треба буде кожному 
з окрема їхати далеко до каси, не треба буде дожидатися в черзі. 
С е л я н е! 
Прагнучи як можна більше полекшити здачу податку бідняцьким та 
незаможним селянам цього року—радянська влада надала цілу низку 
пільг незаможним господарствам, 
та господарствам що вживають колективного обробітку землі, 
поліпшені засоби господарювання й взагалі тим що підносять 
та зміцнюють своє господарство. 
Пільги ці такі: 
А. Насінньой та культурні насадження, що закладаються знову, 
звільняються від податку і надбавки на нього, а саме: 
а) Площі зайняті культурами на насіння засівних трав, 
корнеплодів, та поліпшених сортів инших рослин. 
До цього належать: 
1) Площі, під конюшиною, еспарце том, люцерною, тимоткою, вікою і иншими
засівними травами, як що вони призначені не для косовиці на сіно, 
а на насіння. 
2) Площі під висадками буряків харчових і цукрових і моркви 
ріжних гатунків, а також площі, 
на яких вирощуються насінники для висадків цих корнеплодів. 
3) Висадки й площі, на яких вирощуються насінники ріжних 
огородних рослин—капуста, буряки, морква, цибуля, огірки й инше. 
4) Поліпшені польові сортові рослини—хлібні, бобкові, олійні й инше, 
як що вони мають бути скористані не для вжитку на харч і їжу, 
а на насіння, як для себе, так і на продаж. 
б) Площі на ново закладених плодових, а також лісових садибень (школки),
за винятком декоративної породи, в період перших чотирьох років 
з моменту закладки садибні (школки). 
в) Нові плодові насадження (садки) в віці для дерев зернової породи 
(яблоня, груша) до 15 років і для кісточкових (вишня, слива й инш.) 
до 8 років. 
г) Площі на ново закладених хмільників у період першого року після 
закладки. 
Реєстр земельних площадів, зазначених вище й видача платникам посвідок, 
що дають право на пільгу, робиться Окрземуправліннями через 
Райземстоли при співучасти райагронома
чи фаховця, як про це зазначено нижче. 
В посвідках, що видаються земорганами повинно бути зазначено: 
район, село, де мешкає платник, ім'я, по батькові й призвіще його, 
угоддя чи культурне насадження, що підлягає звільненню, і площа його. 
Б. З метою поширення скотарства, закон про єдиний 
сільсько-господарський податок встановляє пільгу всім господарствам, 
які мають плідників-бугаїв та жеребців, а також племінну худобу. 
Зв льняються від оподаткування: 
а) Плідники-бугаї, як що вони зареєстровані окружними зоотехничними 
комісіями й використовуються для злучки в громадській череді. 
б) Плідники-жеребці, на яких мається відповідна посвідка ухвали 
Реєстрової Зоотехничної Комісії й які використовуються для злучки з 
селянськими кобилами, згідно з інструкцією, встановленою 
Губземуправлінням. 
в) Племінний сільсько-господарський товар звільняється від оподаткування
в тім разі, коли він зареєстрований Зоотехничною Комісією. 
Сама пільга полягає в тому, що всенький вищезазначений товар 
не береться до реєстру і тим самим зменшується сума податку, 
яка припадає на господарство.
г) Для плідників—бугаїв і жеребців, 
вказаних вище, опріч того, звільняються від податку луки та сіножаті, 
що призначені для них громадами в складі земель свойого трудового 
користування в розмірі від 3-х дес. на голову. 
Зазначене має силу як для жеребців, що належать товариствам, 
так і для тих, що належать окремим хазяям. 
Реєстр племінних тварин, бугаїв та жеребців, та видача посвідок, 
що дають право на пільгу робиться Окрземуправлінням. 
В посвідках повинно бути зазначено округу, район і село, 
де мешкає платник, ім'я, по батькові та призвіще його, 
а також рід та число голів худоби, що підлягає оподаткуванню. 
Меліоровані площі.
Невдобні землі, що не входили попереднього окладного року до складу 
оподаткованої площі й поліпшенні,
здатні тепер для сільсько-господарської культури, 
завдяки їхньої меліорації, а також землі, що їх висушено, 
які не входили до складу оподаткованої площи, 
не підлягають оподаткуванню в період перших трьох років після 
скінчення на них меліораційних робіт, 
зроблених на рахунок землекористувателів. 
Пільги за меліораційні роботи полягають: 
1) В цілковитому звільненні від оподаткування меліорованих площ 
на протязі трьох років; 
2) В цілковитім звільненні від податку на один рік і 
3) в 10 відс. знижці податку, який припадає на меліоровані площі. 
До першого належать заходи, проведення яких доцільне в 
Волинський губерні: 
а) Влаштування дамб і валів, що забезпечували б від затоплення 
поверховою грунтовою водою, перетворюючи під ріллю чи сінокос 
нездатні раніш землі; 
б) Осушка раніш невикористаних болот чи заболочених місцевостів 
під луки чи ріллю з влаштуванням сітки каналів і дренажу, 
які б відповідали найменьшим техничним вимогам для даної місцевости; 
в) Засів люпином та иншими пісковими травами піскових площадів 
не здатних під культури хлібових та кормових рослин; 
г) Розкорчування раніш вирубаних лісів під засів чи сінокос. 
Така-ж сама пільга встановлена для вирубок, пожарищ, галяв та пустарів 
в державних лісах, що даються по договорах під тимчасове 
сільсько-господарське користування (засів хлібів і корнеплодів) 
за для відновлення на них лісу. 
Ціковите звільнення від оподатнування 
на протязі одного року належать до заболочених сінокосів, що входили 
попереднього року до складу оподаткованої площі, в випадку поліпшення 
їх шляхом вживання культурно-техничних робот. 
10 відс. знижки податку надається площам, 
на яких провадяться такі меліоративні роботи: 
а) Осушка площ, використованих під ріллю, городи, сінокос, 
з влаштованням сітки канав і дренажу, 
які б відповідали найменшим техничним вимогам для даної місцевости; 
б) Будування артезіянських та глибоких грунтових (понад 20 сажнів) 
колодязів; 
в) Великі поліпшення глинястих та пісковатих грунтів, шляхом навожування
на них піску, глини, торфу і моргелю, а також на кислий грунт вапна 
в кількости, яка-б задовольняла найменшу вимогу остаточного поліпшення 
цих грунтів. 
Проведення меліоративних робот повинно бути стверджено 
окрземуправлінням. В посвідці повинно бути зазначено округа, 
район та село, де мешкає платник, ім'я, по батькові й призвіще, 
чи назва колективу, що зробили меліорацію. 
Точно вказати, що саме зроблено, та розмір меліорованої площі. 
Пільги колективним та кооперативним господарствам.
Закон про единий сільсько-господарський податок встановляє пільгу 
в розміри 25 відс. знижки з призначеного податку і надбавки до 
нього всім колективним господарствам, до них належать комуни, 
артілі та товариства, що завели а себе громадськи обробки землі і 
господарюють без найманої праці, за винятком фаховців, 
що обслуговують підприємства, машини і знаряддя 
(механик, агроном, коваль, ветлікарь и т. инше), 
осіб що провадять канцелярську обрахункову та культурно-освітню 
роботу і осіб, тимчасова праця яких має значіння допомоги. 
Землі громадського фонду, 
на яких провадяться оранки для утворення недоторканих насіньових 
запасів (фондів) зовсім звільняються від податку і надбавки на нього. 
Порядок одержання посвідок на пільги: 
Що-б одержати посвідку на пільгу платник повинен подати 
відповідну заяву до окрземуправління До заяви додати такі документи: 
а) Відомості про господарство платника (кожного з окрема) 
по форі поселенного реестру, завірені райвиконкомом; 
б) Висновок районного агронома чи фаховця; 
в) Инші документи, які-б стверджували справедливість заяви. 
Там, де нема агронома, чи фаховця, окрземуправління само вживає 
заходів до перевірки правільности заяви через своїх агентів. 
Окрземуправління розглядають заяви і в 5-ти денний строк видають 
платникам посвідку на пільги. 
Як-що потрібно обслідування на місці, посвідка видається н
е пізніше як через три тижні з дня подачі заяви. 
Одержавши від окрземуправління посвідку разом з заявою надіслати ії 
до райвиконкому, в 3-х денний термін надсилає їх до райфінінспектора. 
Останній розглядає надіслані заяви і посвідки з боку формального і 
по суті, і як найде все правильним, то зараз же дає роспорядження 
про надання пільги. 
Заяви про всі пільги приймаються на протязі трьох тижнів з дня, 
коли було платникові повідомлено під росписку цро зареєстровані в 
його господарстві речі оподаткування (земля, худоба). 
Як що задержка вийшла без вини платника, 
то заяви приймаються й після пропущеного строку.
Пільги не сільсько-господарського характеру. 
Зовсім звільняються від податку: 
1) Всі господарства, які не мають худоби, що оподатковується, 
коли в цих господарствах підлеглої оподаткуванню землі не більше 3/4 
десятин на їдця. 
2) Всі господарства, що не мають працездатних чоловіків віком від 18 
до 60 років та жінок віком від 16 до 55 років коли ці 
господарства мають не більше одної голови худоби, що оподатковується. 
3) Звільняються від 50 відсотків податку всі господарства, 
що не мають робочої худоби, але мають не більш одної корови, 
коли на їдця припадає не більш 3/4 дес. землі, що оподатковується. 
Незалежно від вищезазначених пільг виплатникам сільгосподагку 
надаються ще й податкові пільги, що встановлені постановою губвиконкому.
Пільги ці такі: 
1) Господарства, що не мають худоби при землезабезпеченності на їдця 
від 3/4 до 1 десятини землі в гнойово-мясному районі Коростенської 
окрузі звільняються від податку на 100 відсотків, 
а для останньої частини губерні на 50 відсотків гнойово-мясним районом 
рахуються слідуючі районі: Коростенської окрузі: 
Олевський, Овручський, Емильчинський, Словочанський та Лугинський.
2) Господарства, що не мають худоби при землезабезпеченності від 1 до 
1,50 дес. землі на їдця в зазначених вище районах звільняються 
від податку на 50 відсотків. 
3) Господарства, що не мають робітників та робітниць з 1 головою 
підлеглої оподаткуванню худоби при землезабезпеченності від 3/4 до 
1 десятини на їдця звільняються по всій губерні від податку на 100 
відсотків. 
4) Господарства, що не мають робітників чоловіків з 1 головою підлеглої 
оподаткуванню худоби при землезабезпеченності до 1 дес. землі на ідця 
звільняються від податку по всій губерні на 50 відсот. 
5) Господарства, що не мають робочої худоби, але мають 1 корову при 
землезабезпеченности від 3/4 до 1 десятини землі на їдця звільняються 
по всій губерні на 50 відсот. 
6) Господарства, що не мають робочої худоби незалежно від кількости 
корів при землезабезпеченності до 3/4 десятини землі на їдця 
в місцевостях зазначених вище звільняються від податку на 50 відсот. 
Всі пільги несільсько-господарського характеру надаються без подачи 
платниками про то прохання. 
Коли з яких будь причин платник не одержав пільги, він може це 
оскаржити в райвиконкомі на протязі 2-х тижнів зі дня що йому вручено 
окладного листа. 
Як ми бачимо, по зазначеним вище пільгам значна кількість 
господарств звільняються повністю та частково від податку. 
Селянине! 
Запамятай, що не треба даремно гаяти часу та тратити грошей й відразу 
їхати в губерню для задоволення твого прохання. 
Губерня не може розглядувати скарги коли нема резолюції округи, 
так само округа не зможе задовольнити твоє прохання коли не буде 
резолюції інспектора та райвиконкома. 
З заявами та скаргами треба в першу чергу звертатись до сільради 
та райвиконкома. 
Одже, селянине, поспішай виконати свій обов'язок 
перед радянською державою. 
Б—р.