В Угорщині. Економичний стан.

„Постер Унгарше Консоціяльбанк" в звіті свойому за серпень дає 
такий малюнок „оздоровлення Угорщини. 
Головною вадою до оздоровлення господарства Угорщини—є брак 
промислового та торговельного кредиту, який з'ясовується 
стабілізацією крони. 
Грошовий голод доводить до того, що навіть першорядні фірми виплачують 
банкам за дисконт (облік векселів) 20-35 відс. 
В позиці, зробленій Лігою Націй для „оздоровлення Угорщини, 
беруть участь: Англія —7.902.700 ф. ст., Америка—7.500 000, 
Італія—l70.000.000 лір, Швеція—4.535.000 шв. кор., Голяндія—5.000.000
гульд., Швайцарія —30.000.000 шв. фр., Чехо-Словаччина—83 000.000 
чеськ. кр. та Угорщина—ll.000.000 зол. кор. 
Основний капітал Угорського Національного банку складає 80 милійонів 
зол. корон. 
Площа незасіяної землі, порівнюючи з минулим роком зменшилась 
з 9 до 6 відсотків. 
Здобування бурого вугілля задовольняє
лише внутрішні потреби виробництва. 
Кам'яного вугілля не вистарчає,— його мусять привозити. 
Проводарі соц.-демократії та профспілок не спромоглися на який 
инший засіб боротьби з безробіттям, 
як стати заступниками робітників перед владою Делегація на чолі з 
соц.-дем. депутатом передала міністрові соц. забезпечення 
Бан'у меморандум (доповідну записку), в якому вимагалось видання 
безробітнім допомоги, обов'язкового страхування безробіття та 
організації громадських робот. 
Міністр обіцяв роспочати 16 серпня здійснення ухваленого плану 
громадських робот в формі будівельного ремонту, 
що на його асігновано 100 миліярдів корон. 
В результаті таких переговорів—соц.-демократична фракція парламенту 
зріклась своїх вимог негайного скликання національного 
зібрання для вжиття заходів що-до запобіженяя безробіттю та 
постановила — вичікувати до початку громадських робот. 
А між тим, безробіття поступово побільшується, а з ним зростає 
невдоволення робітничих мас опортунізмом соц.- дем. та 
парламентарної фракції.