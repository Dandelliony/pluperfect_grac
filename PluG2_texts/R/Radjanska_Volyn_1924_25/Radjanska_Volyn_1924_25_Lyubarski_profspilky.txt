Любарські профспілки.

Цими днями в Любарі відбулось поширене засідання секретарів 
місцевих профспілок в присутності членів спілки. 
На засіданні була заслухана доповідь представника ГРПС про наслідки 
обслідування райони по профспілковій лінії. 
З доповіді визначилась така картина стану наших райзавмісцкомів. 
Райзавком «Харчосмак». 
Ця спілка може бути поставлена на перше місце що-до організованности 
Порівнюючи стан праці до перевиборів райзавкому з сучасним, 
можна вважати її цілком задовольняючою. 
За короткий час (1 1/ 2 місяці) райзавком охопив 9 нових підприємств. 
Праця вся провадиться за планом. Мляво ведеться тільки праця втягання 
в культпросвітню працю сімей членів спілки та шефство над селом. 
В райміцькомі „Робітос" 
становище цілком инше. 
Правда, організаційно спілка оформована, праця ведеться за планом 
(виконано па 80 відс.). Культпраця серед членів спілки провадиться 
задовольняюче, але зате вчительство мало втягнено в культпросвітню 
працю на селі. 
В селі Карпівцях наприклад є три вчителі, а хати-читальні нема. 
Раймісцьком „Робітос" допустив великі занедбання що-до Н. Чарторійського 
робочкома, звязавши останній з губвідділом. 
Консервативні фаховці та викладачі. 
Техникум у Чарторії всякими засобами відмежовуються від звязку, 
з колишнім селянським населенням. Робочком утворив поділ на „класи" 
нижчих та „вищих" робітників. НРК до 18 липня на існувало. 
Робочком Н.- Чарторійський носить характер якоїсь то окремої республіки 
в районі. 
Для піднесення праці раймісцькому „Робітос" потрібний, безумовно, 
постійний робітник, бо праця по сполученню (як тепер) 
в такій великій спілці нічого не дає. 
Транспортники.
Спілку цю недавно з'організовано. 
Елемент весь пролетарський. 
Праця поки що в стадії організаційній. 
Культпраця ведеться: вантажники відвідують лікнеп та гуртки при клубі. 
Звязок з губвідділом як живий, так і листовний поки малий. 
Діловодство ведеться на українській мові, зібрання членів на єврейській.
Потрібен транспортникам—устав спілки, рахункові книжки та перевести працю
на плановість. 
Радробітники.
Робота не дуже гарно поставлена. Немає плану, члени з статутом спілки 
мало знайомі та взагалі ще пасивні. 
Індивідуальної виплати членських внесків не проведено. 
Культпросвітробота поставлена кепсько. 
„Робмист" 
тільки організується, роботи поки не видко ніякої. 
Уповноважений дуже захоплюється роботою щодо до „притягнення 
в члени спілки". 
Робітзмліс. 
Робота тут завмерла. Робіткомам після майської ревізії були надані 
вказівки щодо дефектів, але й до сього часу їх не виправлено. 
Ні секретаріят, ні робіткоми планової роботи не розуміють. 
Наймицтво району все не облічено. Трудумов утворено 114, 
але їх повинно бути значно більше. 
В члени спілки наймитів не втягнено. 
Малося скликати райконференцію наймитів,—але вона не відбулася. 
Діловодство—в хаотичному стані. 
Звязок з губвідділом та райуповноваженим ГРПС млявий, а з 
парторганами та ЛКСМУ зовсім немає. 
Робота взагалі кепська, аж нікуди. 
Висновки самі собою напрошуються. 
Для поліпшення стану роботи любарських профспілок треба постійного 
уповноваженого ГРПС, бо до сього часу такий працював, 
сполучаючи й инші обов'язки. Треба збільшити місцьком „Радробітників", 
треба налагодити питання з Н.-Чарторійським робіткомом та 
„Робітосом“,дати місцькому постійного робітника. 
Головне-ж, що треба—звернути серйозну увагу на професійну ячейку 
робітземлісу. Там величезний хаос. 
Робкор Ошарівський.