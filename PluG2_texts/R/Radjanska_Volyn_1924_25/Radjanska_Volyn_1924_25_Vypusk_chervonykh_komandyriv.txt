Випуск червоних командирів.

Завідомлення т. Затонського. 
ХАРКІВ, ЗО (Ратау). 
Першого вересня по всій Україні відбудеться урочистий випуск 
червоних командирів, що скінчили нормальні трьохрічні військові школи. 
Випуск цей є великою подією в житті України. 
Член Реввоєнради т. Затонський, у розмові з співробітником „Ратау", 
зазначив:— Випуск, що завжди є переламним моментом у житті кожного 
курсанта, є одночасно й великим святом цілої України. 
Випусники—червоні командири—будуть надійним підніжжям, 
опіраючись на яке ми зможемо поглибити й поліпшити стан Червоної армії 
й ії боєздатність. 
Всі випусники-командири будуть розподілені по частинах Червоної армії 
цілого Союзу. Випуск Харківської школи червоних старшин піде на 
поповнення комскладу України.

Завідомлення Мізіта. 
Інспектор військових шкіл України т. Мізіт зазначив: 
„Випуск цей є останнім випуском безпосередніх учасників громадянської 
війни. Серед випускних-значний відсоток партійних. 
Зараз після випуску з початку вересня почнеться широка кампанія по 
набору в військові школи нових курсантів. 
Всі школи буде укомплектовано повністю. 
Для перепровадження вербувальної кампанії—при ЦК КП(б)У 
заложено спеціяльну вербувальну комісію. 
Підчас нинішнього вербування соціяльний момент буде додержано у 
більшій мірі, ніж при попередніх. 
Цей набор школи червоних старшин буде цілком укомплектований 
українцями. 
Одночасно буде організовано Зинов'ївську кавалерійську школу. 
В такий спосіб, Україна забеспечена буде старшинами (командирами) 
— українцями всіх видів зброї.