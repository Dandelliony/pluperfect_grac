Подробиці засідання рейхстагу.

Соц як-зрадники злигалися з націоналистами. 
— Вимоги комунистів.-Виступ Маркса.—Реорганізація кабінета.

БЕРЛІН, ЗО (Ратау). Останнє голосування законопроектів Дауеса, 
—яке зібрало як відомо, більшість,— притягло в рейхстаг численну публіку.
Голосування провадилося закритою балотировкою. 
Коли голова рейхстагу оголосив результати голосування, 
в залі почався нечуваний гамір, що тривав кілька хвилин. 
Урядові лави, а також соціял-демократи влаштовали дейч-націоналам 
невеличку овацію. З лав же скрайніх правих по адресі дейч-націоналів 
чути було вигуки: „Ганьба, зрада". 
Після оголошення результатів голосування, комунисти, 
покликаючись на конституцію, вимагали відрочення перепровадження 
до життя законопроектів Дауеса. 
Згідно з конституцією, відрочення може бути надане на 2
місяці. Для цього потрібно 1/3 голосів рейхстагу. 
Поставлена на голосування пропозиція комунистів зібрала третину голосів. 
Рейхсканцлер Маркс виголосив у рейхстагу промову, у котрій висловив 
подяку рейхстагові за прийняття законопроектів. 
Маркс додав, що уряд „буде домагатися" зняття з Німеччини 
відповідальности за війну, формульованої в Версальськім договорі. 
В політичних колах гадають, що це завідомлення Маркса може бути причиною
затримки в підписанню лондонських протоколів. 
Повідомляють, що дейч-націонали в переговорах з Штреземаном, 
згоджуючись голосувати за законопроекти Дауеса, 
вимагали надання їм декількох міністерських постів. 
У Берліні чекають реконструкції (реорганізації) кабінету 
з запрошенням дейч-націоналів.