Перший виступ Барашівського кооперативу.
(с. Барашівка, Тролнівського району).

Аж на 7-му році революції зорганізувався в нашому селі кооператив. Організувався він заходами нашого шефа —губміліції, представник якої був присутній у нас на святкуванні Жовтневих роковин. На сході селян представник одшефської частини підніс питання про кооперацію й тут же влучними прикладами довів чого варто село без кооперації. Розмова так уплинула на селян, що останні з великою охотою вирішили закласти кооператава. Зразу записалося по-над 90 чоловік пайщиками. Тут же обрали правління, яке й почало збирати вступні внески та паї.
Правління швидко зібрало гроші й приступило до роботи. Запрягає коні і... гайда аж до Звягілю по овес. Закупили там 120 пуд. вівса, привозять до дому і складають у помешканні, що призначано для кооперативу. Через день чи два правління навантажує цей овес на три хури і знову гайда до Житоміра продавати цей овес... Селяни здивовані такою працею кооперативу і в них зростає недовірря до його правління. Вони ждали, що кооператив привезе якогось краму в село, якихось річей першої потреби, щоб не їхати за ними далеко. А кооператив показує, як вівсом спекулювати! Ф. Стасюк

