Війна в Мароко.
Тов. Кашен викриває авантуру французьких імперіялістів.— Бурхливі дискусії в парламенті.
У французькому парламенті комуністичний депутат Рено Жан завдав запитання з приводу таємного засідання чужоземної комісії в парламенті що-до подій в Мароко. Запитання викликало гарячі дискусії. Комуніст Рено Жан заявив, що уряд користується таємними засіданнями комісії парламенту з тим, щоб не інформувати країни й поставити її перед готовим фактом. У відповідь на запитання ком партії Пенлеве назвав комуністів зрадниками. Така заява викликала гарячі оплески з боку всіх буржуазних фракцій. На трибуну вийшов тов. Кашен. У своїй промові т. Кашен гостро відкинув образу з боку голови уряду Пенлеве. Тов. Кашен у кількох словах нагадав парламенту про імперіялістичне походження мароканської авантури.
—„Події в Мароко, — зазначив т. Кашен, —це є грабуванням народу, що обороняє свою незалежність
У відвітному слові Пенлеве обіцяв навести в найблизчому часі документи, що вони наче-б то стверджують правдивість його слів. Заява голови уряду справила надзвичайно несприятливе вражіння серед фракції лівого блоку. При голосуванні довір'я урядові, — соціялісти одностайно утримались.
