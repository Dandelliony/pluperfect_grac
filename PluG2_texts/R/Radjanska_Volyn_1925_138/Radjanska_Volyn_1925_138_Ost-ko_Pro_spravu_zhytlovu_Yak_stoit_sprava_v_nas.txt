Про справу житлову. 
Як стоіть справа в нас.
Житлове питання вже досить набило всім оскому. Тим часом, повсякденне життя доводить нам, що хоч усі добре в цій справі розібрались, але мало хто робить щось для того, щоб ії виправити. Добре ще, що в Житомірі, порівнюючи з иншими містами України, а то й навіть і нашої Волини, — житлове питання не стоїть так гостро. 
Як-же саме стоїть це питання зараз? 
Де-які цифри. 
Населення в м. Житомірі є до 58.000: виходючи з норми, нам треба було б мати, принаймні, 115.000 кв. саж. корисної житлової площі; правда, ми їх маємо, але вся біда в тому, що більш, як 10 відс. вже нездатні до життя, а з решти до 30 відс. потрібують відновлення на 30 — 60 відс.; тільки відсотків 50 — 60 більшменш придатні до користування й не потрібують дуже великого ремонту. Ось, ці 30 відс. і є кандидатом до руїни, і коли з ними не впоратись за цей рік та 26-й, то вони таки й будуть руїнами. Оскільки ми вже переконались, що й цю роботу, як і всяку иншу, ми можемо зробити тільки самотужки, бо-ж сподіватись на чиюсь допомогу нема рації, — головна частина ії, очевидячки, припаде як-раз на долю житлової кооперації, себ-то трудящого люду, який тільки й має право вступати до житлових кооперативів. Кооперація й узялась до цієї роботи. Правда, початок роботи проходить у несприятливих умовах, але проте є все-таки хоч початок, а далі, можна сподіватись буде й справжня робота. Взяти, приміром, такі цифри: всієї житлової площі, що заорендовано житловими кооперативами, ми маємо до 12.000 кв. сажнів (до 10 відс. усієї площі); населення цих домів складає 4 з половиною тисячі, переважно членів профспілок (до 15 відс. усіх членів профспілок).
Із цього видко, що роботу поставлено більш-менш серйозно, і, коли сприятимуть роботі всі инші умови, то вона розростатиметься й зміцниться, справді допоможе нам вийти з житлової кризи. Більш докладно про роботу кооперації доведеться поговорити другим разом.
Ост—ко.
