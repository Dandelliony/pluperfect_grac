Чортів міст.
Р Е П I Я Ш К И.

От так міст! Ніби той, що через нього Суворов переходив... 
—„Во ім'я отца й сина"…
І хреститься дядько, під'їзжаючи до мосту. 
„Ану!., тире... атя!.. кеобі, кеобі... тиру! 
„Біда-а! Хоч повертай назад"— чуєш на мосту від дядьків, біля села Острожка, Баранівського району. 
Загибель на ньому можуть знайти і люди й коні серед білого дня. А вже як вечір чи нічь... 
Хай краще вам не доведеться тим мостом проїзжати. 
Ще доїзжаючи до нього, ваш віз повертається на бік: греблю підмиває вода що-року на весні й гребля по аршину чи по два з одного боку осядає, піднімаючись з другого. 
Подорожньому ввижається смерть Він тремтить, вип'ячуючи очі. 
Після греблі — міст. 
Бистра, весела річка Случ. В брід моста не минеш,— об'їхати до другого — накласти 15 верстів. 
Страшний острожецький міст. Кого хоче злякає.
На підгнивших палях перекинуто дві соснини. На цих соснинах зложені в ряд жердки аршина три завдовшки. Прорвала з боку землю вода,—хто-то загатив шматтям, накидав трісок. 
В'язне кінське копито! 
Коняка дико озирається, боязно ступає на міст: — життя і їй дороге. 
Міст трясеться. Від наступу копит жердки покручуються, два сажні знизу суворо шумить вода, зверху... за небо не ухопимся. 
І хреститься дядько, згадує жінку та дітей. 
Так було рік тому. Тепер—ще гірш. Старіє і міст і лайка. 
Якась переведена була праця Баранівським РВК'ом по налагодженню доріг, нових мостів?! 
Але цього „чортового мосту" чогось не налагодили. Збудували містки через річки, що після дощу біжать. 
А тут... 
Річка Случ не засохне, вода не збіжить. Чого-ж чекає Баранівськиїі РВК?
Подорожній.
