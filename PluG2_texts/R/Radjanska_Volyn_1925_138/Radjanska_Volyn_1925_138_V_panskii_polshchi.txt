В ПАНСЬКІЙ ПОЛЬЩІ.
По в'язницях- катування політув'язнених.

В сенаті при обговоренні бюджету міністерства юстиції виступила Лівчанівська, яка протестувала проти того, що політичні процеси відбуваються при зачинених дверях. Лівчанівська вказала, що стан в'язниць жахливий. В'язниця в Луцькому складається з 4-х кімнат, з яких четверту відведено спеціально для катування. Характерно, що з протестами проти польської юстиції змушена була виступити навіть Лівчанівська, що в свій час доносила прокурору на комуністів. Комуністична фракція парламенту внесла запитання з приводу хінських (китайських) подій. Фракція запитує, чи готовий польський уряд, відповідно волі широких мас Польщі, протестувати проти замаху на незалежність Хіни (Китаю). Голова парламенту не прийняв запитання компартії.
Напередодні загального страйку сільгоспод. робітників. — Поміщики організують штрейкбрехерів. 
В зв'язку з майбутнім загальним страйком сільсько-господарчих робітників — спілка польських поміщиків закликає , до організації штрейкбрехерів (страйколомів). Поміщики вказують, що страйк призведе до фінансового краху Польщі. Польські фашисти обіцяють поміщикам свою допомогу.
