„Охмадитко" Баранівське
Щось не хочуть в Баранівці ясла закладати.
Ви думайте, що доглядати дітей де так собі? 
Приміром, у Палажки найшлась Орися! Скільки ото сил треба витратити, поки вигодуєш? 
Купати, крайками сповивати, золою з крахмалю пересипати — скілько то раз перетягнеш її лівою ніжкою аж до носа щей прицмокнеш, щоб росло рівно не клякло і не горбатіло. 
А воно кричить, аж заходиться.. Чи то сміється чи то плаче? Хто його зна...
Як плаче, то, по „предопределению судьби” бабою Рибачкою буде дуже люте і заїдливе. Стережись, мати, як виросте. 
Грицько, чоловік Палажчин, що до заводу ходить, прийде з роботи і  давай ото агітувати про якісь ясла та про охмадитко. 
Орися вже всміхається й ніжками дригає впізнаючи батька.
«Рости, рости, донько на дитмайданок  віддамо, а то он висмоктало матір, очі повикачувались. 
А далі: 
Росте Орися, підцибує. 
Чи побігти куди, чи понести — посадив у візок на двох колесчатах за дишля приладнав старе путо і — по вулиці... 
Курява йде... 
Вчепляться ще з десяток дітвори: женуться, кричать, возок на аршин підстрибує. 
Орися верещить! Чи то сміється, чи то плаче... 
Це, гляди, вже й стали. Льолі в руки і ла-та-та по калюжі... 
І так весело і так... гірко, Навіть сонце заливаючись Орисьчиним сміхом, „ чи то сміється, чи то плаче ”... 
А руки, а ноги... як у шахтярів.
Веселий наш охматдит. 
Винесеш його в поле. Жнива. Ну  звичайно, не дбаєш. Спина в тебе, як на «шарнірах» ходе то вгору, то вниз, а горстками колосся втираєш піт. 
Сонце пече... Сонце шкварить. 
А Орися шкварчить. Холодочок з снопків. На стерні радюжка, - а на радюжці Орися закутана туго-туго, а важкі колосочки низенько прихиляються до неї і своїми вусами цілують запріле Орисчине личико. 
Як починає верещати, вхопила мати кіляшок і в рот трішки „розведеної” — зараз заспокоїться, засне... 
Всунула в рот соску з розжованим хлібом і пішла знов жати. 
Жнеш... забуваєш.—Ориська вже не плаче. 
А тут, кажуть що охорона і догляд дітей це найголовніша роля матери і громади. 
Хіба потрібно утворювати для цих Орисьок ясла та майдани? Правда, Баранівко, не слід.
Мурза.
