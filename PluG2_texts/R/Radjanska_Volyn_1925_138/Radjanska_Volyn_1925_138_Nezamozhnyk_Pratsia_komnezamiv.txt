Праця комнезамів.
Треба підштовхнути. 
Ще в 1923 році при Балярській сільраді з'організувався комітет незаможних селян. 
До 24 року робота КНС проходила гаразд. А далі поволі почали виходити зі складу організації кращі робітники. Змінили й голову КНС. Теперішній голова далеко уступає в своїй роботі старому. До організації почали влізати заможненькі господарі. 
З району ніхто не заглядає, не стежить за роботою нашого комнезаму, не виправляє хиб. 
А їх є чимало. 
За прикладом КНС чим-раз гіршає КВД. 
Треба й його підштовхнути. 
Селянин.

Солотвинський КНС. 
Нощодавно (в квітні) відбулися перевибори президії КНС. За постановою РайКНС голову нашого комнезаму було усунено за піяцтво, непрацездатність й багато инших вчинків, що плямували незаможницьку організацію. 
За цілий рік свого головування він тільки й знав, що піячив щодня. Збори не провадились, жадної роботи не було. 
Але й нова президія, здається, не краща за стару. 
Во всякому разі треба порадити їй взятись за вперте запровадженна в життя постанов останнього пленуми комнезамів. 
Трошки напружитись і робота піде. 
Незаможник.
