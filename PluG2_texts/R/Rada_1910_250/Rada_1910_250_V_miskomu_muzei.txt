В міському музеі.
Шевченківська виставка. Упорядчики виставки художницьких праць Т. Шевченка (з нагоди 50-літніх роковин його смерти) зібрали насамперед відомости про ті твори Шевченка, про які вже згадувалося коли небудь в пресі. Окрім того впорядчикам пощастило довідатися і про артистичні твори Шевченка, зовсім ще не відомі в літературі. На виставку вже починають надходити Шевченкові малюнки. Між иншим надіслано дуже гарний портрет хлопчика, зроблений олівцем, з власноручним підписом Шевченка і датою 1858 р. 
Художницькі твори Шевченка розійшлися по багатьох збіраницях, приватних і громадських музеях. Де-які з них, напр., Тредьяковська галлерея, Історичний музей, збіраниці Цветкова та Остроухова, звичайно, не згоджуються посилати на виставки свої картини і тому доведеться задовольнитися хоч фотографичними знімками зібраних там Шевченкових творів. 
Таким чином окрім орігінальних праць Шевченка (олійні образи, акварелі і рисунки), на виставці будуть і фотографії його творів. 
Цікавий дар музеєві. Мировий суддя м. Ходоркова (еквирського повіту), Іван Микитович Дашкевич, подарував музеєві у Київі велику бронзову статую „Справедливість", що до 1811 року стояла на київській міській ратуші. В одній руці „Справедливість" держала меча, а в другій-вагу. На підставці статуї вирізано такий напис: „Зделана 1777 года декабра 20 за правленій гпдина надворнаго совѣтніка войта григорія сидоровича пивоварова бурмистра димитрія александровіча и райцы николая леонтовіча". Під час великої пожежі, що була у Київі 1811 року, статуя ця впала і значно попсувалася. 
Виставка В. Г. Кричевського. Перед різдвяними святами в київському міському музеєві має бути виставка картин, рисунків українського орнаменту, архитектурних мотивів відомого українського архитектора В. Г. Кричевського. Виставка має бути ду же цікавою. 
Виставки художників Раф. Шварца і Г. К. Лукомського. Зараз в міському музеї виставлено праці двох талановитих художників - образи й скульптура Рафаеля Шварца (на верхньому поверсі) і архитектурні рисунки та етюди Г. К. Лукомського. 
З творів Шварца визначаються талановиті скульптурні роботи (одну з них за високу ціпу куплено й подаровано у власність музею). 
Між ескізами Лукомського є багато дуже інтересних. Лукомського звуть „Левітаном города". Иого малюнки старовинних будівель —це не мертві рисунки, а повні глибокого інтімного переживання самого художника. Од його праць віє духом тої епохи, до якої належить та будівля, ескізи якої подає д. Лукомський. Архитектура середніх віків, італійська, французька, німецька, польська, великоросійська, українська (Київ, Чернігів) — кожна з них має в д. Лукомському свого поета-лірика.