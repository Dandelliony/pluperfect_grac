На біжучі теми. 
Л. Толстой у келії.
До нього тихенько підкрадається репортьор. 
Ти хто такий? —Я репортьор 
Прибув зумисне вас спитати: 
З яких скажіть, будь ласка, пор 
Прийшло на думку вам тікати: 
Яка була цьому причина, 
І хто примусив вас втікти! 
Свої, чужі, уряд, дружина... 
— Такі уїдливі, як ти! 
З того часу, як став великий— 
Не знав спочинку я ні сну, — 
Бо йшли жінки і чоловіки, 
Вели розмову всі одну: 
„Скажіть, будь ласка, як ви спала? 
Що вам готують на обід? 
Чи „Гавдеамуса" читали, 
Що написав наш Леонід? 
В якій годині ви встаєте? 
Кому ви пишете листи? 
Чи ви холодну воду п'єте? 
Як щастя —істіну найти?..."— 
Отак знущались надо мною 
Мої прихильники що дня; 
Не знав ніколи я спокою, 
Душа роз'ятрена моя... 
Іди од мене раб шкодливий, — 
Навіщо здався я тобі... 
Тепер я — вільний і щасливий— 
Не покажуся більш юрбі.

Телеграма репортьора: 
У три години п'ять хвилин 
Застав удома я Толстого; 
Сидів у келії один, 
І я зайшов туди до нього. 
Ми з ним п'яніли од розмов. 
Прохав й надалі заїзжати, 
Щоб там одному не скучати. 
Я обіцявсь; поїду знов... 
             П. Михайлович.