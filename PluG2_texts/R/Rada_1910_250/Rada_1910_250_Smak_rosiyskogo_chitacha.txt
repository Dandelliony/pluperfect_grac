Смак російського читача.
Захоплення російського читача „пінкертоновщиною" нарешті минається. Це яскраво доводиться цифрами, найбільш переконуючим аргументом у всіх питаннях. 
Відомий видавець д. Мартинов випустив недавно цікаві статистичні таблиці російського книжного видавництва. 
Ці таблиці виясняють багато де чого цікавого, — хоч-би, наприклад, помилковість присуду багатьох дуже серйозних критиків, котрі запевняли, що тепер час „перепроизводства книжнаго рынка". 
- Людність Російської імперії, — каже Мартинов, — складається з 155 мільйонів душ. З них грамотних тілько 41 мілійон.
Тепер, по статистичним дослідам російського видавництва, на 41 мілійон грамотних видано 71 мілійон примірників книжок. Значить припадає менш ніж по 2 книжки на одного грамотного. 
Видання цих книжок обійшлося 25 милійонів, на кожного грамотного по 59 коп. 
Взагалі, виявляється не „перепроизводство", а навпаки, недостача книжок навіть для такого малого числа грамотних, школярів та шкіл, які є у нас в Росії. 
Про розмір нашого книжного ринку можна судити по нижче наведених цифрах: у виданню книжок за 1908 рік брало участь 268 великих фірм, 1,067 окремих авторів та випадкових видавців, що видали 7,047 творів. Крім того 9,225 творів видали особи невідомі, себ то такі, що не поставили, через що небудь, свого призвіща на книзі.
 - На жаль, каже „Пет. Газ.", наші вчені та державні інституції виявляють цілковиту неуважність до бібліографії та статистики видавництва. Російське видавництво в теперішні часи стоїть на такім розвитку, що результатами бібліографії та статистики дуже зацікавлені усі инші держави і попит на російські книжки за кордоном дуже значний. 
Цікаво між иншим, що в порівнянні з 1908 роком попит на „пінкертоновщину" знизився на 4 мілійони примірників. 
В 1908 році було видано 12 мілійонів примірників, таких творів, а в 1909 р. — тілько 8 мілійонів.