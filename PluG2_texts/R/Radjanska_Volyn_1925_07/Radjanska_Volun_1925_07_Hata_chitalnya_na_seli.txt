
ХАТА-ЧИТАЛЬНЯ НА СЕЛІ.
Не читальня, а щодня в Н. Чарторії. Рогачівська  хата-читальня краще става працювати. Ново-Чудовська – закладає. Петрашівська хата – читальня.
Хата – читальня при Чатрорійській дозвідній станції заклалася недавно Восьмого листопаду вона урочисто відчинилась , але ж швидко після цього й зачинилась, а відчинялась шорна майстерня.
Там де мали по столах лежать книжки, газети, там валяються кавалки шкури, наляпано болота, лежить дранця. Шматки мотузків та інше таке. Сморід такий, що зайти не можна й до того всього в кутку стоїть червоний прапор, а по стінах вісять портрети революційних ватажків. 
Сором робіткому за таке відношення до освітньої установи. 
Червоний метелик.
Хата – читальня в с. Рогачові, Баранівського району, відчинилась ще влітку але ж  справжню працю почала після того, як переобрали сельраду. Тепер хата – читальня має 140 членів й більша половина з них незаможники. Мало охопила вона жіноцтво, але цю свою політику виправить незабаром.
Організувалось уже 3 гуртки. Один з них гурток читців газети. Драматичний гурток своїми виставами хоче збільшити кошти хати – читальні бо тепер кошти невеличкі й немає змоги збільшити книгозбірню. 
Хата-читальня майже не отримує порад та допомоги одсельбудинка.
До того як склались гуртки, в хаті-читальні Нового Чуднова не було жадної праці. Розворушили працю й зацікавили селянство гуртки. Тепер часто влаштовуються вистави, доповіді, лекції що на них багато селян ходять, разом отримуючи знання та розвагу.
До цієї осені Листавська сельрада нічим не відріжнялась від решти сельрад Словачаншини, хіба лише тим, що вікна в школі майже цілий рік було позабивано дошками. Культирний рівень села – досить низький.
Восени в Листвині відбувся цілий «освітній переворот». Відібрали церковний будинок для школи. Старий шкільний будинок наново полагодили. У ньому розташувалась хата – читальня, що зразу ж склалась і має шістдесят членів. Дістали столи та лави. Голову вибрали з членів комнезаму.
Трохи тяжко з книжками. Але ось голова райвиконкому обіцяє офірувати з своєї власної книгозбірні. Листвинське лісництво бере шефство над хатою – читальнею й дарує їй книгозбірню з 100 книжок.
Молодь селянства не натішиться цією сільською новиною.
