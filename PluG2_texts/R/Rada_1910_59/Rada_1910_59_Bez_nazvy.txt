Стою й дивлюсь, як лід іде... 
І шпарко з клекітом пливуть шматки льодові... 
Нема ладу... як між людей 
Нема ні згоди, ні любові!
 На кригу крига насіда
 І з лютістю одна другую розбиває...
 А всіх одна несе вода 
 І доля всіх одна чекає! 
Усі під сонечком ясним 
Розбиті в межах берегів вони потають... 
Не доплисти до моря їм—
Де правда й воля теж не знають!
 Як би громада ця була
 Без шпаркости і лютости, а згоду мала:
 Хоч би частина доплила
 І на просторі б погуляла! 
Хоч може б день прийшлось гулять, 
А далі сонечко нехай би й ростопило: 
Не страшно буде помірать, 
Бо й помірать на волі мило!
 Як криги ті оттак і ми:
 Без одностайности живем і тільки плачем!
 Брати! Не збудемось без згоди тьми,
 І волі й правди не побачим! 
Стою й дивлюсь, як лід іде...
Як бьють самі себе оці шматки льодові...
Невже ж і у житті людей 
Не буде згоди і любові?!
 П. Васильків.