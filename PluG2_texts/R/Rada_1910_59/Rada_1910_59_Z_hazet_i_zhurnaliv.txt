 Вчора тільки надійшли газети з далекого Сібіру за 26 февраля і з них ми довідуємося, що земляки наші на чужині не забули роковин смерти українського велетня—яка ж ганьба після цього тим нашим землякам, що працюють в місцевих російських газетах і прогавили, а може й свідомо не обізвалися ні одним словом в Шевченкові дні! З томських газет пишуть про Шевченка „Сибирская Жизнь" (№ 46) та „Сибирскіе Отголоски" (№ 33). „Сиб. Жизнь“ між иншим каже: „біографію поета ми не будемо переказувати, бо її знає кожна грамотна російська людина. Нагадаємо тільки, що з 46 років свого життя поет 34 роки пробув у неволі (24 роки був кріпаком, а 10 років у москалях в засланню за свої їдеї). Цікаво, як ставляться до творчости Шевченка закордонні критики. Польський письменник Ватаглія каже: ознайомиться з Шевченком-річ не зовсім то легка. Це —воскреси- нової української ідеї, яка в його особі вийшла з самого лона України. Шевченка знає не сама тільки інтелігенція, знає свого кобзаря й народ український. Його думи й пісні стали народніми; їх весь український народ співає як свої власні". На думку німецького критика Обриста Шевченко, як поет, невтомно працював над емансіпацією нижчих класів своєї отчини. І вже навіть цього досить для того, щоб він придбав славу благороднього співця на довгі роки, — особливо ж коли згадати, на яку силу ворожих до свободи елементів мусів був він наткнутись. Як і всі апостоли правди, Шевченко повинен був покласти своє життя за правду, і його слово, покроплене кровію його серця, тим більше набуло сили, тим глибше проймає людську душу, тим ясніше світиться серед ночі, яка оповила його батьківщину". З французьких письменників нам відомі—каже „С. Ж " думки про Шевченка тільки Е. Дюрана та Францоза. Е. Дюран каже: „трудно знайти у всій новій історії щось подібне до того літературного відродження, яке зачепило найглибші основи великої народности. Не знайти другого поета, до якого неписьменний навіть народ ставився б з такою любовію; з останнього можна зрівняти хіба тільки той потяг, що тягне народ до своїх релігійних святощів". Пошану українського народу до пямяти Шевченка французький критик ставить поруч з тою любовію, яку проявляв освічений француз до памяти Вольтера і „те, що у нас люде освічені, шануючи память Вольтера, те на Україні робить простий сірий люд: могила Шевченка ніколи не буває без одвідувачів". Францоз каже, що „в Шевченкові українці придбали собі свого народнього генія. Шевченко такий же многосторонній, як і українська народня пісня, і, тільки маючи це на увазі, ми розшукаємо джерело його творчости. Муза його не більш не менш, як одухотворені й злиті в одно ціле поетичні пориви народньої душі. В Шевченкові замучено не тільки найкращого співця українського народа, а й поета найвищої абсолютної цінности. Його поетичний хист не міг розвернутися у всій своїй красі, але й те, що він зумів зробити, забезпечує йому вічну славу. Всі форми його творчости рівноцінні: однаково чарує він нас і як співець поетичної свободи, і як співець епоса, і як співець кохання, і як людина, котра навіть соціальні відносини зуміла вставити в рамки поезії. Це поет, якому пощастило об'єднати в собі всі суперечности форм і при тім в такій повноті!" Шевченко більше ніж український поет, —ним повинні дорожити всі люде. Ні одної фальшивої струни нема
в його поезії,—"у нас нема зерна неправди за собою", — казав він своїй музі, і це правда. Нема в його й одного слова, яке суперечило б гуманізмові і загально-людським прінціпам" .
„Сиб. Отголоски" в теплонаписаній чималій статі про Шевченка кажуть, що „Шевченка українці шанують не тільки як поета, а й як члена „Кирило-Мефодієвського брацтва", яке ставило своєю метою федеративне об'єднання славян на ґрунті строгої пошани національних прав кожної народности, чим це брацтво різко одрізнялося од сучасних крикунів славянофілів"... „Бувши поетом України, — пишуть „С. О.“ далі, — Шевченко разом з тим був і поетом всього славянства. В букет скарбниці загальнославянської культури Шевченко поклав роскішну квітку України і через те, що Шевченко не асімілірувався—букет став ще роскішніший" .