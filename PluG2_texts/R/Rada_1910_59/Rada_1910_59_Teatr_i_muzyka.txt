Театр і музика. Український театр.
„В липневу ніч". Трьох-актна пьвса Горчинського дуже нагадує по змістові „Нікандра Безщасного", що раніш йшов в театрі д. Садовського. Тільки художня вартість цеї пьеси безумовно більша і вся вона оповита легким фльором поетичної липневої ночі. Навіть найгостріші драматичні моменти автор зглажує мягкими штрихами, або геть їх виносить з очей глядача і таким чином лагідно підготовлює його до центральної драми, але й після неї почувається, що все лихе тут минеться і згодом настане лад, а може й щастя, порушене до того вередливою долею. Звичайно це —солодень- елемент мелодраматизму, особливо для нас, що привикли до грубоватих старих українських драм, де неодмінно б'ють глядача по нервах вбивством, кров'ю, самозгубство тут же на очах. І в цей час, коли театральна публіка так боїться тяжких драм на сцені, коли вона все шукає легких комедій, як і приходиться ставити драми, то, звичайно такі пьєси, як „В липневу ніч" дуже зручні для цього. Через це можна тільки хвалити поновлення вистав цеї пьеси в театрі М. К. Садовського. Режіеерська постановка її прекрасна, артисти, за деяким винятком, грають гарно, продумано. Як би не було зіпсовано павзами початок першої дії, то весь спектакль можна було б вважати бездоганним. Д-ка Ліницька роль Ягни вела високонатистично від самого початку до кінця. Сцена між нею і д. Мар'яненком (дідич Моронський) в першій дії — художній шедевр. Такі ж прекрасні моменти були в другій і особливо в третій дії між нею і д. Садовським (Ігнац). Гарно задумана і виконана роль „дурника" Антося Нецноти д. Петлішенком. Зразкова і правдива постать економа Пивницького в виконанню д, Паньківського, д. Захарчук переграв маляра Левича, а д. Верховинець не дограв композітора Маульського. До того ж обидва не знали як слід ролів. Д. Березовському ми радили б грати Лагоса простіше, не надаючи йому тих „анатемських" рис. Прекрасна пара Ковалів—д-ка Марченко і д. Милович, гарні Гадула і Гадулиха—д. Ковалевський і д-ка Полянська. Імпозантна фігура громадського діяча Віренцького в виконанню д. Вільшанського. Треба звернути увагу, що мало „грають" на сцені хлопці і дівчата, мало в них рухів, мало життя. Дівчата так зовсім сонні. Зазначуючи ці невеличкі хиби позавчорашньої вистави „В липневу ніч", мусімо сказати, що загальна художність вистави безперечно висока, це одна з кращих перекладних пьес, виконується артистами з настроєм і серед нашої публіки вона повинна мати успіх. Треба ще завважити, що в пьесі бере участь шостилітній „артист" Кость Колесник; він грає хлопчика Войтуса дуже сміло і в повному ансамблі з старшими артистами. Публіка його щиро вітала.
 А. Вечерницьний.

Шевченківський концерт київської „Просвіти". Сьогодня в київському театрі б. т-ва „Грамотности" київська „Просвіта" впоряжае великий що-річний концерт з нагоди 49 роковин смерти Тараса Шевченка. На концерт приїздить славнозвісний артист Марко Лукич Кропивницький. М. Кропивницький декламуватиме Шевченків вірш: „Думи мої". Співатимуть хори —„Просвіти", труппи М. Садовського та студентів університету під орудою А. Кошиця. Візьмуть участь такі артистки й артисти: Болотинська (скрипка), Бєляєва-Тарасевич (волинські народні пісні), Воронець (спів), Верховинець (спів), Лозинська (спів), Карлашов (спів), Сухаренко (спів), Старицька (деклям ), Фурдецький (снів), Удовенко (спів), Шило (спів), Яковлева (спів). Вступне слово скаже Л. М. Черняхівська. В фойє театру продаватимуться книжки „Просвіти" й звірятимуться жертви на пам'ятник Шевченкові.
Добродійний концерт. Сьогодня, 13 марта, в залах купецького зібрання відбудеться концерт баль, увесь чистий прибуток якого піде на користь незаможніх студентів київського політехничного інститута. В концертнім одділі візьмуть участь д-ки Валицька, Воронець, Воронцова, Морська, Рєпіна та д.д. Гандольфі, Ліпман, Орлов-Чужбінін, Роговий і Рубінштейн.
Труппа І. Курбського. В м-ку Корці, на Волині, з февраля місяця грає „русско-малорусская" труппа І. М. Курбського. Там вона зостається на ціле літо.