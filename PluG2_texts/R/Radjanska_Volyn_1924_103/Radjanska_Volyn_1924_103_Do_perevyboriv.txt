До перевиборів міськой ради. Збільшити кількість жінок – робітниць.
Приступаючи до виборів нового складу міськради, потрібно продивитись минулу її роботу, зробити підсумок діяльности кожного з її членів. Безумовно, що найцікавіш за все буде продивитись працю недавно притягненої до суспільної роботи сили — жіноцтва. Незначна кількість трудівниць була обрана до минулого складу міськради —її було лише 14 відс. Але в повсякденній практичній роботі ці жінки виправдали своє обрання.
Секції міськради мали члена — жінку найліпшим своїм відвідувачем, — жадна не залишилася без обовязків. Визнаючи потребу в придбанні загального розвитку, знань радянського будівництва, жінки не пропускали ні одного навчання секцій та гуртків. Пам'ятаючи про обовязки представника робітничої класи в своєму керуючому органі, жінки були найбільш ретельними виконавцями тих чи инших кампаній. Активність жінок—членів міськради значно зросла це можна сміливо констатувати порівнявши їхню діяльність за перші місяці й тепер, наприкінці, перед виборами. З задоволенням можемо ми сказати що завдання збудження жіноцтва, притягнення його до суспільної діяльности нами виконується.
Поступово від перших слакдів міськради де було по 1-2 жінці, ми досягнули 14 відс. Але це ж дуже мало. Трудівниці складають не меншу (коли не більшу) частину населення то ж відповідним мусить бути й іхнє представництво по своїх радах. Ми не беремо зразу найбільшого пам'ятаючи про необхідність поступово, але міцно відвойовувати жінку від темряви минулого. На свій 'обовя вок покладаємо ми в цих виборах, що мусять цими днями відбутись, провести до членів міськради 25 відс. жінок. За минулі роки обирали ми тільки жінок-робітниць, а в цьому—належить нам притягти ще нову силу — дружин робітників- Безумовно, що тільки уважливе відношення виборців на місцях дасть змогу виконати це завдання. Треба пам'ятати на кожному виробництві, в кожній установі, по профспілках, що нас цікавить не лише кількість жінок - членів міськради, але й їхня здібність бути гарним представником. Треба обирати не для „меблів", а тих, що вже сами прагнуть до участи в будівництві, тих, що зможуть виправдати призначення члена міськради. Луговиківна.