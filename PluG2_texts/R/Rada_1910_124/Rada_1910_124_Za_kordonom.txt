За кордоном.
КОСТЯНТИНОПОЛЬ, 1. Морським міністром призначено бувшого воєнного міністра сенатора Саліха-пашу. 
Вияснилось, що катастрофа з поїздом на лінії Костянтинополь-Софія, біля Лулей Бургаса, сталась через злочинців, які зробили замах на принця. Злочинці розгвинтили рельси, думаючи, що принць проїде тієї ночі, але помилились. З поранених підчас катастрофи померло 7. 
НЬЮ-ІОРК, І. Авіатор Гамільтон перелетів з Нью-Іорка через Трентон в Філадельфію. 
МОНРЕАЛ, 1. В редакції „Family Herald‟ сталась пожежа. Згоріло 40 женщин, що служили в редакції. 
ВІДЕНЬ, 1. Офіціяльно спростовується чутка про те, що королевича Георгія вигнано з Сербії. 
В Лобниці, біля Львова, грім убив трьох жінок, що робили в полі. 
ВІДЕНЬ, 1. Турецькі почтові інституції, наперекір міжнародній почтово-телеграфній конференції, одмовляються приймати листи і посилки адресовані в Грецію. Греція буде вимагати цими днями міжнароднього втручання. 
ПАРИЖ, 1. Трамвайна забастовка в Парижі все збільшується і загрожує охопити всі транспортні підприємства.
ВІДЕНЬ, 1. Турецький уряд заборонив вчити в албанських школах албанською мовою. Вчити будуть тільки турецькою мовою. 
ВІДЕНЬ, 1. На засіданні палати депутатів підчас промови українського посла Пігуляка, що гостро осужував русофильські етремління на Буковині і Галичині, між оратором і русофилом Марковим почались суперечки. Марков послав до Пігуляка секундантів. 
ЛОНДОН, 1. Агентство Рейтера повідомляє, що французький уряд запропонував англійському скликати в Лондоні конференцію в справі критського питання. Англійський уряд обмірковує цю пропозіцію. 
КОСТЯНТИНОПОЛЬ, 1. Повернувся з подорожі турецький наслідник разом з міністром закордонних справ Ріфаат-пашею. 
ПЕТЕРБУРГ, 1. В Софії арештовано 20 офіцерів місцевого гарнизону, які протестували проти пробування турецького наслідника в Болгарії. 
ПАРИЖ, 1. Була сутичка між поліцією і трьохтисячним натовпом забастовщиків—робітників мебльової фабрики. Серйозно поранено чотирьох агентів. Багатьох арештовано. 
ПЕТЕРБУРГ, 1. З Пекина прийшли звістки, що повстання росте і набірає антиєвропейського характеру. В Люнені три європейських місіонери і дев'ятнадцять американців сидять в облозі і голодують. Дім, де вони сидять, оточила юрба повстанців, які загрожують чужоземцям смертю. Уряд не вживає ніяких заходів. В Ханькоу повстанці хотіли на джонках напасти знишка на міжнародню ескадру. Ескадра стріляла в повстанців і вони повтікали в море. За ними з міжнародньої ескадри послано погоню. Дуже можливо, що держави візьмуть участь у втихомиренні повстання.





