ТЕЛЕГРАМИ
(та останні вісти з газет).
Проект 166 депутатів про скасування межі осілости.
ПЕТЕРБУРГ, 31. За підписом 166 депутатів внесено в Думу проект скасування межі осілости для євреїв. В пояснительній записці між иншим сказано, що в проекті про недоторканість особи єсть обмеження для євреїв в праві вибірати місце для життя. Уряд розуміє ненормальність цього обмеження. В пояснительній записці до цього проекту міністр внутрішніх справ пише: „Питання про обмеження євреїв ставилось в урядовій комісії, яка визнала, що ініціятива скасування цих обмежень має йти не од уряду, а од Думи“. Визнаючи, що межа осілости суперечить октябрському маніфестові, що обмеження осілости—обмеження принижуюче і робить шкоду державі, що при „черті“ деморалізується адміністрація, бо євреї з чисто економичних причин переступають цю „черту“ і цим дають адміністрації привід брати хабарі, — автори проекти пропонують скасувати межу осілости. 
Первим підписався під проектом Караулов, другим Хомяков. Далі багато підписів октябристів, між иншим: Хвощинського, Клименка, Искрицького, Глібова, Голіцина, Каменського, Протопопова. Підписались також і німці октябристи.
