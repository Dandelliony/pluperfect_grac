Відгуки парламентського життя.
ПЕТЕРБУРГ, 31. Гучков літом складає з себе обов'язки предсідателя Думи, бо буде одбувати кару за дуель з Уваровим. 
Підкомісія по законопроекту про виділення Холмщини постановила 5 голосами проти трьох перейти до постатейного читання. Постатейне читання одклали на осінь.
Комісія по народній освіті ухвалила асігновку милійона карб, на збільшення жалування вчителям духовних шкіл. 
Ходить чутка, що в осени буде внесено в Думу проект про заміну в судових палатах сословних представників присяжними засідателями. 
Праві депутати виїзжають в Холмщину в четверг. В національному клубі записуються всі, хто хоче їхать. 
Бюджетна комісія вдруге одхилила асігновку на будову воєнно-історичного музею. Асігновку 14 милійонів на оборудуваяня морських заводів ухвалено. Гроші постановлено видати не морському департаментові, а казначейству, обов'язком якого буде платити борги тільки по провірених ордерах міністерства. 
2.000 казанських купців-мусульман телеграфно просять Державну Думу ухвалити в третьому читанні поправку про святкування мусульманами-купцями п'ятниці замісць неділі. 
