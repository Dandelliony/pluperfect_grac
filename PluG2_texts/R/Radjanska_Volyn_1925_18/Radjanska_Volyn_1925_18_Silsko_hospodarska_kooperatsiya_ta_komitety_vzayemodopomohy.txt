Торгівля й кооперація.
Кооперація на місцях
Сільсько-господарська кооперація та комітети взаємодопомоги.
На селі часто-густо існують поручення товариства та комітети взаємодопомоги. З боку здається, що вони провадять одну й ту ж працю: і та й друга організація видають позики господарством, організовують прокатні пункти, постачають насінням, реманентом, худобою й т. п. Та отже придивившись краще, зобачимо, що кожна організація має свою роботу. Кооперація допомагає поліпшенню й розвиткові селянського господарства. Вона налагоджує збут, постачання й привчає до спільного громадського господарювання. Але кооперація працює на позичені кошти, які вона повинна повернути. Вона може давати позики лише тим селянам, які зможуть у строк повернути одержану позику. А на селі ж є господарства, що за роки війни так знесилилися що не тільки не зможуть повернути в строк позики, але й не можуть поручитись за вчасне повернення її. Їм потрібно ще на ноги встати завести хоч би найнеобхідніший реманент. Отута й став в пригоді комітет взаємодопомоги. Комітет взаємодопомоги провадить працю на кошти, частину
яких нікому не потрібно повертати. А тому комітети взаємодопомоги можуть допомогати найбіднішим розваленим господарствам, допомагати їм устати на ноги, не попадаючи в залежність до куркуля чи крамара. Комітет взаємодопомоги ставить зруйновані господарства на ноги, потім утягує їх до кооперації, вносить за бідних паї й допомогає організовувати кооперацію там, де її ще нема, дає позичково частину своїх коштів кооперації, щоб зміцнити працю останньої. Для комітетів взаємодопомоги така праця необхідна, тому що иначе не матиме користи допомога останніх. Кооперація теж повинна допомагати комітетам взаємодопомоги: відраховувати з прибутків до фонду взаємодопомоги, утягувати організованих маломіцних господарів до правління та ревиз. комісії й організовувати комітети взаємодопомоги там, де їх ще нема. Спільно, кооперація й комітети взаємодопомоги, втягнуть до громадської справи середняцьке та незаможницьке селянство й виведуть на шлях до кращого життя. М Р.
