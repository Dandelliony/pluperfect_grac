Селяни вирішили підтримати кооператив.
У с. Янушівці, Пулинського району, споживчий кооператив існує з 1923 р Спочатку в ньому було 50 пайщиків які склали 36 карб. та 200 пудів жита пайового капіталу.
Правда, що кошти це були невеликі, але як-би було добре правління, то можна було б збільшити капітали т-ва. Бувший голова правління Домославський, який про громадський кооператив не дбав, а дбав лише про власну кешеню,—замахлачив чимало громадських грошей.
При обстеженні т-ва виявилося, що по рахівничих книжках зовсім не значиться кредиторів приватніх на суму 132 пудів жита, 20 карб, і дебіторів-130 пудів, 22 карбованців.
Ці гроші не відомо де поділися. З грудня 1924 року обрано нове правління, яке працю повело краще, але йому довелося росплачуватись за гріхи старого правління.
Пайщиків зменшилося до 30 ти чолов., тоді як у селі є до 1000 чол. дорослого населення.
Значить т-вом кооперовано лише 4 відс. Населення. Згідно статуту цей кооператив існувати не може, бо необхідно, щоб він мав не менш 50 пайщиків.
Після обстеження були скликані загальні збори пайщиків і непайщиків—селян.
Зборам було запропоновано ліквідувати коопеоатива, бо він не мав прав на існування.
Але селяни, які були на зборах, ухвалили постанову, що вступлять усі 140 чол. пайщиками і внесуть паї по 3 карб 50 коп. та вступних по 50 коп.
Коли всі 140 чол. внесуть пайові та вступні внески, то це складе 560 карб Може ця сума й не реальна, а все ж таки може хоч на половину вона реалізується.
Тільки постанова селян врятувала Янушівський кооператив. Райспілка вхвалила залишити Янушівське т во і жде виконання селянської постанови.
В Ващук
