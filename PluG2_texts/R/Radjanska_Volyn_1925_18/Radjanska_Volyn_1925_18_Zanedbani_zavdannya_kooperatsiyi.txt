Занедбані завдання кооперації.
Придивляючись до праці сільських кооперативних організацій, — можна помітити, що більшість з них ударилась в один бік праці-в торгівлю.
Громадські ж завдання кооперації занехаюються і в життя не провадяться.
Чому наші сільські кооперативи часто не мають авторитету серед селянства? Для прикладу візьмемо Вороб'ївське т-во , яке в економічному розумінні є одним із найміцніших.
Це т-во має ріжні господарчі знаряддя, постачає позики селянам, словом, провадить працю не кепсько.
При таких умовах, вдавалось би, що Вороб'ївське т-во повинно користуватися пошаною серед своїх громадян та мати значну кількість пайщиків Але, розмовляючи з селянами ви зразу помітите незадоволення та недовірря їх до правління свого кооперативу.
Пайщкки дивляться на правління цього т-ва як на власників кооперативу.
Чому це так? Як далі я довідався—таке ставлення селян до свого кооперативу виникло по вині правління.
Останнє не провадило ніякої культосвітньої праці серед «всіх пайщиків і кепсько відчитувалося перед ними.
За рік лише дві відчитні доповіді було. При такій постановці справи зрозуміло чому й не довірря вникає.
Я хочу звернути увагу всіх керовників низових кооперативних організацій на те, що необхідно, крім торгівлі та господарчої праці, переводити в життя й громадські завдання кооперації.
Треба частіш відчитуватися не тільки перед пайщиками, а й перед усією сільською громадою.
Тоді тільки зростатиме кількість пайщиків. При чому обов'язково треба давати селянам змогу висловлюватися по доповідях.
Треба уникати таких явищ коли селянин починає балакати з приводу доповіді й по своїй несвідомості висловлюється, може, й не по суті доповіді, але торкається кооперації.
Тут його часто спиняють і доводять, що мовляв, балакаєте не по суті. Такі випадки й спричиняються до того, що селянин дивиться на правління кооперативу, як на власників чи орендарів «кооперативного підприємства». Щоб розвіяти недовір’я селян до своїх кооперативних організацій, необхідно взятися за культ освітню працю.
Кооператив свою освітню роботу повинен сполучати з селянськими будинками, хатами-читальнями, де й ширити кооперативну науку, підносити кооперативну свідомість громадянства.
Тільки таким чином селянин перестане дивитися на кооперативні справи як на чужі, бо зрозуміє, що вони йому рідні.
І. Вісараєв.