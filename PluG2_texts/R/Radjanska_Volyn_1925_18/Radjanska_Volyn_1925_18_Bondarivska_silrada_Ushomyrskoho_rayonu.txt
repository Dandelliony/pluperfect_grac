Бондар’вська сільрада
Ушомирського району
Ця сільрада об’єднала села Бондарівку й Янушпіль. Стара сільрада працювала кепсько, й новій треба виправити всі її помилки та хиби. 
Склалась нова сільрада з середняків та частини незаможників. Поки що од цих незаможників праці не видно, хоч вони й рахуються в комнезамі, але ж мають родичів куркулів та куркульні бояться. На першому ж засіданні після виборів склались комісії, та досі не виявили праці. Найбільше праці припадало на долю земельної комісії – виправити все безладдя в користуванню землею. Але ж тому, що тут прийшлось би мати діло з куркульнею, комісія сиділа нишком та мовчала. Сама то комісія склалась в заможних середняків. 
Довелось району, що придивився до праці нової сільради, призначати за голову робітника, що може й вміє працювати. Після цього праця пішла на краще. Податок по всіх трьох реченцях виконується мало не весь. Але крім податку ще лишилась культосвітня праця й господарська – про неї теж можна не забувати.
Притягнули й комітет взаємодопомоги до відповіді, виявляли його стан поспитали скільки фонду має та дали пораду , щоб хоч раз на місяць до своєї папки заглядав до паперів, що з району прибувають. 
А всю працю в сільраді можна буде тоді виправити, як що район частіше буде заглядати й давати свою допомогу. 
Нутишенко

