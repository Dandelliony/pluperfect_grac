ЩЕ ОДНЕ ВИЗНАННЯ.
Нарешті, після безконечних та безперервних на протязі низки років з боку Японії затягувань, відтягувань, розривів, переривань, з усякого “ благовидного” приводу, переговорів, які що-разу майже вже налагоджувалися,  - РАДЯНСЬКО - ЯПОНСЬКУ УГОДУ ПІДПИСАНО. 
Серед наших перемог на дипломатичному фронті ми маємо право вважати цю перемогу за одну з найважливіших: вона, по-перше, закрілює наше становище на Далекому Сході, зокрема, та в Азії — взагалі, й, по-дгуге, примусить Сполучені Штати Північної Америки остаточно переглянути свої до нас відносини, а Англію— припинити свої вагання. У наслідок перемоги в-осени минулого року провідників японського впливу в Китаї, генералів Чжан Цзо-Ліна й Фин- Ю-Сена, над генералом У-Пей- Фу, який стояв на чолі зграї милітаристів під назвою партії «Анафу», які запродалися англо-американському капиталові, цей останній опинився перед загрозою відразу втратити всі свої позиції в Китаї.
Наступ генерала Сун-Чжан- Фана на Шанхай, про який ми писали в одному з останніх чисел нашої газети, а також раптове “охолодження” Чжан-Цзо- Ліна до нового японо-фильського (“дружнього” Японії) уряду Китая—необхідно розглядати, як заходи англо-американського капиталу проти цієї загрози. А коли до того ж прийняти на увагу, що уряд Болдвин — Чемберлена вирішив усе ж таки будувати, так звану, Сингапурську морську базу (опірний пункт), а в англійській пресі чутно вже розмови про будування там і повітроплавної  бази, то ясно, що Японія повинна була занепокоїтись. Одного погляду на карту є досить, щоб зрозуміти, що оця сама Сингапурська база має на увазі перш за все Японію. Вона, правда,' загрожує також і американським апетитам на Далекому Сході й Великому окіяні. Але, в світлі останніх міжнародніх подій, що йдуть під ознакою об'єднаних “дій” англо-американського капиталу, — така можливість для найблизчого часу є малоймовірною.
І  тому цілком є зрозумілим бажання Японії забезпечити свій тил у Китаї, Кореї та Манчжурії, а звідциль — підписання  угоди з нами. Але також є зрозумілим, що й Америка, й Англія, особливо, захотять мати свої тили забезпеченими. Ми при цьому застерігаємо наших читачів від того, щоб вони нас зрозуміли так, ніби-то наш Союз іде на якусь імперіялістичну комбинацію, яку скеровано проти кого б там не було, з’окрема проти Китаю. Ми в даному випадкові, як нас учив Ленін, використовуємо лише протиріччя між імпеіріалістами Японії, Англії, Америки та инших.
