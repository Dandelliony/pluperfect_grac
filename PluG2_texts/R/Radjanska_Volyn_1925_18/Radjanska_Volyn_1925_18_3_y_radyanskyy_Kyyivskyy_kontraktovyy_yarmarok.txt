Торговельна хроника.
3-й радянський Київський контрактовий ярмарок.
3-й Київськкй Контрактовий ярмарок роспочнеться 22 лютого цього року. Останній контрактовий ярмарок, що відбувся минулого року, дав величезні наслідки. Там було біля 800000 пудів вантажу; операції провадило 118 держустанов, біля 500 кооперативних організацій та 180 приватніх фірм. Загальний торговельний обіг ярмарку досягає 48 мілійонів карбованців. Характерною ознакою того ярмарку було те, що в ньому досить велике представництво було від кооператнвних організацій і переважно сільських кооперативів. Останніх було 425, ясі купували ріжні вироби міста та збували продукцію с.-господарства. Ярмарок —це те місце, де продуцент (виробник) і споживач, продавець та покупець, місто та село зустрічаються віч-на-віч у тих обставинах, що прискорюють і взагалі сприяють обміну крамом. Наркомвнуторг України, дозволяючи відкриття Київськ. Контр. ярмарку, тримається тієї думки, що останній необхідно використати, головним чином у галузі гуртового (оптового) й роздрібного торгу. На ярмарок має бути приставлено багацько ріжного краму, з‘окрема, мануфактури. У біжучому році. Нарксмвнуторг визнав за доцільне дати співучасникам цього ярмарку низку пільг. У звязку з цим позитивно розвязано питання щодо цілковитого звільнення від порівнюючого оподаткування ярмаркової торгівлі; буде також дано пільги що-до залізничо шляхового тарифу, страхування то-що. Ці пільги буде оголошено, зараз же після їх перегляду в відповідних установах м. Харківа та Москви. В процесі організації ярмарку 1925 року знову повстало питання про запрошення на останній закордонців. Розвиток нашої промисловости дає можливість уже цього року виставити на ярмаркові не лише одну нашу експортну сировину, але й цілком виготовлену продукцію. Тому ярмарком звернувся з проханням до Нарксмзовнішторгу, аби було закликано на цей ярмарок закордонців, що є покупцями нашої експортної сировини та нашого експортного краму. До такої справи керовники Наркомзовнішторгу поставилися цілком доброзичливо і вона буде цими днями остаточно розвязана. Зараз ярмарком провадить підготовчу працю що до відкриття Київського ярмарку. Вже робиться ремонт та збільшується площа ярмаркових помешкань, а також влаштовується помешкання для співучасників ярмарку, приїзду яких чекають — особливо ж для селян та покупців з провінції
