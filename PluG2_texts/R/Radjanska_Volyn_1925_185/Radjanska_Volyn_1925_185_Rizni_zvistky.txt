Різні звістки.
Київський Робмед починає влаштовувати профілактурну  профілактика — заходи з метою запопереджувати захорування) зразкову установу, яка провадитиме роботу за оздоровлення робітничих мас і керуватиме всіма профілактичними установами міста. 
У профілакторумі організовано буде нічні санаторії на 60 чоловіка, денні дитячі санаторії на 100 дітей, туберкульозний диспансер і рентгенівський кабінет. 

Незабаром почнеться будова залізничної лінії Харков—Херсон, яка звяже Москву безпосереднє з Херсонським портом. 

Остаточно з'ясовано, що всі машини всесоюзного автопробігу до Харкову прибудуть 23 серпня. У перебігові беруть участь разом 89 легкових машин, 61 вантажних, 21 спеціяльного призначення, 20 мотоціклів. У перебігові беруть участь 5 радянських машин.

Луганська спілка металістів надіслала до центрального комітету спілки 200 карб. на користь страйкарів — хінських робітників. 

Центральна комісія в справі боротьби з безробіттям пустила 6 цегельних заводів, що досі не працювали. На цих заводах працюють виключно безробітні. Незабаром буде пущено ще 9 заводів. 

На адресу Всесоюзного текстильного синдикату відправлено з Італії до Одеси перший пароплав з італійською бавовняною мануфактурою, половину якої призначено для кооперації. 

Мережу ощадних кас на Україні буде значно поширено. До першого жовтня цього року буде працювати до 2500 кас. Каси буде відкрито на станціях залізниць, при елеваторах та зсипних пунктах.
