ГРИЗУТЬСЯ ЗА БОРГИ.
За часів імперіялістичної війни Франція заборгувалась в Англії на 62 міліярди франків (щось коло 24 міліярдів карбованців). Вже від замирення пройшло майже 7 років, але віддавати борги французький уряд не дуже поспішає.
Одначе, Англію зараз припекло, бо треба видати своїм власникам шахт до 300 мілійонів карбованців допомоги. Вона й почала тиснути на Францію, вимагаючи, щоб французький уряд що-року виплачував Англії по 200 мілійонів карб. 
В цій справі нещодавно й провадились переговори між представниками обох країн. 
Французькі представники погоджувались платити щорічно лише 60 мілійонів карб. Так ні на чому й не зговорились, і переговори було припинено. 
Англія має намір чекати, чим закінчаться переговори в справі боргів Франції Америці.