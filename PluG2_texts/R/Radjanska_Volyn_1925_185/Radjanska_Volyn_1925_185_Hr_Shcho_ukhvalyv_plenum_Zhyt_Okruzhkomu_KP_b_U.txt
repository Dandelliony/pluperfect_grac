Що ухвалив пленум Жит. Окружкому КП(б)У.
по доповіді про „єдиний сільгосподаток".
1. Констатувати, що в зв'язку з визначенням гарного врожаю, зниженням податку по окрузі на 55 відс. проти минулого року, поширенням пільг,— особливо родинам червоноармійців, сприятливим політичним настроєм селянства до податку цього року, виявленим у процесі праці по популяризації податку, складенню списків і врученню обкладних листів,— методи праці по єдиному с.-г. податкові цього року повинні набрати зовсім иншого характеру, ніж до цього року. 
2. Пленум гадає, що закріплення того політичного стану, який є зараз на селі, в значній мірі залежить від наших підходів при переведенні кампанії в життя. Пленум тому вважає за необхідне підкреслити, що кампанія цього року більш а-ніж коли повинна набути не відомчого, а суто громадсько-політичного характера. 
3. Пленум гадає, що участь парторганізації в праці по переведенню єдиного с.-г. податку повинна виявлятися в утворенні громадської думки навколо цього питання, у втягненні активу села в цю працю та в керуванні й контролю діяльности органів стягання податку (фракції РВК'ів, с.-ради й фінінспектури), але ні в якім разі не „у викачуванні податку", примусовому видиранні, виступах на судах, як обвинувателі то-що. 
4. Пленум гадає, що за основне питання за біжучі кампанії повинно стати: додержання революційної законности, боротьба зі свавільлям де-яких адміністраторів, самоправством тазловживанням низового радапарату.
5. Терміни, зазначені в обкладових листах, протягом кампанії не можуть змінятись—ні РВК'ами, ні с.-радами. 
6. Ні в якім разі не припускати адміністраційних арештів і штрафів. Що ж до опису майна та судових заходів, то їх вживати лише у виключних випадках. 
7. Пленум вважає за необхідне, аби кампанія по с.-г. податкові стала справою, що навколо ії ожвавилась би діяльність сільрад (участь сільрад у наданні пільг, у подаванні висновків по скаргах і клопотаннях та в допомозі селянству, в полекшенні внесення податку). 
8. Приєднуючись цілком до винесених постанов пленуму Губкому, округовий пленум ставить перед партійними й радянськими організаціями, як директиву, перевести такі заходи до початку збору податку: 
а) Перевірити правильність надання пільг. б) Популяризувати й перевіряти працю районових податкових комісій. в) Перевести вибори представників од платників до райподаткомісій од усіх сел (вибори перевести на сільських зборах). г) Працю по розгляду скарг і клопотань перевести до початку офіційного першого терміну внесення податку й не пізніш, як за 2 тижні до нього. д) Використання районового пільгового фонду протягом того ж часу. е) Спростити спосіб сплачування податку, широко вживаючи здавання податку через поштові філії, кільцеву пошту, здавання податку колективно, а в дні найбільшого скупчення платників збільшувати працю кас РВК'ів и ж) Перевести облік орендних земель з метою виявлення економічних процесів села.

В Мякотському сільосередкові.
Осередок, хоч і молодий, але своєю невпинною працею та вмілим підходом має в селянства авторитет. Це видко й з того, що члени осередку працюють на виборних посадах в установах та організаціях села. 
Робота осередку скерована переважно на обслуговання вимог та потреб села. 
В своїй роботі осередок ставив такі завдання: організація сільськогосподарського товариства, МОДР, справи податкові. Наслідки цієї роботи такі: за ініціятивою осередку закладено с.-г. товариство, осередок МОДР'у, що має 70 членів-селян, осередок „Друзі дітей", громаду ліквідації неписьменности. 
Осередок приймає участь в культосвітній роботі. Місцевою культосвітньою комісією з хліва, що раніш належав попу, влаштовано театр. Театр цей добре споруджено, бувають часто вистави. Зацікавлені театром навіть де-які селяни з сумежнях сел. Є хата-читальня, при ній—драматичний та сільсько-госп. гуртки. Хата-читальня передплачує „Радянську Волинь"  і „Крестьянскую газету". 
Головою сільради—партійний селянин. В складі сільради є члени осередку. 
Кооперування населення проходить кволо. 
Комісія організаційного відділу окружкому, заслухавши доповідь і матеріяли по обслідуванню осередку, ухвалила: вважати за необхідне зробити цей осередок досвідньо-зразковим, з тим, аби досвід і методи його роботи передавати иншим сільським осередкам.  
Гр.
