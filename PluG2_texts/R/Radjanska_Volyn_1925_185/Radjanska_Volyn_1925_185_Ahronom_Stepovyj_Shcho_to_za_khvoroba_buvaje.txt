Що то за хвороба буває в худоби на копитах?
Відповідь селянину Я. Юхтимнюкові.
Ця хвороба здебільшого буває влітку, коли на паші близько нема води, а також через те, що худоба стоїть у брудному хліві. 
Худобина починає зразу кульгати, копит робиться гарячим і болючим, в худобини з'являється гарячка, її трусить. Далі підошва копита опухає й через де-який час з пухлини починає витікати гній. 
Инколи буває, що опухають обидва копити, тварина лягає, перестає їсти й коли своєчасно не допомогти, то й гине. 
Лікування. Як тільки почне худобина кульгати, то треба зразу-ж обдивити хвору ногу, чи не заломилася ракотиця, чи не загнала вона чого. Коли ж нічого на нозі нема, а копит гарячий і на підошві пухлина, то копита треба обмити водою, витерти сухенько тряпкою і змазати несолоним розтопленим теплим салом, змішавши його з креоліном (на 1 чарку сала одну ложку креоліну). Потім обмотати чистою тряпкою, поставити корову на чисту солом'яну підстілку й не випускати де-який час на пашу. 
Через днів два зробити з жовтої глини тісто, розвівши суху глину в оцеті або квасі, обмазати цим тістом усього копита завгрубшки в два пальці й обмотати тряпкою. Глиною обмазувати на день треба двічі—вранці й у-вечорі. 
Коли роговиця почне відділятись од копита, її треба гострим ножем зняти, бо коли цього не зробити, то може злізти весь копит. 
Через де-який час пухлятина мнякшає й звідтиль починає витікали гній. Щоб бруд скоріше витік, пухлятину проколюють гострим ножем або цвяхом. Рану промити товченим галуном, якого розвести в теплій воді, або оцеті (чайна ложка на 1 бутельку води). 
Як що корову трусить, то їй треба залляти 1 ложку саліцілової кислоти, розмішаної в ½ бутельці води. В їжу давати пійло з пшеничного грису, посоливши ложкою соли. 
Як що ж піде ця зараза по всьому тілові, то треба звернутися до ветеринара за порадою. Гарячого дня скотину треба заганяти в воду на годині 2—3. Креоліну й саліцілової кислоти можна дістати в кожній аптеці. 
Агроном Степовий.