Як оберігтн себе від шкарлятини?
Шкарлятнна є дуже поширена хвороба. Вона легко передається від одної людини до другої, а надто легко в дітей. 
Боротися зі шкарлятиною можна двома способами. Перший — це відокремлення хворого від здорових, себ-то обов'язково перевести його до лікарні. Другий—дезинфекція (обеззаражування). 
Через що ми вважаємо за доцільне й потрібне перевести хворого до лікарні? 
Одно, що в лікарні він завжди має своєчасну й умілу допомогу лікарську, друге, перевівши хворого до лікарні, ми цим не допускаємо решту здорової родини заразитися на цю хворобу. 
Особливо небезпека шкарлятини ось у чому. Хвора дитина, приміром, на 9—12 день де-коли вже виглядає зовсім здоровою, ніби видужала. На лущення шкури, яка буває на 10—12 день захорування на шкарлятину, ніякої уваги не звертають. А між тим через луску, що буває на всьому тілі і через слюз, що виділяється через глотку, переходить пошесть. 
І може хвороба передаватись протягом 4—6 тижнів після вндужання. В лікарні ж цього не буде. 
Що ж до дезинфекції, то вона має за завдання знищити (обеззаразити) пошесть у тій хаті, де є хворий. Дезинфекцію роблять лікарі, фельдшери чи лікпомічники, які навчені цієї справи. 
Коли немає змоги проробити дезинфекцію добре, треба одяг, білізну й усі речі хворого винести на сонце й вітер, а хату добре провітрити. Соняшне проміння теж убивав пошесть. 
Такі способи боротьби зі шкарлятиною можна вживати тоді, як уже пошесть з'явилася. Але ж кожну хворобу треба не тільки лікувати, як вона з'явилася, а й попереджувати, щоб її не було. Таким попередженням є прищеплення шкарлятини, про що ще побалакаємо. 
Лікар Рейзін.
