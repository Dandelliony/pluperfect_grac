Зміцнити село партійцями.
14-а партійна конференція ухвалила зміцнити сільські партійні організації. 
Для цього треба надіслати на село 3.000 незламних, витриманих більшовиків, цілком письменних політично, і 2.000 гарних комсомольців. Всі вони повинні знати село та його потреби. 
Для керування цими зміцненими організаціями, ухвалено дати округовим (повітовим) партійним комітетам ще 1.000 інструкторів. 
Що-ж викликало таку постанову? 
Село за років революції значно зросло. Сільське господарство поступово відроджувалось та підносилось. Одночасово з цим, до радянського будівництва приставали мілійони селян. Сільська біднота й середняцтво зміцнювались, а це підносило політичний та культурний рівень селянських мас. 
Сьогорішній урожай, найбільший за всі роки революції, знов значно посуне наперед розвинення сільського господарства й поліпшить матеріяльний стан селянства. А поруч із цим, зростатимуть культурні й політичні вимоги села. 
До того-ж партія найпершим своїм завданням поставила розвинення продукційних сил села та усунення всіх перешкод, що цьому, заважають. 
Отже, все це настирливо вимагає поліпшити працю наших партійних організацій на селі та змінити методи (способи) керування селом. 
Праці-ж на селі багато: встановлення революційної законности, вмілий і тактовний підхід до селян поліпшення й здешевлення радянського апарату, влучні заходи до піднесення сільського господарства, праця по задоволенню культурних потреб села. Для цього потрібні партійні сили—витримані, політично письменні, що знають село та можуть працювати. 
Але по наших сільських організаціях таких сил замало. 
Через те партія ухвалила відрядити для праці на селі 6.000 комуністів та комсомольців.
Це завдання є найголовнішім та бойовим для партії. 
Центральний Комітет Російської Комуністичної Партії так визначає це завдання (див. лист ЦКРКП(б)у попередньому числі газети): „Постанови 14-ої партійної конференції про відрядження на село 3.000 пропагандистів, 2.000 комсомольських працьовників та 1.000 інструкторів для повіткомів (окружкомів) є бойове й найвідповідальніше завдання партійних організацій. Цій справі всі наші партійні організації повинні вділити увагу”. 
Що-ж треба зробити практично? 
„Кожна організація повинна обміркувати, що може вона зробити в цій справі, як дати підготованих та гарних працьовників селу, як полекшити їхню працю на місці, як підтримати звязок з цими товаришами, як підготувати нових працьовників для дальшого зміцнення села партійними силами. На партійних зборах, у пресі, в шефських товариствах,—у всій партійній роботі повинно вділятись як найбільше уваги справі зміцнення партійної роботи на селі. Треба настільки зусилити увагу партії до цієї справи, щоб із організацій все більш висувались цілком підготовані для сільської роботи партійці-добровольці з найкращих наших товаришів”. 
Так каже Центральний Комітет партії. 
Волинська губерня — сільська. Але з-поміж багатьох сот комуністів, що працюють по містах, можна знайти чимало таких, що, працюючи на селі, будуть там дуже корисні. 
Не один десяток комуністів, що зрозуміли, оскільки важливо для партії й для революції зміцнити сільські організації,— добровільно поїде на село. 
Округові партійні комітети повинні зусилити свою роботу в цій справі, бо потреби села не можуть чекати. 
Це зміцнить спілку робітничої класи з селянством, під керовництвом Комуністичної партії. 
Тарабрин.