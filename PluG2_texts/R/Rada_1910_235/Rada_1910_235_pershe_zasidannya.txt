Перше засідання.
„Третя Дума себе засудила“,—ці слова, сказані Мілюковим, можуть служити вичерпуючим епіграфом для всього першого засідання Державної Думи, що відбулось позавчора.
Засудила вона себе двічі: і тим, що не схотіла іп согроге вшанувати пам'ять одного з найкращих представників російського конституціоналізму—С. А. Муромцева,—і тим обскурантизмом, який вона з перших кроків проявила в питанні про початкову освіту.
Парламентська діяльність С. А. Муромцева безпосередно випливала з маніфесту 17 октября.
Відмовившись від вшанування пам'яти голови першої Думи, третя Дума тим самим показала, що вона свідомо пориває всякі моральні звязки з короткою епохою російського конституціоналізму і з самим маніфестом 17 октября.
Це особливо доводиться підкреслювати сьогодня, в день п'ятих роковин маніфесту.
Законопроект про початкову освіту, обмірковуванням якого Дума почала свою законодатну працю, також підписує їй testimonium paupertatis. Основні прінціпи законопроекту: „школа повинна бути державною“, „навчання повинно вестись російською мовою“ й т. и.-не мають нічого спільного з щирим демократизмом.
Власне, проти прінціпу державности школи нічого не можна мати, але коли, як у даннім разі, слово „державність“ прикриває собою поняття нівеліровки й казенщини—тоді проти неї доводиться виступати як найгостріше.
Що ж до прінціпу навчання в початковій школі російською мовою—то про його вартість двох гадок бути не може.
При тій національній ріжноманітности, якою визначається російська держава, не повинно бути й розмови про такий прінціп.
Скільки є національностів, стільки й мов повинно бути в початковій школі.
Правда, законопроект обіцяє місцевостям з нерусскою більшістю людности навчання в початкових школах протягом перших двох років рідною, матірньою мовою.
Та ми знаємо, що під категорію таких місцевостів не підійшла Україна, а вже це одне позбавляє законопроект усякогoraison d'etr'y. Опріч того, законопроект обовязує дітей не-руского походження з першого ж року перебування в початковій школі неодмінно вчитись російської мови, що дуже нагадує колишню класичну систему в середніх школах.
Дитині забиватимуть голову річми сторонніми, щоб не дати їй змоги зосередити свою увагу на предметах близьких і рідних.
Так то Дума 3 іюня приступила до праці в початку своєї передостанньої сесії.
Зпочатку вона заманіфестувала свою моральну одірваність од традицій перших двох Дум, а потім вона заходилась матеріально доводити свою „благонадежність“. Що ж, такий початок ні для кого несподіванкою не являється.
Не ростуть бо на вербах грушки й не повертаються октябристи й зубри в конституціоналістів та демократів.
