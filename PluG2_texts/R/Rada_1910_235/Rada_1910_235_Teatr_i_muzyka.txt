Театр і музика
Театр „Соловцовъ".

„Дѣла семейныя“ Д. Айзмана. Пьєса не без дефектів, але інтересна. Інтересна, бо жорстоко виносить на світ болото „семейныхъ дѣлъ“. В цьому болоті чоловік (Тончук) продає свою жінку (Анна Мих.) багатому старому панові (Столпаков), продає йому й жінчину дочку (Зіну), а ця сама Зіна прижита од того ж Столпакова. В тій же „семьї“ є друга дитина „Анни Мих“.—і знов не од чоловіка, а од лікаря Князева, який ввесь вік благає „Ан. Мих.“ покинути це болото і йти за ним, не „топтать своихъ цвѣтовъ“, свого щастя. Але вона рабиня, немає в неї волі своєї—і „топче квітки“ свого щастя, аж поки намір Столпакова зробити з своєї ж дочки собі полюбовницю не однімає в неї розуму. Така фабула пьєси. Розроблена вона, на жаль, мелодраматично і дуже в різких фарбах. Багато істерик, багато „драми“. Серед тіпів є анемічний образ — доктор і грає його арт. Леонтьєв блідо. Єсть зайвий тіп— курортна плетуха Кукурічкіна, грубо зарисований автором і утріровано переданий п. Токаревою. Все инше в п'єсі живе і передається артистами яскраво, п. Павленков в ролі хама Тончука заставляє вірити, що є на світі і такі люде. Од такого сценичного образа віє „жорстоким талантом“ Достоєвського. Сильно з початку до кінця веде тяжку роль Ан. Мих. п. Чаруська. Вона грає глибше, ніж написав автор. Контраст старій семьї і красу молодости чудесно передають п.п. Берсенєв і Гофман (Алекс-р і Зіна). п. Недєліну, що дає в цілому талановиту комедійну фігуру Столпакова, не треба було в четв. акті, перед тяжкою сценою божевілля, так дуже веселити публіку. Це було неприємно. Litera.
Городський театр. Сьогодня, 17 октября в городськім театрі ввечері йде вперше в цім сезоні опера Даргомижського „Русалка“ з д-ками Боріною й Рибчинською та д.д. Орішкевичем і Каченовським у головних партіях. Завтра, 18 октября, відбудеться спектакль на користь семьї помершого режисера й оперної о діяча П. Ф. Дунаевського. Виставлено буде оперу „Євгеній Онєгін“ при участи антрепреньора С. В. Брикіна і всеї трупи, причім у кожній з 7 картин опери виступатимуть нові виконавці.

































