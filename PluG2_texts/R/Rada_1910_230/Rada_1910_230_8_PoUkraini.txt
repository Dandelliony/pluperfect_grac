ПО УКРАІНІ. У КИІВІ.
В українському клубі завтра, 13-го октября, на черговій літературній вечірці має бути прочитаний реферат: „Національне відродження Чехії в освітленні О. М. Пипіна". Крім того д-ка Л. Яновська прочитає своє оповідання „Різдвяної ночі". Початок у 8 годин. 
В четверг, 14-го октября, о 8 ½ г. вечора одбудеться перша гімнастична вправа. 
Всіх, хто записався, — просять неодмінно прибути. 
 Святкування ювилею проф. Петрова.
 В день свого ювилею М. І. одержав більше 30 привітань. Тут були привітання і од тих інстітуцій, в яких він є дійсним або почесним членом, і од професорів, і од бувших учнів, і просто од знайомих. Всі вітають „шановного працьовника, вченого, учителя, чоловіка, громадянина." Між иншим надіслали телеграми — єп. Павел чигир., проф. Флоринський, археолог Хвойко, київськ. город. музей — „фундатору кращого в Росії церковно-археол. музею"; від Хвойко особисто — „своєму вчителеві, що заставив полюбити старовину". Від університету вітав проф. Кулаковський, від „Общ. Нестора Лѣт." — проф. Лобода, від „Укран. Наук. Товар." — проф. Перетц і инші. Ввечері ж шановного ювилята вітали студенти академії. Вони обібрали депутацію з 15 душ, яка піднесла М. І. адрес. Від жіночих вищих курсів вітав проф. Данилевич, а від комерц. інстіт. — проф. Довнар-Запольський.
 Новий ректор академії. Призначений на посаду ректора київської дух. академії — єп. Інокентій колишній професор казанської академії по одній з кафедр при мисіонер. відділі, добре знає киргизьку мову. Як був призначений в Київ за єпископа канівського, то він взяв діяльню участь в житті „союза русск. народа", в релігійно-просвітному т—ві і в мисіонерському з'їзді, коли той відбувався в Київі в 1909 р. 
Почтова панама. Справу з мошенством на головній київській почтовій конторі, коли по переводам одержувались чужі гроші, передано судовому слідчому. Арештовано чиновника Савченка. Про участь у цих мошенствах приватних особ робиться слідство. 
В справі ревизії матеріяльної служби. Міністр доріг наказав начальникові південно-західної залізниці притягти до уголовної одповідальности (по 362 ст. улож. о наказ.) бувшого ділопроізводителя матеріяльної служби Т. І. Крижановського і зробити догану завідуючому химичною лабораторію доріг І. А. Бордовському, помішникові його К. А. Якубовському, завідуючому головним складом на ст. Київ І і кільком низчим служащим. За що зробити догану, міністр не вказує. Нас повідомляють, що в матеріяльній службі мають увільнити і змістити кілько служащих. 
 Передвиборче зібрання. 14 октября в 8 год. вечора в Народній авдіторії одбудеться зібрання виборців Бульварного участка. На цьому зібранні обговорюватимуть справи про благоустройство і городську санітарію в Бульварному участку. 
 Вибори в городську думу. Вчора на засіданні губернського по городським справам присутствія розглядались і затвержувались списки виборців в городську думу. Постанову про затверження буде опубліковано 14 октября в „Губерн. Вѣдомостяхъ", після чого через місяць одбудуться вибори. Справа про те, як роспреділити вибори по участках, буде ще розбіратись в присутствії управи.
 Виставка. 15 октября одкривається в музеї старовини і умілости виставка картин, скульптур і гравюр художника Рафаеля Шварца, який працює в Парижі, де має великий успіх. 
В кінематографі. Позавчора в кінематографі Мяновського перед початком сеанса, в 11 год., адміністрація кінематографа повідомила публіку, що губернська адміністрація заборонила показувати картину „Похорон Муромцева". Заборонено показувати цю картину і по инших кінематографах. 
Трус. В будинку № 21 по Гончарній улиці потрушено бухгалтера Федорова. Нікого не арештовано. 
 Випущено з тюрми студента Н. Харито, арештованого з приводу зібрання, присвяченного пам'яти С. А. Муромцева. Випущено Харито після посвідчення ректора, що в промові своїй він говорив тільки про наукову, а не громадську діяльність покійного. 
З Лук'янівської тюрми. Начальник лук'янівської тюрми сказав родичам політичних, що з наказу головного тюремного управління далі не можна передавати арештованим ніяких харчів, крім чаю і цукру. Засланцям каторжанам можна передавати гроші для купівлі харчів через контору. Гроші в день побачень прийматимуть дежурні помішники, а в инші дні можна подавати по почті на ім'я начальника тюрми.
„Червонннй валетъ". Цими днями арештовано в Київі якогось Шатинського. Цей добродій приїхав в Київ ще 1 октября і увесь цей час піячив по кафе-шантанах, ходив по театрах, викидаючи на вітер тисячі. Поліція, запідозрівши щось недобре, потрусила Шатинського в гостиниці „Континенталь", а після трусу арештувала. Виявилось, що він обдурював ймовірних, запевняючи, ніби в його в Сібірі єсть 18 золотих рудників. Кожен рудник, як він казав, розділено в його на 100 паїв, по 1500 карб. кожний. Ці паї він продавав нотаріальним ладом, беручи при продажі на видатки по 200—300 карб. Одержавши гроші, він геть зникав. Так він змошеничав у Казані, Москві, Білій Церкві, Конотопі і вспів уже де кого обдурити в Київі. Шатинський у всьому признався.
3 Київщини. Дівоча гімназія. 5 октября в м. Смілі урочисто одкрили і посвятили дівочу гімназію смілянського шкільно-освітнього товариства. Гімназія збудована на кошти володільця містечка, графа Л. А. Бобринського, який пожертвував на цю справу 60,000 карб. В минулому році була збудована хлоп'яча гімназія в Смілі на кошти графа. 
Пошесть. В селі Катериновці, чигиринського пов., уже два місяці панує діфтерит. Слабіють і дорослі. Мре людей багато. Село глухе. Лікарської допомоги на місці немає і приходиться вдаватись за допомогою в фершальські пункти — м. Темпіно та с. Вербовку, а пошесть через негоду ще більш поширюється. 
Арешт. Недавно заарештували молодих хлопців с. Тернівки, черкаського повіту, які хотіли пограбувати 28 сентября монопольку в селі Санжарах, черкаського повіту, і поранили монопольщицю, яка їх впізнала. 
Повісилась. В м. Смілі 5-го октября повісилась молода дівчина, 20 років, Ганна Рибальченкова. Причиною до самогубства сталось те, що вона хотіла вийти заміж за дуже молодого хлопця, 16 років. Батюшка не схотів їх вінчати, а дома їй накучили батьки з своїми розмовами і через це вона наклала на себе руки. 
 З В лині. „Порт-Артурець". 8 октября в Житомирі поліція арештувала селянина Сідлецької губернії Антона Закржевського, 19 років, що видавав себе за „порт-артурця“ і прохав милостини. Вчився він в чемпіонаті борців і прибув сюди, щоб поборотися в театрі Мяновського. 
3 Поділля. Судові справи. 6 октября в Кам.- Подільську окружний суд розбірав справу селянина Д. Балуха, що вбив свою жінку. Валуха засудили на 12 років до каторги.
 Підкинуті діти. До 1-го января 1910 року в домі „призрѣнія" подільського земства було підкинутих дітей 120 душ. 1-го января прибуло — 32, а вийшло 18. Тепер всіх є 136 душ. 
 Немає дощу В подільській губернії з початку августа не було дощів. Посіяна озимина не сходить. Трохи зеленіють тільки ті поля, що рано засіяні.
 Обрахунок прибутків і видатків барського городського правління на 1910 рік рівнявся 82,742 карб.; між иншим на потреби народньої освіти асігновано 24,695 карб.
 3 Чернігівщини. Пограбування церкви. Вночі 3-го октября в м. Стольному, сосницького повіту, злочинці пограбували церкву, взяли процентних бумаг на 600 карб., позабірали гроші, де які були, церковне добро і втекли. 
Наказ консісторії. Через те, що деякі священики одмовляються сповідати та причащати перед смертю епідемичиих слабих, чернігівська духовна консісторія наказала всім благочинним єпархії, щоб священики не одмовлялись од треб над парафіянами, що слабують на заразні недуги. 
3 Полтавщини. Не дешево. Сусідка полтавської школи садівництва губернського земства, п. Скліфасовська, призначила саму найменшу ціну — 4.800 карб. за одну десятину землі, потрібної губернському земству для поширення питомників цеї школи, і при тій умові, що земство купить не менш 4-х десятих.
Учительські курси. Нас сповіщають, що полтавське губернське земство має заснувати загальноосвітні вчительські курси в Полтаві і на той рік, вдавшись до повітових земств, щоб призначили потрібні кошти на командіровки учителів на ці курси, бо цього року де-які земства не дали нічого на це діло. Лубенські земські збори, обміркувавши цю справу, постановили послать на курси не більше 12 учителів, призначивши їм по 40 карб. кожному на трати. Разом з цим збори постановили повернуть 7 учителям, що їздили цього року на курси за свої гроші 274 карб. (від 32 до 45 карб. кожн.). 
Земська запомога. Лубенські чергові земські збори цього року постановили призначить запомогу лубенському товариству „Патронат" при лубенському окружному суді, 100 карб., Круподеринській столярній школі, в якій учаться столярства самі селяне — 300 карб., з котрих половину платить губернське земство. {Власн. кор.). 
 Педагогичне бюро при губернській земській управі зараз розроблює проект поширення програми народніх шкіл відповідно істнуючим законам. Справу цю будуть розглядати на чергових зборах.
 Рострати поліцейських чинів. Нас сповіщають з Лубень, що там на чергових земських зборах було піднято питання про те, що рострати поліцейських чинів, які збірають земські податки в повіті, доходять до чималої суми. Раніш в таких випадках брали з людей податки вдруге, але тепер, як пояснив Сенат, цього робить не можна, коли є докази, що гроші заплачені, а треба їх брать з тих, що ростратили. Земство каже, що це дуже кепсько для земської каси, бо часто буває так, що з чоловіка, який ростратив, нічого взять, бо більшість з їх люде зовсім незаможні, а тому варто зробить постанову, щоб казна брала на себе в таких випадках трати і повертала витрачені кошти своїми чинами сама, а не чиновники. Земські збори цілком згодились з цією пропозіціею.
 3 Харківщини. Поміщик в тюрмі. „Од. Н.“ пишуть, що в харьківську тюрму посадили Домбровського (з Київа), багатого поміщика, про якого гадають, що він убив директора білоколодязької цукроварні Скубенка. Єсть чутка, що Скубенко був закоханий в жінку Домбровського. 
 Справа скопців. В справі скопців присяжні засідателі виправдали в Харькові всіх 135 винуватців, і їх випустили на волю. Справа тяглась 24 дні.
Французька забастовка. Через забастовку в Франції на харьківській залізниці затримано 1 милійон яєць (4 вагони), які мали везти до Паріжу. 
 Народній дитячий сад. Всіх дітей в цьому саду за літо було 363 (187 дівчаток і 176 хлопчиків). Чимало дітей ходить в сад уже 7-й рік і вони помагають розвиватися маленьким дітям. Загальне число всіх „посѣщеній" було 21.577. В іюні місяці до саду навідувалось народніх вчителів 300 душ, що знайомились, як улаштовується дитячий сад.
 Прибуток за літо од саду в 1910 році 114 карб. 40 к., а видаток —116 карб. 30 коп. 
3 Катеринославщини. Заходи бахмутського земства. Земські збори асігнували: 3 ½ тисячі карб. на „Бахмутскую народную земскую газету", що виходить раз на тиждень; 2 тисячі на будівлю педагогичного музею в Бахмуті, 2 ½ тисячі на улаштування народніх бібліотек та 2 ½ тисячі на содержування комерційної школи.
3 Херсонщини. Постанова сходки. Під впливом члена Державної Думи, херсонського повітового предводителя дворянства Стембок Фермера, селяне на сходці дали приговор про закриття всіх монопольок в Сафроно-Троїцькому. 
Заборона панахиди по Муромцеву. В Одесі поліція 8 октября з'явилася в собор і заборонила панахиду по Муромцеву. Городовики і жандари досить ввічливо пропонували публіці росходитись. Тоді величезний гурт студентів пішов до будинку університета і, прогнавши служителів, що не пускали, зайшов у середину, де було проспівано „Святий Боже" і инше. Тим часом двері було позачинювано, але більшість студентів таки вийшло з університету, а пред останніми (душ 50) зачинили двері і переписали їх. Більша частина пішла на Дерибасовську вул., де розгонили конні городові. По місту їздять патрулі. {Власн. кор.).
 Одеський український клуб. 9 октября в клубі одбулась семейна вечірка, а 10-го концерт, після якого були танці.
