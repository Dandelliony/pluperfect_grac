СПРАВИ НЕЗАМОЖНИЦЬКІ. В Звягільському районі.
Готуються до виборів. 
Незаможники Звягільського району ретельно готуються до виборів. Скрізь по селькомнезамах намічають, кого б послати з кращих робітників до сельрад. Списки виборчі перевіряються теж комнезамами, щоб до рад не проліз якийсь ворожий до бідняцької влади куркуль, чи що.
Сплачують податки. 
Недавно в Звяглю відбувався райпленум незаможницькнй. Незаможники ухвалили всіми силами допомагати тому, щоб податок був внесений на всі 100 відсотків, бо радвлада дала незаможникам багато льгот. 
Найкраще вправляеться з податком село Наталівка, найгірше — Черниця.
А з селян найкраще сплачують податок незаможники. Багато незаможників внесло до строку весь податок. Весь же район — вніс 50 відс.
Вітають китайських робітників. 
На своїх зборах незаможники складали протест проти втручання панів капіталістів до справ китайського народу. Незаможники сел Ржанківки, ’ Слободо Романівки, Кропивні та Тернівки — посилають свої вітання китайському робітникові та селянинові А незаможники села Ореки навіть заклали товариство „руки геть од Китаю", й випередили цим Звягільські профспілки, що чомусь не беруться за цю справу. 
Бичківський.