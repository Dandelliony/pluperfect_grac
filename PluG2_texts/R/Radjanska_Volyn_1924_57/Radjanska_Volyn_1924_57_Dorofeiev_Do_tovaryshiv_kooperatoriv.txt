До товаришів кооператорів.
На Волині надзвичайної ваги набірає заведення в харчовому клині сівби бобових рослин — клеверу, люцерни, експарцети та ин., що збагачують грунт угноєнням і поліпшують природні властивості. 
З бобових рослин на Волині найбільш росповсюджений клевер червоний. Попит на насіння клеверу щороку шириться, а крім того насіння його мають високу вартість, як експортовий продукт. 
Однак, останніми часами сівба клеверу на насіння з'осібна в нас на Волині зменшилась. Цьому спричинились, головним чином, низькі продажні ціни насіння — з одного боку і високі покупні — з другого. Треба культуру клевера на насіння поставить в нормальні умовини. Потрібно, щоб селянин-виробник отримав всю користь від цієї культури, а селянин-покупець придбав насіння клеверу за поспекулянтську ціну. Це й буде найсправжнішим засбом поширення цієї коштовної зо всіх боків культури в нас. 
Досягти цього можна буде тоді, коли кооперація прибере торгівлю насінням клеверу до своїх рук та усуне з клеверного ринку приватнього перекупця. З цією метою всеукраїнське т-во насіннєводства роспочало концентрацію сівби клеверу на насіння шляхом авансування населення за для цеї сівби та запрошує сільсько-господарчі товариства й инші кооперативні об'єднаная взяти участь в цій справі.
Порядок авансування встановлено такий: ВТС складає з кооперативом угоду на постачання визначної кільвости насіння і дає авансу по 5 карб, на пуд клеверу для роздачаи селянам виробникам, з якими кооператив складав писані умови. Під час обмолоту клеверу в додачу до попередніх видається ще по З карб, на пуд. Після здачі насіння ВТС робить кінцеву виплату по ціні, яка буде стояти на ринкові в Житомірі в добу між 15-м листопада й 15 грудня. 3 цієї ціни кооперативам достається 5 відс. комісійних. Як що після ліквідації насіння клеверу ВТС одержить за клевер більш грудньової ціни, то воно собі залишає 5 відс. на операційні видатки, а решту прибутку повертає кооперативам для виробників-селян. 
Як бачите, товариші, тут маємо всі гарантії для того, щоб селянин мав найбільшу користь від культури насіння клеверу, а разом з тим, щоб на насіння його не лягли високі спекулятивні ціни, так щоб культура ця в майбутньому мала підстави до поширення. Сповіщайте селян про купівлю насіння клевера ВТС, організуйте цю купівлю, з'ясовуйте кількість насіння клевера, котру ви можете закупити в свойому районі. Докладні відомості в губсільбанку у повноваженого ВТС. 
Дорофеєв.