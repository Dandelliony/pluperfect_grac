ОРГАНИ ВЛАДИ ВІДЧИТУЮТЬСЯ ПЕРЕД РОБІТНИКАМИ.
Кілька днів тому перед робітниками та робітницями нашої фабрики відчитувались в проробленій роботі за відчитний період президія Шепетівського окрвиконкому та округове ДПУ. 
Заля повна робітників та робітниць. Доповідач, зампред виконкому попереду знайомить зібрання з тими директивами та завданнями, які їм доручив господар округи — перший окружний з'їзд рад. Головнішим нашим завданням, говорить доповідач, — було утворити сприятливу атмосферу для зміцнення радянського апарату й провадження планової праці по всіх галузях адміністратнвно-госп-ромислового життя округи. Й дійсно, порівнюючи картину минулого та сучасного перед робітниками розгортається цілий ряд досягнень. 85.000 карб, на наросвіту при децентралізованому бюджеті—сума чимала, навчено письму 8.000 неписьменних, поліпшено матеріяльне становище вчительства, перепущено робмедом 5.046 душ хорих замісць 3.704 хорих в минулому, цілковито зреалізовано всі позики, промислове життя війшло ж досить нормальне річище, то-що. Проте доповідач торкається також хиб праці, зазначаючи слабкість електрофикації округи, слабкість кооперування населення, й що всього сумніш — мало йде часописів. Досягнення яскраві й праця визнана задовольняючою. Надалі зібрання доручає збільшити боротьбу з самогоном та конокрадством, звернути увагу на інвалідів та вдів громадської війни, збільшити працю комвнуторга для боротьби з приватньою торгівлею. Далі робітники заслуховують доповідь ДНУ про політичне становище округи. Спокійна та мирна праця робітників у станків, а селян коло землі є наслідком зробленої ДПУ праці. Сусідство польського кордону — контрреволюційної бази — примушувало ДПУ постійно бути напоготові, виловлюючи головніших бандитів, ліквідуючи контрабанду, що проточується через кордон. Взагалі, на думку доповідача, охорона кордону стоїть на потрібній височині, боротьба на економичних та політичних фронтах округи дала позитивні наслідки. Праця ДПУ находить собі повне ухвалення зібрання. Висловлюється бажання частіш представникам влади відвідувати фабрику, частіш знайомити робітників з становищем всіх справ круги. 
Понінківська напф-ка. Робкор Шнайдер.