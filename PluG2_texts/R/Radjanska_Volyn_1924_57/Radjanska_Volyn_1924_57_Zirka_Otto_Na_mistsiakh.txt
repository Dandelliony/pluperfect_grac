На місцях.
У с. Стетківцях — будують школу. 
У с. Стетківцях, Янупшільського району, селяне почали будувати школу. 
Школа в селі була чотирьохлітня, будинок її — старенький. Усіх культурно-освітніх потреб села вона не могла задовольнити. 
— Не чотирьохлітку, а сьомилітку нам потрібно, вирішили селяне. 
Купили чималий двохповерховий цегляний магазин колишнього нетрудового господарства, розбирають його й переводять до свойого села. 
Праця кипить. Керує нею сельрада разом з учителем. Через кілька часу село пишатиметься новою школою. 
Й. Зірка. 
Треба допомогти селянам збудувати школу. 
У селі Велиій Анасталінці, Городницького району школа не має власного будинку, не має лав, щоб учням сидіти, не має й книжок. Діти селянські, майже з трьох сел, учаться в чужій хаті в маленькій тісній кімнаточці. 
На сходах селянства не раз піднімалось питання, щоб збудувати школу. Але кожен раз справа відкладалась, бо село малоземельне, й для школи не було б місця. Нарешті, на загальному зібранню селян цих трьох сел, обрано повноважних од кожного села, щоб поклопотались про будову школи. Селяне клопочіться перед Пащівським лісництвом, щоб відпустило біля села шмат землі для школи, бо земля лісництва з усіх боків оточує село. Лісництву та райвиконкомові потрібно піти назустріч селянам у цій справі і допомогти збудувати школу. 
Отто.