Сесія центральної комісії незаможніх селян.
ХАРКІВ, 7 (Ратау). В неділю в будинкові ВУЦВКа відкрилася друга сесія центральної комісії незаможніх селян. На пленум прибуло багато представників з місць. Сесію вітали партійні, радянські, робітничі і селянські організації. Сесія заслухала доповідь тов. Тропко
про роботу президії ЦК КНС
за липень—жовтень. Президія ЦК КНС — каже Тропко — бере жваву участь в роботі всіх центральних урядових органів: ВУЦВК, раднаркому, УЕН наркомземі, кооперативних центрах і головну увагу звертає на організацію допомоги незаможньому селянству, що постраждало від недороду. Президія вважає своїм завданням забезпечити успішне переведення осінньої сівби землі незаможників. З клопотання ЦК КНС, раднарком відпустив 2 з половиною мілійони карбованців на закупку насіння, 2 з половиною мілійонів на закупку фуража, худоби, один мілійон на організацію сільських дитячих їдалень. Укрсельбанк, крім того, відпустив мілійон 600.000 карбованців на допомогу незаможнім. Президією виконано роботу при росподілі місць незаможнім селянам в ВУЗ‘ах. 
Зараз на Україні 8500 комітетів. З першого жовтня комнезами на Україні нараховують біля 700 000 членів. Діяльність комнезамів в галузі розвитку колективізації, кооперації дала значні результати. Незаможники з охотою вступають в кооператив. Зростанню колективів перешкоджає земельна неорганізованість, матеріальна незабезпеченість незаможнього селянства, також відсутність досвідчених агрономів-керовників. За останні три місяці будівництво колгоспів поширилось. Кількість колгоспів зараз 3460, комун — 240. Мережа сільських кооперативних осередків 8436. Число кооперативів 260 тисяч.
Дискусія по доповіді. 
ХАРКІВ, 7 (Ратау). На сьогоднішньому ранковому засіданні другої сесії ЦК КНС в дискусіях по доповіді зазначалося, що необхідно утворити на Україні бюро всесвітнього селянського Інтернаціоналу. Представник Волині т. Буханов зазначає несприятливі умови на Волині для роботи незаможників в підприємствах сільгоспромисдовостн. Місцеві профоргани відмовляють незаможникам в прийомі в профспілки. В кінцевому слові Тропко зазначив, що питання утворення 
українбюра селянського Інтернаціоналу 
вирішено в позитивному змісті В склад бюра увійде представник ЦК КНС. Це бюро поставить завдання утворити по всій Україні сельські ячейки сельінтерну.