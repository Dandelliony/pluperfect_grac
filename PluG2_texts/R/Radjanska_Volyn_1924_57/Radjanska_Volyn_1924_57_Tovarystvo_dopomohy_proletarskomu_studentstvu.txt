Товариство допомоги пролетарському студенцтву.
Почався новий навчальний рік. В Житомирські наукові установи прибув новий загін скількох сот молодих робітників та незаможних селян, що прагнуть до освіти. Прибули вони, як де бував в такому випадкові, коли в наші ВУЗ и прибувають робітники та селян — без грошей. Тільки зараз роспочали клопотатись про стипендії, про куток, де б можна було притулитись. Помешкання Кубуча (комісії по поліпшенню побуту учнів) переповнені: по 4—5 душ на одно ліжко. Засоби Кубуча обмежені до останнього сгупня — на рік центр відпускав 1ОООО карбованців (по 800 карбованців на місяць) і цього не вистачає. Не вистачає й допомоги місцевих органів влади. Не вистачає стипендій (стипендії в півтора-два червінці на місяць). Може бути знайдуться такі мудрі люди, що одвернуться від тих молодих робітників та селян, що хочуть набути знань, аби ліпше в майбутньому будувати радянську державу з того приводу, що не треба було їм приїзджати вчитись, брати командировки від профспілок та комнезамів, коли в них не було забезпечених коштів до існування. Може бути. Але ми певні, що таких «мудрих» буде небагато, що більша частина трудящих зробить все, щоб допомогти молодим борцям за пролетарську науку. О! за 7 років революції робітники та селяне вже впевнились, в чиїх то інтересах, щоб бідняки зоставались осторонь від ВУЗ‘ів та розумно чекали, поки у них будуть кошти. 
Треба допомогти й можна допомогти. Щоб забезпечити 300 душ притулком та харчами — треба 3.000 карб, в місяць, Членський місячний внесок в товариство допомоги пролетарському студенцтву може бути встановлений в 15—20 коп. Якщо правильно з місяця на місяць повести через уповноважених на підприємствах та установах серед незаможників вербовку в члени та збір місячних внесків (37 тисяч членів профспілок та 80 тисяч не заможанків), то значна частина цеї суми буде зібрана легко, й 300 молодих робітників і незаможників зберігуть у ВУЗ'ах місце, якого так добиваються діти непманів. 
Можна та й треба допомогти пролетарському студенцтву. Потрібна сама глибока чутливість до всякого організаційного заміру Кубуча й нового товариства. Ми бажаємо повного та швидкого успіху справі, роспочатій ГРПС. Ми певні, що бадьорість та енергія наших пролетарських студентів знайде шляхи до повного використання того співчуття, тої братерської одностайности, якої так багато серед широких мас трудящих щодо пролетарів та незаможників, що вчаться по ВУЗ‘ах.