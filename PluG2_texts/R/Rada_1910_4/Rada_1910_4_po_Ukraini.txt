ПО УКРАІНІ У КИІВІ.
В українському клубі сьогодня відбудеться танцювальна вечірка. —10-го января улаштовується чергова вокально-музична вечірка. 
 В суді. Январська сесія уголовного департамента київської судової палати починається 18 января. За цеї сесії має бути розглянуто 12 справ, серед яких 7 політичних. Між иншим, на 18 января призначено справу інженера-механіка А. П. Рузського, котрого обвинувачують за переховування нелегальної літератури, а на 23 января — справу болгарського підданого Г. А. Семинарова і других підсудних, котрих обвинувачують за належність до с.-д. партії. 
 Тіф у Київі. Останніми часами в Київі значно менше слабує людей на тіф, через це 6 января мають закрити тифозний відділ в дегтеревській богадільні. Слабих звідси буде перевезено в олександрівську лікарню. 
Справа „клиничного городка". Як відомо київський університет звернувся був до військового відомства з пропозіцією помінятися участками землі і роспочав справу, щоб одержати участок на Виноградній горі в Київі (належить зараз військовому відомству) замість участка землі, яким володіє харьківський університет. Цими днями міністерство народньої просвіти сповістило попечителя київської шкільної округи, що воно не згожується на такий обмін, і пропонує університетові пошукати для „клиничного городка" другого участка землі. 
Наслідки ревізії ген. Алимова в інтенданстві. Ревізія зібрала багато фактів, що свідчать про незаконні вчинки в обмувдіровальній майстерні київського інтенданства. Наслідком цього поки що був наказ командующого військом про позбавлення в 24 години посади завідующого закроєм сукна —д. Мертца. Матеріял, що здобула ревізія ген. Алимова, зараз обробляється і незабаром його переслано буде в воєнно-окружний суд. Для де-кого з інтендантів прийдеться, певно, зазнати немалих прикростей: не тільки заплатити втрати вони муситимуть, але ще й на лаві підсудних доведеться де-кому посидіти.
 Арешти. Після трусу 4 января на Малій Васильківській вул. арештовано д.Ейзенберга. Підчас трусу нічого недозволеного у його не знайдено. — Цими днями в Київі арештовано експропріатора С. Куценка, що брав участь в озброенному нападі на Шмельфарба. 
В університеті. Університетська канцелярія подала до відома студентів, що коли в продовж одного місяця не будуть виправлені документи тих студентів, у кого вони "несогласовані" з „метрической вьписью* і документами про званіє, то власників таких документів увільнятимуть з університета. "Несогласоваными" документи вважаються, часом, навіть такі, в яких імена ріжняться тільки однією літерою (Зінченко— Зіньченко, Кузьма — Козьма, Мойше—Моше і т. д.) Не диво, що „несогласованыхъ“ документів знайшлося дуже багато аж у 3000 студентів. Ця ревізія університетської канцелярії викликала велику трівогу серед студентів, яких, не вважаючи на празники, багато одвідує університет.
Чутка про зміни в редакції "Кіевлянина". Останніми часами в Київі ходить чутка, що незабаром редактором газети „Кіевлянинъ" має бути прив.- доц. Білімович.

3 Київщини. Купують землю. В девяти волостях Звенигородського повіту останніми часами згуртувалось 91 товариство з 2104 хазяїв селян, що купили з запомогою селянського поземельного банку 6008 десятин землі. 
Самосуд. В селі Козинцях, київського повіту, недавно якісь невідомі злодії були обікрали більше, як на 600 рублів дідича В. Станілевича, а вночі під Новий рік селянина Картузенка і на його конях тієї ж ночі поїхали в село Хмільну, де обікрали крамницю Зельмана Айзенберга. Тимчасом Картузенко поїхав з кількома селянами доганяти злодіїв. Зустріли вони злодіїв вже в полі, як ті вертались з накраденим добром з Хмільної. Злодії, побачивши селян, покинули коні, а сами почали втікати. Одного з них, Романа Жолуденка, селяне зловили; він виказав і решту своїх товаришів — Мартина і Лазаря Слободняків та Сака Симороза. Тоді селяне поїхали до Симороза, застали там і обох Слободняків, всіх їх перев'язали і повезли в Козинці на допит. На Новий рік сюди зійшлися люди з Хмільної, Кисілівки та з хутора Діброва і почався "суд". Симороза вбили одразу, а Жолуденка і Слободняків привязали до дерев і били їх кілками та гирями. Покалічених Слободняків одвезли в лікарню, а Жолуденка, не дуже побитого, поліція арештувала.
3 Поділля. Вбивство городового. На Новий рік надвечір у Вінниці в пивній Хусідмана вчинив бешкет підпилий крамарь, селянин села Хохлівки, чергнігівської губер,, Г. Ноздрін. За ним прийшло два городових Кременюк і Колесниченко. По дорозі в поліцію Ноздрін весь час лаявся, а потім вихопив з кишені револьвера і почав ним стріляти в городових. Кременюка він вбив на смерть, а Колесниченка тяжко поранив у живіт. Ноздріна арештовано, а Колесниченко лежить в лікарні.
Обовязкова постанова. Губернська подільська земська управа видала обовязкову постанову, по якій забороняється — хутко і необережно їздити по земських містках. Хто не послухає цього наказу — буде відповідати. Ця постанова входить в силу з 30 января сього року. 
З Волині. За дику козу. Селянин з села Гути-Юстинівки Франц Вілецький торік зімою найшов у себе в лісі приморожене дике козиня. Вілецький взяв його в хату, нагрів, відгодував і доглядав його все літо. В-осени уп равляющий маєтком "Новий Завод", д. Бернат, ліс якого граничитьея з лісом Білецького, прислав до нього лісника, щоб той віддав йому козиня, бо воно панське. Вілецький був дуже здивований дим, пішов сам до Берната і сказав, що коли він знайшов козиня, то на ньому не було ніякого клейма, яке-б значило, що козиня належить панові. Але Бернат настоював, що козиня таки його, тоді Вілецький попросив, щоб йому хоч дали п'ять карбованців за те, що він вигодував козиня. Бернат не захотів цього навіть чути і вигнав з контори Білецького, а до нього послав стражників і ті, як каже "Волинь", забрали козиня, з наказу станового, для пана. Тепер Вілецький не знає, до кого йому вдатися за правдою. 
Грабунки. В селі Шельвові пограбовано учителя в школі. В Славуті пограбовано монополію. 
3 Чернігівщини. До вбивства поміщика Рігельмана. Цими днями в Чернігові закінчилась гучна в свій час справа про вбивство на полюванні милійонера Миколи Рігельмана. Як відомо, його по необережності застрелив лісничий Рігельмана Богинський. Суд засудив його на два місяці в тюрму і до церковного покаянія. 
3 Полтавщини. Проти військової служби. "К. В." оповідають таку історію. В сентябрі 1909 р. в Полтаву прибув на 6 неділь на учебний збор "запасний" селянин Мусій Денега. Але яке було здивовання військового начальства, коли Денега зовсім одмовився брати в руки рушницю і не захотів йти на салдатську муштру. Він казав, що Бог научив його, що всі люди повинні бути братами, як діти одного Отця Небесного і в кожній людині живе один і той же Дух Божий, що закликає нас любити всіх. Через це Денега думає, що йому гріх вчитись вбивати братів. Як Денегу не вмовляли, нічого не помогло і в решті його арештували, продержали два місяці на гауптвахті, а тепер засудили на два роки в тюрму.
 З Харьківщини. Заборона. Попечитель харьковського учебного округу Соколовський не дозволив студентам-філологам ходити практикуватись на лекціях в середніх школах. 
3 Херсонщини. Кандідат в Державну Думу від Одеси присяжний адвокат Літвицький одмовився од своєї кандідатури. Його виставляли місцеві поступовці.
Загальна освіта. В Миколаїв! з першого января введено загальну освіту. У всіх школах грамотности дітей будуть вчити безплатно.
 Згоріла бібліотека. В Алешках згоріла громадська городська бібліотека. Вогнем знищено будинок і 5.500 томів, що коштують 5000 карб.