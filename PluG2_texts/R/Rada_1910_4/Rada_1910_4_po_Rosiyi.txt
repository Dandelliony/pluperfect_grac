ПО РОСІІ.
— До справи Гілевича. „Речь“ подає свіжі відомости про Гілевича. Установлено, що студента П. В. Підлуцького убито вночі під 3 октября. Підчас убивства наймичка Владимирова спала собі в кухні, поруч з світлицею, де сталося душогубство. Вона каже, що, звичайно, прокидається од кожного шамотіння, а цього разу нічого такого не чула. Уставши рано, Владимирова подалася до Царського Села, куди на-передодні ввечері Гілевич-Федоров посилав її за своїм збіжжям. „А хто ж за мною двері зачинить?"—спитала вона Гілевича. „Не турбуйтеся, — мовив він. В мене вухо добре, то й почую, як хто чужий увійде". Щілини в дверях Гілевич позатуляв ватою, щоб наймичка не почула духу од паленої шкури на голові вбитого. Гадають, що Гілевич приспав Підлуцького наркозом, а далі двічі вдарив йому в серце та й убив. На здирання шкури та на паління її пішло годин зо дві. Як пішла з хати наймичка Владимирова, Гілевич ще довгенько був дома і аж над-вечір пішов собі, перебравшись в одежу Підлуцького. З Лештукового перевулка Гілевич подався просто на вакзал та й виїхав з Петербургу. 4 октября він переїхав кордон, сказавши, що це їде Підлуцький, а 6 октября прибув до Парижу. Як відомо, убивство викрите було 4 октября ввечері. Костянтина Гілевича заарештували через те, що він рішуче заявив, ніби вбитий на Лештуковому перевулкові його рідний брат. Тимчасом, і тоді вже слідчі знали, що не убитий Гілевич, а душогуб Гілевич. Це сказали й Костянтинові Гілевичу, а він таки на своєму стояв. Гілевичева сестра заявила прокуророві, що убитий на Лештуковому перевулку дуже скидається на її брата, а в листі до подруги писала, ніби вона дивується, чого це Костянтин Гілевич видумав, що вбитий — його брат „Андрюша". 
-Половнев на волі. В „Нов. Вр.“ написано: 31 декабря з гельсінгфорської тюрми випустили Половнева. Одночасно випустили й Юскевича-Красковського з виборзької тюрми. Височайше помилувано їх 27 декабря і сказано, щоб Половнева й Юскевича визволили до Нового року. Половнева сповістили 31 декабря, в 9 годин ранку, що його помилувано. Начальник тюрми прочитав йому наказ фінською мовою, помішник начальника сказав Половневу по російському, що його помилував Царь.Половнев став навколішки перед портетом Царя. Далі йому загадали одягнутися й хотіли дати провожатого до вакзалу на поїзд, але саме тоді прибув з Петербургу нарочито для цього Єленов з чиновником од генерал-губернатора й забрав з собою Половнева. 
— Петров Воскресенський. Арештований за убивство начальника петербурзької охранки Петров-Воскресенський попросив адвоката Грузенберга обороняти його на суді. Грузенберг, як пише „Ут. Р.“, згодився. Акт обвинувачення тільки що скінчили і вже розглядали на роспорядчому засіданні воєнного суду. Далі акт обвинувачення дали підсудному. Прочитавши акт, Петров матиме кілька побаченнів з оборонцем.
— Новий телеграфний тариф. 1 января вийшов новий телеграфний тариф на телеграми між Європейською Росією й Сібіром. Замісць 10 коп., тепер, як пишуть „Б. В.“, плататиметься 8 копійок од кожного слова. На 1911 рік плату зменшать до 6 коп. од слова, а далі й до 5 коп., як і скрізь по російській державі. 
— Колишні депутати. "Речь" сповіщає, що вночі під 30 декабря з Петербургу повезли поїздом на Сібір 75 чоловіка засланців. З ними поїхали й колишні депутати другої Державної Думи, з фракції соціял-демократів: П. А. Анікін та А. К. Віноградов. Депутатів перевозять в Олександрівський каторжний централ. Обох їх закуто. Тим, хто виряжав засланців, заборонили балакати з ними на вакзалі. Один з їх не мав теплого пальта. Пальто дав йому перед одходом поїзда хтось з публіки. 
— Роковини нарождення Чехова. 16 января минає 50 років зо дня нарождення покійного російського письменника А. П. Чехова. В цей день комітет літературного фонду упоряжає в Петербурзі літературний вечір у залі Тенішевської школи. 
— Алкогольна виставка. На алкогольній виставці в Москві єсть багато інтересного матеріялу. З виставки видко, що Росія стоїть на одинадцятому місці по споживанню горілки. В російській державі на одну душу припадав в рік
пів-відра випитої горілки. На першому ж місці, як на підставі матеріялів виставки пише „Ут. Р.“, стоїть Данія. Там на одну душу припадав в рік по півтора відра горілки, на дванадцятому місці, зараз за Росією, стоїть Норвегія. Як скасовані були 1853 р. "одкупа" на горілку, то пити її стали більше. 1853 року на одну душу випадало по 0,9 відра випитої горілки. 1890 року горілки випили менше: по 0,49 відра на душу. 1906 рік знов підняв піяцтво до 0,6 відра на душу. 1908 рік зменшив споживання горілки: 0,57 відра на душу. Шинків "питейныхтъ заведеній" — було в російській державі 1853 року 270.000. 1885—150,000. 1908 року-105.000. 1907 року шинків знов побільшало до 112,000. Поки не було монополії, казна мала з горільчаного акцизу 106 милійонів карб прибутку. Тепер монополії дають казні 550 милійонів карб, прибутку. Інтересні цифри про діяльність попечительств народньої тверезости. Найкраще стояли ці попечительства 1904 року. Тоді вони мали 4000 чайних; в ці чайні ходило 80 милійонів душ. Читальні тверезости одвідало за 1904 рік 10 милійонів душ. Серед членів попечительств було тоді 17 проц. священиків, 13 проц. земельних властителів, 10 проц. чиновників.
— Ще про Медерового сина. Саратовські дописувачі столичних газет докладно оповідають про самогубство старшого сина колишнього надбалтійського генерал-губернатора Мелера-Закомельського. Покійник мав велике багатство, що перейшло йому в спадщину від баби і швидко прожив усе, що мав. Два роки тому він зійшовся з молодою дівчиною Надеждою Сіновською, яка з-за ради його покинула сцену й до самої смерти коханця не одходила од його. Сіновська каже, що до самогубства молодого Мелера-Закомельського спричинилася нужда. Він дуже хотів поступити на службу. Через це він нервувався, кляв своє життя, ніколи не був спокійний, їздив з города в город, шукаючи собі служби. З батьком він ніколи не ладнав. Діставши од батька, замісць підмоги, револьвера, син казав: "Я тільки через те не застрелюсь, що це буде до вподоби моєму батькові". Кілька місяців тому молодий барон знов просив у батька грошей, а той одписав йому, що дивується, чого це й досі син його не застрелився, або не опинився в ночліжці. З Сіновською Мелерів син жив дуже добре, тихо й без сварки. (Речь).
— Барон Фредерікс. "Р. Сл." пише, ніби в Вільну прийшов наказ арештувати, як тільки приїде туди, колиш нього нижегородського губернатора барона Фредерікса, якого тепер шукає поліція, бо він присуджений в справі Лідваля до 10,000 карб. штрафу. 
— Законопроект про шлюбну розлуку. Надрукований доклад з журнала синодської наради в справі нового закону про шлюбну розлуку розсилають усім членам синоду та всім міністрам разом з законопроектом, виготовленим у синоді. Повий законопроект до старих причин шлюбної розлуки додає нових: обопільне прелюбодійсхво, переход до инославної віри, до сектантства, до старовірів, божевілля, жорстокість, доведена судом та инші. Весною 1910 року цей законопроект буде розглянуто в синоді.