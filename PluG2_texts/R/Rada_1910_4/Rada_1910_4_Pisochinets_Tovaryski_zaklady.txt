
Товариські заклади на Харьківщині. 

З товариських закладів на Харьківщині розвинуті до якоїсь міри тільки товариства позичкові та позичково-ощадничі. Останні з них, себ-то позичково-ощадничі, далеко старіші за перші, бо тоді як позичкові товариства уперше нарождаються тільки в 1905 році, де які з товариства позичково-ощадничих з'явилися вже в сімдесятих роках. Але до року 1905 товариські заклади тільки що животіють. До більш—менш жвавого розвитку їх причинився статут 1904 року про дрібну позику, а ще більше заходи харьківського земства, котре ще в році 1902 ухвалило видавати кожному новому товариству по тисячі карб. запомоги*). Ця позика, що має бути грошовою первопідставою **) товариства, видається на 5 років по 4 1/2 проц., тоді як державний банок бере з товариств у таких саме випадках по 6 проц. На видання цих запомог земство тоді ж призначило 100 тис. карб. В дальшому році земство, щоб поширити відомости про товариські заклади, видрукувало та порозсилало по селах зразкові статути товариств, і нарешті, в році 1908, само закладає ка має керувати діяльністю окремих товариських закладів та підтримувати їх грошевою допомогою. Дякуючи цим заходам, останніми роками виявився вже помітний рух до заснування товариських закладів, надто позичкових товариств, як буде видно з нижченаведених цифр. Від року 1872 та аж до 1902 було на Харьківщині цих товариств 9 (усі товариства були тільки позичковоощадничі): за 4 роки (до року 1905) народилося знову удвоє більше (17 тов.), з котрих аж 15 були товариства позичкові, а за 2 останні роки (1906 та 7-ий) ще 41 товариство, з котрих позичково-ощадниче тільки 1 товариство. Таким чином на рік 1908 маємо на Харьківщині 67 товариств (56 позичкових та 11 позичково-ощадничих). Товариства позичкові маємо з 11 повітів харьківщини у восьми, та й то в трьох з цих повітів тільки по одному товариству. Більше їх є по повітах вовчанському, куп’янському та ахтирському і зовсім нема по повітах богодухівському, валківському та озюмському. Товариства позичково-ощадничі маємо з одинадцяти повітів у шости і то в трьох повітах тільки по одному товариству. Найбільше їх (4) в повіті харьківському, а зовсім нема по ахтирському, зміївському, лебединському, старобільському та сумському повітах. 
Так виглядає історія заснування по Харьківщині вищезгаданих товариських закладів.

*) Дивись: отчеть правленія губернской зем. кассы мелкаго кредита. Харьковъ 1908 г.
 **) Фонд, основний капитал.

 Тепер глянемо на працю цих товариств та розвиток їхньої діяльности. Цей розвиток, як ми вже згадували, помітно тільки за самих останніх років; докладні ж відомости, порівнюючи котрі, можемо помітити сякий-такий поступ, маємо за 1906 та 1907 роки. Ці відомости, обхоплюючи усього тільки 2 роки, не можуть бути підставою для якихсь ширших і певних висновків, але все ж таки вони дають де-які вказівки до змалювання поступу і напряму діяльности товариських закладів. То ми й переходимо далі до викладу тих відомостів.
 На січень 1908 року усі 56 позичкових товариств мали грошевої первопідстави 127 тис. карб., що складалася з 71 тис. земської позички та 54 тис. позички державної; власних же грошей товариств у цій первопідставі тільки 1390 карб. Маючи таку первопідставу, усі товариства, згідно з загальним статутом, що до дїяльности позичкових товариств, можуть робити грошовий оборот у 10 разів більший, себ-то до 1 1/2 мил. карбованців. До того ще товариства позичково-ощадничі мають первопідстави 331 тис. карб. і можуть дати тими грошима оборот на 3 1/2 мил. карб. 
 Позичково - ощадничих товариств аж у п'ять разів менче від позичкових та й працюють вони гірше. Баланс цих останніх за рік побільшився на 31 проц., а перших тільки на 2,3 проц. Між иншим це залежить і від того, що товариства позичкові позасновувалися за останні роки під опікою та з допомогою земства, а товариства ощадничі, народившись ще років тридцять тому, не мали ні звідки ні уваги, ні запомоги й заниділи на самому початку. 
Опріч первопідстави у всіх позичкових товариствах мають велике значіння вкладки, позики по других позичкових закладах та особливі суми, призначені на ту чи иншу мету *), як от наприклад на купівлю збіжжа та позики під його, купівлю заліза або дахівки для постачання її сільській людности та т. ин. Цими останніми грошима товариства можуть стати в чималій пригоді людности або сприяючи розвиткові тої чи иншої галузі сільсько-господарської чи якої иншої промисловости, або допомогаючи тій людности краще улаштувати домівку, придбати добре знаряддя то-що. Тут бачимо яку вагу мають ці гроши, призначені на таку чи нашу мету. Та по харьківських товариствах, як по позичкових, так і по ощадничих, тих грошей така ще обмаль, що про якусь особливу від них користь сільській людности шкода й згадувати. В позичкових товариствах їх менче тисячи карбованців та в ощадничих більше 5 тис карб. Одно може нас тут потішити, що грошей цих усе більшає і таки досить жваво. По позичкових товариствах за останній рік їх побільшало на 258 проц. і в ощадничих на 29 проц.
 Так саме більшає по товариствах і сума вкладок та позик, а цими ж саме гроіпима товариства і роблють оборот, це раз, а друге, що по тому, наскільки вільно товариство робить позику грошей, можна помітити, скільки йому вірють, скільке воно міцне. А така чи инша слава товариства або притягує до його гроші й дає змогу ширше розвинути користну діяльність товариства, або навпаки. Одже сума вкладок по позичкових товариствах і теперь більша від первопідстави на 3 проц., а за рік вони збільшилися на 168 проц. В товариствах ощадничих вкладок більше від первопідстави на 47 проц. Але коли ми виключимо звідси харьківське товариство, а візьмемо тільки самі повітові ощадничі товариства, то навпаки, маємо суму первопідстави більшу від суми вкладок на 54 проц. Так само сума вкладок по цих товариствах збільшується досить поволі, давши за рік тільки 17 проц. 
Що до вільности товариств у позичці грошей для обороту, то на це ми маємо такі вказівки. По позичкових товариствах сума позик побільшала за рік з 15 до 73 тис. карб., себ-то на 383 проц., а по ощадничих з 33 до 36 тис. карб., або на 9 проц. 
Щоб зважити на скільки стале та певне грошове становище товариських закладів, цікаво ще глянути на суму усіх їхніх грошових засобів **) та порівняти її 1) з первопідставою й 2) з сумою виданих позик. Отже усіх грошових засобів по позичкових товариствах маємо до 350 тисяч карб., а по ощадничих 550 тисяч карб.
*) Спеціальні напитали. 
**) Пассиви.

По перших товариствах первопідстава складає 36, по других 37 проц. суми усіх грошових засобів. Що до суми усіх позичок, які видали товариства, то вона і по тих і по других трохи менша од грошових засобів товариств. 
Позичання грошей то єсть головна діяльність товариств. На круг одне позичкове товариство випозичало за рік 5 1/2 а тис. карб., а одне ощадниче 50 тис. карб. Порівнявши ці суми з попереднім роком, бачимо, що вони побільшали на 31 проц. в позичкових і на 6 проц. в ощадничих товариствах. Уся ж сума позичок, виданих за 1907 рік усіма позичковими товариствами, більша від попереднього року в 2 1/2 рази, а в ощадничих тільки на 1/5. 
Тепер роскладемо ще суму усіх випозичених товариствами грошей, як позичковими, так і ощадничими, на душі сільської людности. На 1 душу припадає з них в 1906 році по 10 коп., а в 1907 році по 19 кой. Коли покладемо, що в кожному дворі або в кожній сем'ї хай буде по 5 душ, то на двір або одно господарство припаде в останньому році 95 коп. Це така дрібна позика, що ми маємо певну рацію сказати, що взагалі сільська людність Харьківщини ще живе без позичкової запомоги своїх товариських закладів, а як і перше боргується у своїх всякого наймення глитаїв. Та инакше і не може бути, бо, не зважаючи вже на те, що де які повіти зовсім не мають товариських закладів, або мають їх один-два на цілий повіт, —то коли б їх усі поділити поміж дворами, то одне товариство позичкове припадає трохи не на 2 тис. дворів, а одне ощадниче на 3 1/2 тис. дворів. 
Як мало ще сільська людність користується тут товариськими закладами видно й з того, що усі вони (67) мають тільки 10.700 спільників; на окреме товариство це буде по 250 спільників; у позичковому та по 500 сп. в ощадничому.
Наведені нами відомости та рахунки не можуть свідчити про широкий розвиток на Харьківщині товариських закладів, але з них ми бачимо, що ця справа не стоїть на місці, що за останні роки помітно жвавий рух та поступ, як у побільшенні числа самих закладів, так і в поширенні усіх галузів їхньої діяльности, що несе сільській людности найпотрібнішу запомогу. Вчасна позика та ще розумно використана то, неминуче й певно двигало чигосподарства чи торгу або промислу.
 Щоб певніше та докладніше зважити користь товариських закладів, треба ще зважити, якого саме стану та достатку люде користуються з цих закладів та на віщо саме ті люде уживають позичені гроші, але на жаль ми поки що не маємо тих відомостів і мусимо задовольнитися тими вказівками, які подали оце тут.
 З товариських закладів ми зачепили тут самі лиш позичкові та ощадничі товариства (власне—позичково- ощадничі), якихсь инших товариських І закладів тут і зовсім обмаль, але до І них ми звернемось колись иншим часом.  Д. Пісочинець.