Справа з памятником Т. Г. Шевченкові.
Народна копійка. Один з участкових лікарів кременецького повіту повернув до об'єднаного комітету підписний лист, на якому позначено аж 93 чоловіка майже виключно селян-жертводавців на пам'ятник. Загальна сума жертв 5 руб. 21 коп., а зложено їх з копійок: найбільша жертва 15 коп., а то більше 1,2, 3 коп. Надсилаючи цю жертву, лікаръ пише між иншим: "покорнейше прошу пріобщить эту скромную трудовую лепту, какъ знакъ глубокаго уваженія кь памяти о великомь народномь поэте". Жертви ці збірав лікарь серед тих людей, що вдавалися до нього в амбулаторію за лікарською допомогою.
 Новий портрет Шевченків. Якийсь д. Віктор Васильович Прокофьев з Ялти звернувся листом до об'єднаного комітету з пропозіціею купити у його власноручний, мальований пером портрет Т. Шевченка. Портрет цей малював поет в р. 1860. На другім боці портрета і по берегах його збереглися вірші, писані олівцем самим таки Шевченком „Чи не покинуть нам, небого, моя сусідонько убога". Вірші датовано 15 февраля. Портрет завбільшки 6X8 верш., а на йому підпис „Т. Шевченко 1860“, а також ініціали. Д-ій Прокофьев каже, що портрет цей Шевченко подарував д-ці Лазаревській „сосідки его по именію“ (?), а вже чоловік Лазаревської подарував його в кінці 80-років батькові Прокофьева. Вірші датовано, каже д. Прокофьев, 15 февраля (очевидно 1861 року), тоді певно й портрет було подаровано поетом д-ці Лазаревській, бо "чи не покинуть нам небого"— це останній Шевченківський вірш, датовано його в останньому виданні Кобзаря 14— 25. II 1861. Про яке "именіе" Шевченкове говорить д. Прокофьев —не ясно.