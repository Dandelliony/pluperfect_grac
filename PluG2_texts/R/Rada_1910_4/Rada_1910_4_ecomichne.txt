Економічне життя УКРАІНИ.
—Мукомольний промисел у минулім році. Для Київа 1909 рік роспочався неприхильно, готові запаси муки продавались з великим трудом. У маї місяці київський ринок зазнав великої скрути, так що котіровка робилась по кілька разів на день. Протягом іюня й іюля більшість млинів стояли, бо не було зерна, В початку осени справа пішла трохи краще, в ноябрі ринок став навіть досить жвавим, але на декабрь справа знов пішла кепсько: вивіз муки в инші райони дуже зменшився, місцевий попит також не досягає більш-менш значних розмірів, а запаси великі. Тому на більшости млинів продукція зменшується, а де-які млини зовсім стали. В Одесі, як у нас уже почасти повідомлялось, цілий рік панував також непевний настрій. Млини мусіли ставати в апрілі, іюні, декабрі. На постійнім одеськім ринку —в Єгипті— велику конкуренцію одеському борошнові робило марсельське, значно дешевше, через дешевші затрати на продукцію й на фрахт. До Турції наша мука вивозиться в дуже незначній кількості. Досить сказати, що на всю чужоземну муку, що споживається в Турції, тільки 1 1/4 проц. припадає на нашу, решта ж 98 3/4 проц. припадає на муку французьку, руминську або болгарську. 
— Прибутки підприємств. Торговельно-промислове товариство "А. К. Дубінін в Одесі" мало за 1908—9 р.: приб. 3.694 карб., осн. кап. 300 т. к.—Товариство харьківського цукрово-рафінадного заводу мало в 1908—9 р.; приб. 572.182 карб. дів. 288 т. к. (12 проц.), осн. кап. 2.400 т. к.—Товариство цукрово рафінадного заводу „Збруч“ на Волині мало за 1908—9 р.: приб. 48.935 карб., осн. кап. 350 т. к.—Товариство київського парового мукомольного млина мало за 1908 —9 р.: втрати 65128 карб., осн. кап. 2.500.000 карб. — Товариство „Грушевський антраціт" мало за 1908—9 р.; приб. 582.849 карб., дів, 212.000 карб. (8 проц.), осн. кап. 2.650 т. к. 
— Кооперативний рух. Нове потребительське товариство одкривається в селі Вербці, Волоській, на Поділлі.