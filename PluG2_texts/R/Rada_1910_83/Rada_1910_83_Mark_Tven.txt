Марк Твен.
(Некролог).
Помер славетний американський юморист, письменник Марк Твен. „Марк Твен“—це прибране письменником для літератури назвище, а справжнє його наймення було — Самуель Клеменс. 
Народився небіжчик 1835 р. в г. Флориді. Зріс й жив довго в Ганнібалі, на Місісіпі, в Америці. Змолоду служив за наборщика по друкарнях по всяких містах, а в 17 років вернувся на батьківщину і став привчатися до лоцманської служби на річці Місісіпі. В книжці —„Adventures of Tom Savger“—що вийшла 1876 року, Твен описав свої дитячі роки, а в „Missisipi sketches“— свої пригоди підчас плавання на параходах по Місісіпі. Згодом небіжчик покинув лоцманство і став секретарювати в свого брата, віце-губернатора в Неваді. Швидко й цю роботу Твен залишив і взявся копати золото. Нічого з того не вийшло і Марк Твен став редактором газети в Віргінії Сіті. Тоді він і став підписуватися під своїми юмористичними оповіданнями —„Марк Твен“ і ними швидко придбав собі велику славу в Америці. 1864 року він перебрався на Сандвічеві острови і там писав у місцевій газеті. Звідтіля небіжчик двічі їздив у подорож по Європі і описав ці мандривки в своїх веселих оповіданнях. Останніми часами Марк Твен жив у Гартфорді (в Кенненкрикуті). Написав Твен силу юмористичних творів, які перекладено на всі мови. В українському перекладі маємо такі
твори Марка Твена: „Пригоди Тома Сойєра“ (два переклади: М. Загірньої та Ю. Панькевича), „Пригоди Гека Фінна". Оповідання Твена визначаються добрим, щирим юмором.