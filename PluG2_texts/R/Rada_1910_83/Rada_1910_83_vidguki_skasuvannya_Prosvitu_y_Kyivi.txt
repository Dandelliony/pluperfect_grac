Відгуки скасування „Товариства „Просвіти“ у Киіві".

Факт скасування „Товариства „Просвіта" у Каїві* не пройшов непомітно в місцевій пресі. 9 апріля всі київські газети ріжних напрямів з цього приводу надрукували на своїх сторінках відповідні замітки.
  З фактичного матеріялу в справі скасування „Просвіти", який з'явився останніми днями на сторінках місцевих російських газет, цікаво зазначити ті юридичні підстави, на яких спиралося губернське в справах товариств і спілок присутствіе, роблючи свою відому вже нам постанову. Як виявляється, такими підставами були: 1) недавній циркуляр голови ради міністрів —П. А. Столипіна про »инородчество * українців; 2) наказ і пояснення сената про скасування київського польського товариства і, врешті, 3) наказ і пояснення сената, зроблені 28 іюля року 1908 (ч. 9120) з приводу скарги гуртка полтавських українських громадян на незарегіетрацію полтавським губернським в справах товариств і спілок присутствіем статута товариства „Просвіта* в Полтаві. Останній документ виразно зазначав, що завдання українських „Просвіт", дбати про культурно-просвітній розвиток українського народу, виявляв наміри відокремлювати інтереси української людности, а це може, врешті, довести до таких наслідків, що загрожуватимуть громадській небезпеці і спокою. 

    Постанову свою про скасування „Просвіти губернське в справах товариств і спілок присутствіе зробило на підставі спеціяльного докладу про діяльність її. Як матеріялом доклад цей скористувався статутом товаристваітими 14 книжечками (нагадаємо тут номері їх: 1,2, 4,5, 6,8, 10, 12, 22, 23, 25, 29, 31 і 32) та брошюркою „Теми для книжок", по одному примірникові яких, наприкінці февраля ще, з наказу д. київського губернатора, було взято на перегляд поліцією в „Просвіті". В цих брошюрках,  на думку автора доклада, ніби-то проповідуються шкодливі соціялістичні ідеї соціял-демократичного напряму і, зважаючи на це, присутетвіє визнало завдання товариства "Просвіта" і видавничу діяльність його небезпечними для громадського спокою і ухвалило постанову про скасування її на завше. 

    Переказами цього фактичного матеріялу про скасування „Просвіти" та ще відомостями про її діяльність і обмежилися прогресивні київські газети, уникаючи всякої прінціпіяльної оцінки події і заховуючи спокійний і навіть холодний вигляд безстороннього обсерватора, що вважає своїм святим обовязком одно — занотувати факт. Тільки „Огни"(ч. 47) зробили спробу піднятися трохи понад переказом голого факту і в дуже обережній формі висловили свою думку з приводу того, що сталося 8 апріля. Та все таки і за цією цілком зрозумілою здержливістю почувається те „не зле, тихе слово", про яке згадує Т. Г. Шевченко в своєму "Заповіті". Тільки вже занадто тихе... 

    Само собою зрозуміло, що не таким оком глянув на справу місцевий „унтер Прішібеєв" - „Кіевлянинъ". До здержливости його ніщо не примушувало. Навіть навпаки, все сприяло тому, щоб зробити його при такому випадкові надзвичайно балакучим, бо давно вже муляла йому очі „Просвіта", давно вже вчувалися йому з Троїцького народнього дому „неподходящія слова" і не з вчорашнього дня він, грізно поводячи очима та виразно підморгуючи, репетував своєї: „По какому полному праву тутъ народъ собрался? Нешто можно дозволять, чтобы народъ безобразилъ?" І тепер, коли губернське в справах товариств і спілок присутетвіє зробило свою постанову, він аж виріс з радощів і, поспішаючи показати свою солідарність з нею, хутенько давнім своїм звичаєм встромив в рот свій брудний „указующій персть", поссав його трохи, та й виссав ось що:
   
     „Таким чином, вже самий статут київської „Просвіти" по суті уявляє з себе акт обвинувачення для неї і крім того, читання згаданого великого доклада намалювало перед членами присутствія цікаву картину чотирьохлітньої праці діячів „Просвіти" на ниві народньої просвіти. Доклад наводить цітати з 12 виданих "Просвітою" книжечок, з яких виявляється, що „Просвіта" сістематично провадила соціял-демократичну агитацію: коли бажано було рекламувати думку про те, як одібрати силою землю, писалася книжечка з стародавнього римського життя про братів Гракхів; в книжечках про Ірландію та далеку Нову Зеландію проповідується національний сепаратизм та соціялистичний комунизм і т. ин. Не вважаючи на всю ріжноманітність тем, брошюри мають спільну тенденцію — порушити підвалини державности і релігії, ширити ідею абсолютного народнього правління та вихваляти політичні злочинства; звичайно, кожна брошюра приперчена в потрібній мірі ще й утопичними та алегоричними зітханнями за „Самостійною Україною" („Кіевлянинъ", ч. 99). Ах, які страшні речі оповідають в редакції „Кіевлянива". 

     І от "Просвіту" —це гніздо злочинців скасовано, врешті... Але Прішібеєву цього вже мало, він сплоха не заспокоюється. Давня звичка дав себе знати і він знову поводить навкруги очима, підморгує і докладуе: „цілком зрозуміло, що культуртрегери з Просвіти любісенько роспочнуть свою просвітню діяльність по видавництвах „Вік", „Час", і ин.“ А через це бравий унтер знову кричить хрипким, сердитим голосом: "Нар-родъ расходись“. По какому полному праву тутъ народъ собрался? По домамъ!". Але наш Прішібеєв не завше сердито та хрипко гукає. В його голосі часом чути і нотки „умиленія“. "Можна радіти, — каже він, врешті, —що наш (?) народній дім на Троїцькому плацу хутке позбудеться мешканця, що не здобув доброї слави господареві“. 
     Ось вона — справжня Прішібеєвська радість! Не дурно ж кажуть, що „по Сеньке и шапка".            П. Є.