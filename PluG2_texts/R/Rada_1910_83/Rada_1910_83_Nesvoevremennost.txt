„Несвоевременно".

За три роки праці третьої Думи ледве чи можна налічити хоча три законопроекти приняті і ухвалені нею, од яких би й справді тхнуло духом реформ пожиточних для народа. Та тільки й цим небагатьом користним законопроектам не судилося побачити світа. На днях одному з таких законопроектів шлях до здійснення заступила Державна Рада, а саме—законопроектові про умовне засудження. Державна Рада не згодилася ухвалити цього законопроекта через те, що він „несвоевремененъ", бо селянський люд в Росії, мовляли, ще „не дозрелъ“ до такого закону. 

   Натурально, що довести свою думку про „несвоевременность“ та „незрелость“ населення Росії для приняття такого закону, противникам законопроекта було нічим і через це вони не спромоглися видвигнути й жодного слушноґо доводу навпроти тих членів Ради, що обороняли законопроект. Тимчасом, як на боці оборонців його була міцна зброя, яку їм давала і історія умовного засудження не тільки по чужих землях, а навіть в самій Росії, і статистика, і судова практика. Міць цеї зброї почув навіть міністр юстиції д. Щегловитов. І треба сказати по правді, —він найкраще, поміж инших оборонців нового законопроекта, користувався цією зброєю. Він на цифрах показав, що в Росії присяжні судді виносять 35 процентів вердіктів виправдуючих, коронні —25 — ЗО проц., а мирові —45 —50 проц. І це вони роблять не через те, що, мовляв, потурають злочинцям, а через те, що в Росії немає умовного засудження. Відсутність такої кари примушує суддів по неволі виправдувати тих, хто зробив якийсь невеликий злочин, зробив його не навмисне, а випадково, не з лихої волі, а через молодість та нерозум. Найважнішим доказом на користь нового закону в руках міністра були думки про умовне засудження тих, хто чинить суд і правду в державі, — то-б-то самих суддів. Теперішнім судам ніхто не може закинути вільнодумністю або нахилом до реформаторства в ліберальному напрямкові. Проте суди мало не одностайне висловилися за умовне засудження, бачучи в йому поки що хоч сякий-такий рятунок проти заскорузлих форм сучасного суда. За умовне засудження висловилося 11 судових палат, 86 окружних судів, 59 мирових з'їздів, всі ради присяжних повіренних і навіть військові суди. Міністр юстіції покликувався на те, що нарешті умовне засудження істнує і зараз по волосних судах. Не вважаючи на всі докази, більшість членів Державної Ради не ухвалила законопроекта, одсунувши його до того часу, коли буде зреформовано всі суди в державі. Таким чином одкинуто єдиний законопроект, од якого повіяло б справжнім свіжим духом в наших судах і од якого можна було б сподіватися хоч невеликої, але справжньої користи.