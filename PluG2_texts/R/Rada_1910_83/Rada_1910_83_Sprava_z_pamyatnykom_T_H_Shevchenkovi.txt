Справа з памятником Т. Г. Шевченкові.
В київську городську управу надіслано на конкурс першу скульптурну модель монумента Т. Шевченкові. Модель зроблена так, що поет сидить з книжкою на колінах, а коло поета чотирі селянина. Модель виставлена в залі городської управи. 
До київського комітету вернуло підписного листа з с. Ненадихи кооперативне товариство київськ. губ. (таращ. повіту). Пересилаючи зібрані гроші —2 руб. 55 коп., товариство написало на листі: „пересилаючи зібрані жертви нашому поетові Шевченкові, жалкуємо, що з прибутків товариства нічого не асігнуємо, бо цього року в крамниці дефіціт".