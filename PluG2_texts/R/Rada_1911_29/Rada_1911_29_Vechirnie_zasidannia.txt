Предсідатель — Гучков. Гегечкорі закінчує промову про арешт Скворцова. Оратор нагадує режім суворого канцлера в германській державі, який нападався на германську соціял-демократіго і має надію, що російська демократія, як і германська, не зважаючи на утиски з боку уряду, зорганізується в могутню масу. (Оплески лівих). Аджемов радить визнати негайність запитання, щоб дати змогу урядові висловитися, чи бажає воно виборів вільних, чи з примусу. Булат вважає негайність зайвою, бо більшість Думи 3 іюня і уряд добре знають, що тілько завдяки поліцейським утискам зібралася більшість теперішньої Думи. Більшістю центра і правих негайність одкинуто. Міністр фінансів дає пояснення по запитанню з приводу незаконних вчинків селянського банку в справі купівлі товариством поселенців землі у полковника Дурасова на Кавказі. Одмовляє йому с.-д. Покровський. Далі засідання 5 февраля.