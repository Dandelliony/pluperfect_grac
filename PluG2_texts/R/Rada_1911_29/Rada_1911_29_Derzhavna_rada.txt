Західне земство.

Предсідатель —Ariмов. В Раді — предсідатель міністрів і міністр доріг. Оболенський нагадує, що в 1913 році вийде 50 років з того часу, коли була перша спроба завести земство в західному краї. 1896 року Державна Рада доручила міністерству внутрішніх справ розробити це питання, але завдяки особливостям місцевого життя в цьому краї визнали потрібним допустити тимчасові винятки і питання загальмувалося. Тепер знову виникає питання національне. Коли дозволити курії в західних губерніях, то прийдеться їх дозволити і в инших областях, а це буде суперечити прінціпам державности в нашій єдиній Державі. Трепов заявляє, що він буде голосувати проти законопроекта. Отець Трегубов говорить, що заходи, які радить законопроект і поправка Державної Думи за пониження цензу поліпшить становище краю і допоможе йому піти швидко по шляху розвитку. Граф Вітте нагадує, що ніхто з ораторів не мав уваги до головної його думки —про зменшення прав селян в земській справі. Граф заявляє, що він вважав і вважає за аксіому, що розвиток місцевого самопорядкування призводить до обмеження Самодержавія. Нема нічого більш обурюючого, як обмеження самодержавія не для народу, а для невеликої купки. Я ніколи не стояв і не буду стояти за дужих, завше був і буду до домовини стояти за слабіших, за російський народ. Оратор закінчує проханням вділити селянам теї-ж милости, і надати їм в земстві такий вилив, який проект надає полякам. Піхно доводить, що законопроект зовсім не ображає ні російських землевладільців, ні євреїв, ні поляків, ні селян. Що до єврейського питання, то його не слід вирішати між иншим. Поважаючи „здравый смислъ* селянства — каже далі Піхно—йому всеж не слід лишати найпершу роль в земстві, та це і для їх самих було б тяжко. Більшістю 103 голосів проти 56 Рада постановила перейти до постатейного читання. Далі засідання 9 февраля.