В Португалії.
В Лисабоні рада міністрів постановила завести загальну військову повинність на строк не більше року. Народ щиро вітав нових некрутів-республіканців. В Лисабоні, Опорто і инших містах урочисто вшановано пам'ять всіх героїв, що положили своє життя за республіку. Могили їх було геть засипано квітками.
Чума в Індії.
Чума, вигублюючи що-дня в Китаї сотні і тисячі душ, роскидається геть на південь Азії. В Індії вона в останні роки була трохи затихла; тепер повідомляють з Калькути, що вона знов лютує в країні і що-тижня вмірає від неї до десяти тисяч душ.
Канада.
„Ваііу Tel?£га}Ь. друкує звістку з Одеси, в якій повідомляється, що на півдні Росії купці, що торгують зерном нетерпляче ждуть вияснення долі нової канадо-американської комерційної згоди. До цього часу Канада доставляла майже весь свій вільний хліб до Англії. Тепер це повинно перемінитись і канадський хліб буде розходитись в Сполучених Штатах і Англія через це мусітиме закуповувати потрібну їй пшеницю в Росії. Вивіз її через Одесу збільшиться тоді вчетверо. Звичайно, що й ціна на пшеницю піде в гору.