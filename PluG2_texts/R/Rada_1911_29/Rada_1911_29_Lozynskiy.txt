Нинішня росправа почалася тим, що д-р Володимир Охримович іменем оборони поставив внесення на відлеженая цілої росправи аж до часу, коли буде переведене слідство проти дальших 200 учасників події 1-го (н. ст.)
іюля 1910 р., так щоб проти всіх І процес міг відбутися разом. Розділювання обвинених на дві групи суперечить вимогам закона,  який допускає таке розділювання тільки тоді, коли це виходить на користь обвинених. А тут воно виходить тільки на шкоду. Так прим. в числі всіх тих, що проти них ведеться слідство, було на яких 300 осіб 253 студентів університету, значить вони творили 84 проц. Тимчасом між тими, що проти них ведеться тепер росправа, на 101 особу є тільки 37 студентів університету, значить 37 проц. А це кидає на цілу демонстрацію некорисне світло, буцім-то в вій брали участь переважно люде, непричетні до університетських студій. Прокурор, очевидно, спротивився цьому внесенню. Він уживає польської мови, та на домагання оборонців його слова перекладає предсідатель трибуналу по українському. Трибунал після довшої наради відкинув внесення оборони і розправа ведеться далі. Приступаючи до переслухання обвинених, трибунал задержав в суді тільки 32-ох найбільш обтяжених, а решту звільнив до завтрішнього дня від участи в розправі. Всі обвинені вийшли з зали на корідор, остався тільки студент філософії Микола Залізняк , відомий молодий письменник, родом з російської України, якого почато переслухувати першого. Обвинительний акт вважає Залізняка одним з головних провідників демонстрації. Відповідаючи на це обвинення, Залізняк в довгій промові збиває твердження обвинительного акту. Ніякого заговору — каже він - не було і він не міг бути одним з організаторів його. Як голову українського студентського союза просила його виголосити реферат про університетську справу і він на це згодився. Віче в університеті уетроєно без дозволу ректора, бо коли перед тим, в марті того ж року, українські студенти просили в ректора дозволу на віче, він їх просто висміяв, а опісля відмовив. Студенти мали за ціль тільки віче, а не напад на університет. Коли-б українські студенти хотіли бійку з польськими студентами, то до того не треба було шукати ще особливої нагоди: адже польські студенти цілий семестр провокували українців, а в маї 1910 року устроїли навіть проти українську бльокаду університету. На вічу обвинений подав історію боротьби за університет, указав, що в ній не було пляновости, а тільки була вона реакцією на провокації польських студентів та університетських властей, і домагався, щоб дальшу боротьбу вести по обдуманому плану, в звязку з державною політикою, як це роблять італійці та словінці. Під час реферату хтось крикнув, що поляки будують барикаду. Коли зібрані почали виходити, обвинений закликав,щоб руководитися не пристрастями, а холодним розумом. Яким чином прокураторія бачить в цих словах підбурювання, цього справді неможна зрозуміти. На заклик обвиненого зібрані успокоїлися і він докінчив реферат, після чого без дискусії ухвалено резолюцію. Обвинений чув вистріли, бачив, як у залі між зібраними настав переполох. Та чи до залі влітали кулі і взагалі хто стріляв,—не знає. Барикади, вистріли, поліція—все те сталося дуже швидко. Коди комісар Тавер з поліцією загнав часть українських студентів до ІІІ. залі, заявив їм, що вони всі арештовані і що при найменшому рухові поліція стрілятиме , тоді обвинений став на лавку і од імени всіх арештованих заявив, що нема потреби уживати зброї. Потім предсідатель і члени трибуналу, прокурор, оборонці задавали обвиненому цілий ряд всяких питань. Переслухання Залізняка заняло ввесь час нинішньої росарави, яка скінчилася кодо год. з попол.
Тепер про закон і практику що до прав української мови в галицькім суді. Як відомо, першого дня росправи сторона вислала до міністра судівництва телеграму з жалобою на прокурора,
який, нехтуючи права української мови, говорить в процесі по польському. В заявку з цим вчора де-які польські газети принесли „трівожну" вістку, що в польських посольських кругах у Відні ходить поголоска, буцім-то міністр судівництва Гохенбургер видав прокуророві приказ говорити в процесі по українському. Таке роспорядження польська преса називала з обуренням .протизаконним" і грозила міністрові „відповідними кроками* польського кола. Нині ж прийшла телеграма, що віденська преса поясняє цю справу ось як: каже вона, що міністр справді мав намір видати таке роспорядження, опіраючись на язиковому розпорядженні з 1860 р. Але, маючи на увазі довголітній звичай, по якому прокуратура в Галичині уживала в процесах все польської мови, міністр рішив пошанувати той звичай і одкинув свій намір. Що це значить? Що прокуратура поступає протизаконно, вживаючи в процесах проти українців польської мови, але що це „довголітній звичай", то міністр не зважився виступити проти нього. Отже за українцями закон, а за поляками „довголітній звичай “ ламання закону. А що міністерство боїться польського кола, то й шанує той „звичай". Тепер, коли вияснилось, що в міністерстві взяв верх не закон, але протизаконний звичай польських властей, польська преса вже вдоволена. Л Лозинський.