На сучасні теми.
Кажуть, що українці та великороси — нації схожі по своїй вдачі, національному типу та славянській культурі. Може це і так, не заперечаю. Коли вчені люде кажуть, то нам, профанам сидіть і не рипаться. 
Але все ж таки на мою, неукову, думку повинна бути десь межа між українською стіхією, та великоруською. Повинна ж, безумовно! Тут, мовляв, живуть українці, а тут великороси. Не можна ж мішати в одну купу і нас, і великоросів, тримаючися славнозвісного методу Мимрецова: в участку, мовляв, все розберуть! 
А проте в нас імено таке робиться. І скільки вже доводилось воюватись з подібними сліпцями, а все ж немає свідомого розмежування, або, висловлюючись по-російському, „розграниченія" близьких, але цілком своєрідних культур цих. 
Навіть П. А. Столипін зрозумів суть українця і в своїй промові в Державній Раді заявив категорично, що він „представляла, собі всймл. изв'Ьстньїй образ'ь разаитого и см'Ьтляваго хохла-малоросса. Бачте, навіть наш національний характер (си'Ьгливьій“) з'ясував! Очевидно, цікавився українською літературою, бо ж не з „малороссійскихь разсказовь" Раєвського виссав він, що всякій ,хохол-малорос“ обов'язково повинен бути „развиіьімть и смагли вміть". Все ж П.Столипін твердо знає, що десь на Україні живуть „хохли-малороси", хоча й розуміє, звичайно, це в смислі „увраїнофильської" небезпеки. А от „Кіевлянинь“ цього не знає, або, певніше, не хоче знати, але йе настільки шаблонно та неоригінально, що краще не звертати уваги на це. 
„Кіевская Мьсль" теж не певна в тому, хто, напр., мешкає в Галичині? Для наглядности наведу два маленьких уривки. 
„Кіевск. Мнсль*, № 34. ДВ'Ь Львові ПО Д'Ьлу русинскихь студентовь, обвинительенй акть читався по-польски, обвиеяемье потребовали чтенія по-русски; нолучивь отказь, они протестуя оставили залу суда“. *) 
„Рада", № 27. „Почався процес 101. Оборона домагалась, щоб обвинительиий акт був прочитаний тілько українською мовою... Обвинувачені демонстративно вийшли з залі“. 
Та скажіть же, нарешті, якою мовою був прочитаний обвинительний акт? Та й взагалі, яка національність мешкає в тій навісній Галичині? Бо, їй-Богу, мене зовсім збили з пантелику. 
С. Дорош.