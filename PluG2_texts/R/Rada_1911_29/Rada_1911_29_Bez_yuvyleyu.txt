В сьогоднішньому числі читачі знайдуть красномовну оповістку од київського українського клубу про те, що в Київі 50-літній ювилей Шевченкової смерти в українському громадянстві святкуватись не буде.
Клуб, що взяв на себе почин і відповідальність за це свято, поставлений був у такі обставини, що мусів зректися святкування, не маючи иншого способу з достоїнством вийти з того становища, в якому опинився через той крик, Що підняла з усіх боків рептильна преса.
Неможливість приймати запрошених на свято гостей з-за кордону та всякі темні, необмежені вимагання що до змісту самого свята, зробили неможливим святкування в Київі Шевченкового ювилею.
В той час, коли не тільки по всій Росії, а й по багатьох місцях усіх культурних країв згадуватимуть генія українського слова „не злим тихим словом"-—німуватиме одне тільки рідне місто великого поета.
Ми не маємо ні змоги, ні потреби докладати до цього факту яких-небудь коментаріїв.
В наші часи, коли слово Меньшикових і К° значить більше, ніж очевидна дійсність, наслідок тих донощицьких оргій, що систематично одбувалися на сторінках „Новаго Времени", „СвФта", „Кіевлянина" і т. и. з приводу Шевченкового свята, можна було наперед угадати.
Сталось те, що по теперішнім часам повинно було статися. Савенки можуть радіти... Та ми твердо переконані в тому, що факт німування Київа в 50-літній ювилей смерти Шевченка — справа не тільки сьогодняшньго дня." Це факт ваги історичної —то нехай-же він і переходить до історії...