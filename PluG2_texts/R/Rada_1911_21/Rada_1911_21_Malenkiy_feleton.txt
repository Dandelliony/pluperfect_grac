Маленький фельєтон. 
Київлянинський Поприщін.

	„И это все происходитъ оттого, что люди воображаютъ, будто человѣческій мозгъ находится въ головѣ".
	(Гоголь. „Записки сумасшедшаго"). 
	Мартобря 86 числа, поміж днем і ніччу.

	Сьогодні вранці ввесь час читав газети, щоб зібрати матеріял для чергового нумера „Брехеньок", чи то пак „Заміток", для „Кіевлянина".
	Чудні події робляться на Вкраїні. 
Я не міг навіть допуття зрозуміти їх.
Пишуть, ніби в лютім готується якесь велике свято, готуються якісь академії, концерти, кантати, реферати.
Хм... Яке свято? Чого вони хотять?.. Чудно! 
Аж у голові замакітрилось... 
Приїдуть якісь депутати з Галичини, щоб вкупі з нашими українцями шанувати якогось Шевченка. 
	Хто такий отой Шевченко? 
Навіщо депутації й свято?.. 
	Те-те-те! нарешті второпав. 
Ім треба гетьмана. 
Як же може бути самостійна Україна без гетьмана?.. 
Старий десь загубився, їм треба обрати нового... 
Але не може бути, щоб старий так безслідно зник. 
Гетьман є, га тільки він, запевне, де-небудь живе так, що ніхто й не знає.
Може бути, що він живе таки ж у Київі, але якісь родинні причини примушують його ховатись; або може небезпека а боку Меньшикова та Савенка... 
	Стривайте: а я ж хто?.. 
Ні, ні, я—не Савенко, заприсягнусь, що ні. 
То вороги мої вигадали... 
	Одначе, куди дівся той гетьман? 
Не може ж бути, щоб Шевченка обрали за гетьмана. 
Начальство не дозволить. 
	Правду кажучи, ці думки так мене зворушили і вразили, що я кинув газети й вийшов з редакції на вулицю. 
	Чого вони, ці прохожі, так пильно дивляться на мене з якимсь острахом? 
Чого вони всюди слідкують за мною, бояться, а слідкують, і дивляться, як на якесь видовисько?..
За кого мене мають?.. 
	Проходив поуз городовика—одкозиряв. 
За якогось великого пана має...
	А цікаво знати, скільки одержує субсідії гетьман. 
Мабуть чимало. Хм... 
Ні, неможна припустити, щоб Шевченко був гетьманом. 
Старий же певне не вмірав... 
Та й чому іменно Шевченко, а не хто инший?.. 
Хіба инші не хотять їсти?.. 
	Одначе мене таки дуже цікавить, де дівся старий гетьман? 
Чудно... А він десь тут... 
	Мавра зустріла мене, вирячивши баньки. 
Одразу й не впізнала й ось зараз давиться на мене з ляком, як на якусь великозначну особу... 
	Те те-те! нарешті зрозумів... 
	Сьогоднішній день—це день найвеличнішго свята. 
На Вкраїні є гетьман. 
Він знайшовся. 
Цей гетьман —я!.. 
	Що!.. Хто вам сказав, що я—Савенко? 
Ах, що вони роблять зо мною, мої вороги? 
Я—не я! я... я... гетьман самостійної України Анатолій І й. 
	Підгледіа Провінціал.