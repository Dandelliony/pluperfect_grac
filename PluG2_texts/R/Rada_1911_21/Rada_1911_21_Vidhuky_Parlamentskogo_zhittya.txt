Відгуки парламентського життя.
	> Міністерство внутрішніх справ не прийняло проекта трудовиків про зміну городового положення Петербургу, що до заведення загального виборчого права. 
	> Рада старшин постановила розглянути в першу чергу проекти про поширення бюджетних прав Думи, про страхування робітників і про волостний суд. 
	> Комісія по запитанням затвердила доклад Бобринського про насилля над студентами. 
	> Докладчиком по запитанню про циркуляр ради міністрів що до студентських збірок виступить Шубинський. 
	> Комісія по запитанням постановила прохати Думу зняти негайність із запитання про висилку австрійською поліцією із меж австрійського округу російських підданців, бо про це надійшли нові повідомлення, які треба пильно перевірити. 
	> Члени Думи селяне постановили на спомин 50-ліття визволення селян поставити в Державній Думі бюст Царя Визволителя. 
	> Щоб не баритись з розгляданням роспису, постановлено призначити на час бюджетних суперечок п’ять денних і одно вечірнє засідання на тиждень. 
	> Комісія по народній освіті, обмірковуючи поправки до проекту про початкові школи, прийняла такі з їх: про обовязковість для початкових учителів належати до христіянської релігії, про заборону ставати на посаду учителів не виправданим по суду, виключеним із дворянських громад і позбавленим духовного сану, і про покладання на директорів та інспекторів шкіл керовництва навчанням, а на предводителів дворянства предсідательства в шкільних нарадах. 
Ці поправки внесені націоналистами. 
	> ,,Земщина" переказує поширені в кулуарах Думи чутки про те, що, коли швидко не припиняться студентські непорядки, то прийом євреїв до вищих шкіл буде ще більше зменшено. 
	> З Кишиньова повідомляють, що Пурішкевич з запомогою Маркова 2 добув виборчого ценза в курській губернії. 
	> В раду міністрів поступив проект військового міністра про організацію „потѣшныхъ ротъ".
	 > Гучков в розмові з селянами казав, що краще б було, щоб пропозіція про бюст Царя Визволителя вийшла од усіх депутатів, а не тільки од селян. 
	> В бюджетній комісії при обміркуванні воєнно-корабельного роспису, Бобянський висловив бажання про поширення дострочного увільнення на військові тюрми. 
	> Комісія по виробленню наказу постановила, що депутат, який одмовиться од свого звання, вважається виключеним з того моменту, коли предсідатель Думи зробить помітку на заяві. 
	> В сельсько-господарській комісії Кривошеїн робив заяву, що уряд має ва думці передати організацію сельського господарства земствам, а собі лишити тільки керовництво. 
	> „Свѣтъ" пише, що доля земства в західних губерніях непевна. Проект зовсім одкидають 11 лівих, 17 поляків, 6 німців і 10 правих. Частина центру повстає проти курії і пониження цензу. Коли курії не будуть прийняті, праві будуть голосувати проти всього законопроекту.