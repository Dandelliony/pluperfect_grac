ПО УКРАІНІ.
У КИІВІ.

	Смерть М. Я. Оглобліна. 
Позавчора помер у Київі на 71 році життя один з найстаріших російських книготорговців Микола Яковлевич Оглоблін.
	Розгляд скарг иа вибери в гор. думу. 
Завтра на засіданні губернського по городським справам присутствія розглядатимуть скарги на вибори в гор. думу. 
До цієї пори подано 4 скарги.
	Позов худож. Пимоненка до д. Брауна 
Вчора в судовій палаті розглядався позов художника Пимоненка до власника видавничої фірми „Дітріх" Брауна за надрукування на откритках копій з картин: „До дому" і „В страсний четверг". 
Торік окружний суд виправдав д. Брауна. 
Палата скасувала присуд окружного суду і засудила Брауна на два тижні в тюрму. 
Гражданського позву д. Пимоненка не задоволено.
	Переселення. 
Управління п.-з.з. наказало приготовитися до переселенської кампанії к 15 февраля. 
Спеціяльна комісія при міністерстві вн. справ постановила поліпшити ход поїздів між ст.ст. Кйїв-Вороніж-Козлов і Знаменка-Полтава-Харьків-Ба лашев. 
Переселенські поїзди йтимуть два рази на день. 
В Знамееці впорядковується лікарський пункт. 
Між Київом та Вороніжом ходитимуть санітарні вагона для хворих переселенців. 
На зловживання зал. агентів переселенці можуть жалітись ревизорам зал. дор. руху.
	Допомога молочарській спілці. 
Нас повідомляють, що київська губ. земська управа має дати 350 карб. допомоги ненадихській молочарській спілці; в спілці 25 душ членів.
	Самогубство д-ра Вишнепольського- 
Вчора покінчив з життям лікарь-акушер В. Б. Вишнепольський, що жив на Хоревій улиці в д. № 15. 
Єсть думка, що він отруївся ціаністим калієм.
	Втеча арештанта. 
Вчора з тифозного одділу кирилівської лікарні втік арештант Ф. Новодворський, 18 років. 
Він одбував в тюрмі кару за злодійство і кілька тижнів тому занедужав на тиф. 
Иого положено в кирилівську лікарню. 
Біля дверей стояв городовий плоського уч. 
Вчора городовий помітив, що хворого нема. 
Кватирка стояла одчинена. Єсть думка, що Новодворський утік через кватирку.
	Хуртовини. 
На усіх станціях п-з.з. хуртовина стихла. 
З Львова (Галичина) управління п.-з.з. телеграфно повідомлено, що там через замети не ходять поїзди на колях Ходоров-Тлумачі-Тарнопіль-Чортків і Долина, а також Львів-Рава Руська. 
По лінії Львів-Подволочиськ ходить тільки один пасажирський поїзд.
Австрійські дороги просять вивісити про це оповістки по станціях. 
	З кавкавських залізниць надійшли звістки про замети на колії Михайлово-Батум-Тквібула-Чіатури і инш. 
Товарні поїди не ходять. 
Біля Тифлісу стоїть коло 600 товарних вагонів.

	3 Київщини. Потребительська крамниця. 
Вже скілька років як в м. Борщагівці, сквирського повіту, заснувалась потребительська крамниця; діла її йдуть не досить гарно; причина—байдужість членів: ніхто з них не хоче близько втручатись в ці справи і не всі беруть з „своєї потребілки" крам, а йдуть в приватні крамниці, бо там дають в борг.
	3 Волині. Пожежі. 
За останній тиждень, з 16 по 23 января, по Волині було 10 пожеж. 
Згоріло 12 дворищ. 
Оцінка застрахованих будинків—2035 карб, сума забезпечення—1525 карб.
	Сельсько господарська школа. 
В м. Теофиполі 14 января у волосному правлінні одбулись збори 50 чоловік селян хуторян, 6-ти священиків, 4-х діяконів, місцевого ксьондза та агронома Куделенка. 
На зборах обмірковували питання про одкриття в м. Теофиполі сельсько-господарської школи, де будуть навчати селян поратись коло землі новими способами.
	Асігновка. 
Рожиська волость асігнувала 150 карб, на пам'ятник з при воду 50-літніх роковин скасування кріпатства. 
Цим пам'ятником малась бути 4-х класова прогімназія, на що просив волостний сход асігнувати 500 карб, та більшість людей не згодились, бо школи їм не треба, а згодились тільки дати 150 карб.; за ці гроші і лагодяться поставити якогось то пам'ятника.
	3 Поділля. Вистава. 
З містечка Заміхова наш кореспондент пише, що там 6 января гурток місцевих любителів під орудою учителя Бабляка виставляв у волоснім будинку оперету „Майська ніч“ та водевіль „Піймав облизня". 
Чистого прибутку від вистави 20 карб. 
Це вже друга вистава в Заміхові. 
Селяне були задоволені цим. 
За зароблені гроші ліхтаря купили для читаннів, які от-от почнуться.
	Ялинка. 
В одному селі, ольгопольського пов., як пише наш коресоондент,—на різдвяних святах відбулась ялинка. 
Програма ділилася на дві частини: російську і українську (читали байки Глібова, Гребінка та инш., співали укр. пісень). 
Українська частина зробила на селян як найкраще вражіння. 
Вони кажуть що ,,як по-руськи говорили, то неначе вуха чимось позакладало, а як по нашому заговорили, то буцім розвидняло". 
І справді, як зачулося перше українське слово, в школі счивилось щось неможливе: кожен, здається, хотів всім своїм єством схопити різні згуки, просувався наперед і в результаті поламали скілька парт, видушили скілька шибок. 
Люде досі (а з того часу як була ялинка пройшло три тижні) як здибаються з учителем, дякують його за українські вірші. 
В останні роки українська „свідомість" почала прокладать собі дорогу. 
Є кілька свідомих українців серед місцевої інтелігенції і селян. 
Передплачують Літ. Наук. В., „Раду", „Село", „Ріллю". 
З великим захопленням читають українці книжки. 
Що-неділі улаштовуються читання в школі. 
Тепер вже можна почути як, замісць гидкої салдатчини, наші парубки затягують рідну пісню. 
	Захожуються в нас і коло вистав. 
Перша спроба (ставили „По ревизії") дала гарний результат. 
Вся молодь страшенно цим захоплюється, з великою охотою брала участь в оборудованні цієї справи (грали парубки). 
Казали, що як би це частіше робити, то й піяцтва і всякого бешкету було б менше.
	3 Полтавщини. Нова крамниця. 
В с. Водяній Балці, зінковського п., відкрилась споживна крамниця. 
Почала вона свою діяльність 19 декабря минулого року. 
Членів товариство мас 35. 
Справа поки-що стоїть не трівко.
	Свій до свого. 
Лубенські союзники дуже старанно закликають лубенських лікарів (особливо „русскихъ") висловлюватись на сторінках їхньої газети ,,Благовѣсть" з приводу боротьби з усякими пошестями, особливо холєрою, що минулого року завітала була і в Лубні; та ніхто з них, не бажаючи просто мати якісь стосунки з союзниками, не обзивається. 
Це їх дуже дратує. 
Лікарь-єврей, а до того ще й рабин, редактор колишн. лубенської газети „Луб. Откл", д. А Варшавський, і той прислав свій „Очеркъ эпидеміи въ Лубнахъ“ до їхньої редакції. 
„Русскіе" ж мовчать. 
Боляче сердешним!
	3 Катерянославщини. Нещастя. 
В Юзовці завалилась копальня Віровського. 
Убито одного робітника і тяжко поранено другого.
	Стражники. 
П’яні сгражники вночі вломились в хату Соколовського в селі Камишевасі, олександрійського повіту. 
Соколовський і його жінка втікли через вікно. 
Жінка шклянками поранилася. 
Стражники домагалися горілки, а потім пішли на досвітки, де половили дівчат і повели їх в холодну. 
По дорозі в холодну дівчата одкупились грошима.
	Дворянські зборі. 
На катеринославських губернських дворянських зборах більшість членів правих. 
Обмірковувались питання про те, щоб дворянських дітей приймати в місцеві гімназії без конкурсу. 
На зборах винесено протест проти заходів Державної Думи поменшити значіння дворянства в шкільних радах. 
Асігновка 100 карб, на пам'ятник Тургеневу насилу пройшла. 
Праві вигукували: ,,Онъ создалъ типъ нигилиста"! 
Шумні протести викликала порада асігнувати гроші на пам'ятник Шевченкові та Бєлінському. 
Ці пропозіції „провалились". 
Дворянство не схотіло навіть асігнувати грошей на „убѣжище литераторовъ" імени Пушкіна в с. Михайлівському.
	3 Херсонщини. Пошесть. 
На який час закрита захарівська школа, бо там лютує пошесть шкарлятини.
	Земля. 
Селяне с. Титянівки, анан'ївського повіту, купили маєток Щербнеського в 968 десятин од крест'янеького банку на дуже вигідних умовинах.