		Молоде життя.	

	Новий рік настав... 
	Звичайно з новим роком вітаючи, бажають щастя, здоровля... 
Та якось не повертається язик для цього, не пише цього перо, хоч тепер іменно, як ніколи раніш, треба побажати того щастя, того здоровля, того супокою та мирної роботи. 
Та багато дечого цьому не сприяє... 
А разом з тим, як сумна ознака часу, виростає скрізь чортополох студентського життя—офіціяльний академізм, не той здоровий академізм котрий хоче знання справжнього, любить науку, а той, що хоче вислужитися на своєму академизмові, без знаннів і розуму, прислуговуючиеь, підлизуючись... хоче без праці добути „великія богатня милости“ та посади тепленькі. 
І в той нас, коли загально студентські організації переслідуються, коли навіть економичні організації по вищих школах позбавлені права збіратися, академісти ці вільно збіраються, вільно агітують в Одесі і засновують у Київі загально міську організацію, на чолі якої стоїть член Думи Бобрінський („Студ. Мысль" ч. 7). 
А ідеєю цього „союзу" являється організація всеросійського національного союзу. 
Ми не знаємо, чи багато членів набрав собі цей союз, чи може він взагалі набрати багато членів, але певні, що скілько б там не було їх, здорове, ідейне студенство не піде в їх, ряди, не піде в їх ряди і наша українська молодь. 
Перед нашою молодью лежить велика подвійна робота, але вона не повинна бути куплена дорогою ціною розриву з кращою, ідейною частиною студентства. 
Останній циркуляр ради міністрів забороняє всякі збори студентських організацій в стінах вищих шкіл, крім наукових. 
Ми не знаємо, як розясняють ради професорів наукові гуртки української молоді, але нам здається, що ці гуртки, як видно з статутів їх, єсть виключно наукові і тому правильна праця їх не повинна бути підведена під заборону циркуляру і вони можуть працювать і далі. 
Тому то нам здається передчасним переляк деяких київських гуртків і заяви про неможливість працювати в цьому семестрі. 
Правда, можуть бути всілякі инші причини, що перешкоджатимуть науковій праці гуртків, але це инше діло і тоді нічого опускать руки зараньше і посилатися на непереможні обставини. 
Таких обставин офіціяльних по точному смислу міністерського циркуляра немає, повторяємо ми, і вони мішать роботі не можуть, була б тілько справжня охота працювать. 
А праці багато ще невиповненої за минулий семестр, по багатьох гуртках, як видно з дописів, намітила силу тем для рефератів і навіть розібрали їх. 
Чи вжеж вони знов не написані, ті реферати, чи вжеж розбірання тем один з тих фокусів покусів, якам туманять „почтеннѣйшую" публіку, а не серйозне, справжнє бажаная працювати? 
Хочеться віріти, що ні, що нам „суждены не одни благіе порывы". 
А коли так, коли ті реферати написані, то їх треба відчитати, вислухати, обміркувати. 
Крім того, скрізь майже роблено було анкети про степень ознайомлення української молоді з рідною літературою, історією, публіцистикою, та пресою. 
Де ж ті анкети, чому досі немає наслідків їх? 
Чи анкету ту скинуть де небудь і лежить вона, чекаючи свого слушного часу? 
А висновки тих анкет так цікаві, так болюче цікаві. 
Аджеж по думці авторів анкети вони повинні були одбуватися що семестру, щоб дати змогу уясніть собі степень освідомленности членів гуртків з тим, що їм приходиться вивчать. 
Чи може цю думку закинуто, забуто так, як і зроблені вже анкети? 
До речі про анкети. 
В Петербурзі замісць часткових анкет що-семестрових, готуються зробити одну величезну анкету, яка обхоплювала б всі боки життя молоді нашої, вичерпувала б його, давала б повну характеристику. 
В цій анкеті має бути, як пише дописувач, до 130 питань. 
Воно певне цікаво, мати повну характеристику молоді, але чи приведе це до бажаної мети та може бути переведена в життя така анкета, чи дасть вона правдиве освітлення того життя? 
Нам здається, що ні. 
Основні правила статистики говорять проти такої складної, вичерпуючої анкети, приклад анкети дорпатської громади 1908 року, підтвержує це. 
Нам би хотілося звернути увагу на це авторів анкети, щоб вони переглянули анкету і як можна упростили її. 
	Не треба забувать і про бібліотеки, бо без них, трудно вести яку б то не було працю. 
Прикладом шкодливости відсутности бібліотеки може бути варшавська молодь, де за два роки не написано і не відчитано ні одної праці, самі члени українського гурту, як і взагалі українці члени „громади", нічого не читають з українознавства, бо ніякої самої маленької книгозбірні української немає, а по книгарнях українських книжок не тримають. 
Утворить свою книгозбірню при клубі—громаді не догадалося українське громадянство, не догадалоіся: студентська молодь зібрає по карбованцеві з душі і хоче на ці гроші скласти яку небудь книгозбірню. 
Зрозуміло, що ніякої наукової прац тут не напишеш навіть при охоті, і найкращі сили мусять витрачать свою енергію на етнографичні вечорі. 
	Сумні, кажемо, часи, тяжке становище всієї студентської молоді, а з нею і нашої, але не треба опускати рук, а разом зо всією кращою молодью і вперто, безперестану, навіть в часи неможливости гуртової роботи йти до своєї мети — витворення з себе українських інтелігентів шляхом всебічної самоосвіти. 
Українській молоді не можна нічого не робити, сидіти склавши руки, бо ніхто так культурно не одстав од всього світу, як той народ, серед якого прийдеться їй працювать.