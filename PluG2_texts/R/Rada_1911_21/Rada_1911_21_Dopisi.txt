Дописи
	(Од власн. кореспондентів).
	м. НОВОФАСТІВ, сквирського повіту, (на Київщині). 
Не хотять школи і землі. 
В містечку Новофастові через кожних два тижні буває чималий ярмарок. 
	Земля навкруги добра, родюча, а проте люде живуть дуже бідно. 
	Проїзжаючи околицею, в кожнім селі побачиш то товариську крамницю, то позичково-ощадне товариство, або міністерську, земську двохласову школу—і сам себе мимоволі запитуєш: "чом в нашім містечку немає ніякого товариства? ніякої гуртової помочі?" 
На це питання завше одна відповідь: "немає кому цих темних людей згуртувать, немає кому їм показать той шлях, яким вони йдучи, запобігли б своєму лихові".
	Брак інтелігенції, брак путящої школи,—ось ті причини, які спроможні були б наших мешканців розбуркать, розбудить з вікової сплячки і показать, що діється в світі. 
	Років два тому, тутешня землевласниця д. де-Монтрезор, з власного почину дарувала містечкові 2 десятини землі дуже доброї, з умовою, щоб новофастовці збудували на ній двохкласову школу. 
На сході новофастовці довго міркували: "чи брать землю, чи ні". 
Нарешті одхилили ласку д. де-Монтрезор, бо, згодившись, необхідно треба збудувать і одчинить школу. 
Содержування школи ляже важким тягарем на їхні злидні, то краще, міркували собі, мать неграмотних дітей, а-ніж збільшувать податки. 
"Без грамоти, хвалити Бога, батьки наші прожили, ми живемо і діти якось проживуть!"—казали на зборах де-які дядьки. 
	Не знайдеться в містечку доброї людини, яка розтлумачила б новофастовцям, що грамота для людини, як спожива, дуже потрібна. 
Наше „куце" повітове земство, якого є прямий обов'язок піклуватись про школу,—до шкільних справ відноситься мляво. 
Яко мога треба скористуватись дарунком 2 дес. землі, підбить новофастовців одчинить двохкласову школу. 
	Не заважало б нашим новофастовцям згуртуватись і одчинить позичково-ощадне товариство, в якому є велика потреба, бо частенько бідному людові в нужді приходиться обертатись до тутешніх лихвярів і платить за позики по 25 і 40 процентів. 
Давно-давно вже треба новофастовцям одчинить свою потребительську крамницю, бо сором вже перед сусідніми селами, в яких давно вже є товариські крамниці. 
	Сплять наші новофастовці. Сплять ще батьківським сном.
	
	Г. КРОЛЕВЕЦЬ, (на Чернігівщині). 
Закуток. Наше місто—ведмежий куток. 
Як і в кожному такому кутку, розумове життя у нас ледве намічається. 
Національна свідомість дрімає. 
Правда, останніми роками, під впливом того оживлення українського життя, що настало з років 1906—1907 —і в нас склався певний гурток людей (переважно з молоді) з національними сімпатіями. 
Його діяльність виявилась, головним чином, в концертах і виставах. 
Але на жаль—навіть і така невелика робота сістематично паралізується ворожим, в кращім разі — байдужим відношенням громадянства. 
Воно, власне кажучи, й не дивно: по таких ведмежих кутках, як наш Кролевець, завше заховуються застарілі й одживші погляди, яким вже нігде не ймуть віри—й знаходять собі пошану й кредіт. 
От такижими забобонами й упередженнями керується й наше громадянство в своїх відносинах до українства. 
В маї минулого року наша молодь влаштувала вечірку пам'яти Т. Г. Шевченка. 
Програма концертного відділу була складена старанно й добірно. 
Прочитаний був реферат. 
Словом, свято для Кролевця було гарне й урочисте. 
І от, не вважаючи на програму й реферат, заля зоставалась мало не порожня; збор ледве покрив видатки. 
Звичайної нашої публіки, що ходить на концерти та вистави, не було й сліду; де-хто з "інтелігенції" не пішов на концерт, бо не спочував "сепаратизму", а єврейство, що становить вельми значну частину нашого громадянства, не явилося, як це виявилось потім, через те, що "хто ж піде на вечір, присвячений якомусь юдофобу". 
Перед концертом у цьому дусі велась агітація—і дійсно, єврейства на вечорі не було зовсім. 
	Ця агітація і цілий ряд неприємних інцидентів, що виникли потім, загострили відносини українських кол до єврейства і тепер ці відносини перейшли в сливе одверту ворожнечу. 
А тим часом—наближаються Шевченкові роковини і виникають думки про нове врочисте святкування поетової пам'яти; але досвід минулого року показує, що ці добрі заходи марні, що нічого зробити не можна через ворожу байдужість, й темноту нашого ,,общеруського" й єврейського громадянства.

	КАДІЄВСЬКІ ШАХТИ, 
славяно-сербського пов. (на Катеринославщині). 
Місцеве життя. 
Шахти, шахтярське життя з його злиднями, безпросвітною темрявою, піяцтвом, роспустою, розбишацтвом, без відблиску життя, світла—ох, як тяжко вражає і пригнічує це більш менш інтелігентну, розвинену людину! 
Яким сумом віє від одних тілько спогадів про шахти—гниття, а не життя людей на шахтах! 
Відомо, як робітники - шахтарі ,,убивають" вільні од праці дні, години, але на шахтах є ж окрім робітника-шахтаря і інтелігенція шахтарська: штейгері, конторшики і учителі. 
В чому вони "втопляють" вільні од праці години, дні? Правда, за-для вищої адміністрації шахт наших є розкішний дім для зібраннів—"Домъ обществ. собранія служашихъ. Кадієвскихъ, копей и завода", де є роскішна книгозбірня, біліярдна і инші кімнати, до можна "топити" вільні од праці години, де служащі можуть впоряжати вистави, маскаради, танці. 
Так, шахтарській адміністрації і інтелігенції в порівнанні в шахтарями, гарно, навіть добре. 
З-поміж адміністрації і служащих є багато прихильників драматичного мистецтва, які впоряжали колись вистави: російські, українські, польські. 
Є прихильники драматичного мистецтва, є роскішна заля для вистав, є, як бачимо, все. 
Але ось пройшли недавно Різдвяні свята—і ніяких вистав, ніякої розваги. 
Правда, адміністрація шахтна і служащі Кадієвських шахт могли мати таку-сяку розвагу в домі зібрання і на Різдвяних святах, але без доступу більш-менш широкої публіки. 
На ваших шахтах в багато прикащиків з потребительської крамниці і з других приватних крамниць. 
Між цією братією є теж багато прихильників драматичного містецтва, особливо "малороссійського" і вони могли б впорядити яку небудь виставу, але їм уже давно відказав директор наших шахт, що вам, мовляв, ,,зась" до нашого дома. 
Ще літом їм одказано, коли вони хотіла виставити "Шельменка денщика"; вже навіть і ролі переписали, але кинулись за дозволом і їм одказали—,,бо мовляв, коли ви граєте (де кілька разів вони таки грали—було дозволено) то багато приходе ,,шахтарів" на виставу і ,,пачкаютъ полы" в домі зібрання. 
	Учительські сили наших, Кам'янських і инших сусідніх шахт і сел змовились перед Різдвяними святами і хотіли впорядити на Різдвяні свята виставу в місцевому домі зібраннів. 
Виставити хотіли комедію Б. Грінченка „Нахмарило". 
Але один з учителів Кадіввських шахт, який завжди вештається між вищою адміністрацією наших шахт і знає гарно, як вища адміністрація наших шахт ставиться вороже взагалі до українських пьес, нагнав на вчителів суму, сказавши, що директор наших шахт поляк і тому навряд, чи дасть ,,домъ общ. собранія служащихъ" під українську виставу. 
Після цього учителі і учительки залишили свої мрії.