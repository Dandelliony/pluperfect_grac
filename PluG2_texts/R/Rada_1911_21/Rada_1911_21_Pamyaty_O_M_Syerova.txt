Пам'яти О. М. Серова.

	20-го січня минуло сорок п'ять літ з дня смерти одного з найвидатніших російських музикальних критиків, композітора Олександра Миколаєвича Сєрова. 
Ім'я це не зовсім чуже і для нас українців. 
Небіжчик Сєров дуже кохався в українських народніх піснях і лишив по собі першу серйозну наукову розвідку про музику наших пісень. 
В російських музикальних кругах Сєров, як критик к ористувався великою і цілком заслуженою популярністю й пошаною. 
В сороклітні роковини смерти Сєрова російська музикальна критика по заслузі оцінила коштовну працю небіжчика. 
Він був у свій час єдиний освічений музикант, з широкою історичною перспективою, яка дозволяла йому нехибно оцінювати й старі, й нові музичні явища. 
Метод історичного порівняння був найулюблевнішим методом Сєрова в його статтях по загальним музичним питанням. 
Багато його статей і досі не загубили інтересу й читаються з охотою, дякуючи захоплюючому викладу й майстерньому освітленню питань. 
До таких статей належать студіювання „Руслана и Людмилы", „Жизни за Царя", дев'ятої сімфонії Бетховена, численні критичні нариси про Вагнера, Меєрбера, Берліоза. 
	На долю Сєрова випало бути борцем, - борцем проти застарілости, академизму, борцем проти ділетантизму, що глибоко всмоктало в себе російське громадянство. 
	Але він боровся майже одинокий, без спільників, без своєї „партії", боровся на скілька фронтів, і коли за життя свого лишався переможцем, то тільки дякуючи виключній силі свого таланту. 
В ті часи на російськім обрію склалися дві партії музикантів. Одна, академична на чолі з Антоном Рубінштейном, котрий мав величезний вплив на музичний світ, дякуючи своєму авторітетові геніального піаніста. 
Ця партія ввела культ класиків і Мендельсона, але негативно ставилася до самобутних проявів російського творчого генія. 
	Друга партія — прозвана російською „могучей кучкой",— сполучила в собі молоді орігінальні музичні таланти. 
Це була партія Балакірєва, та сама, з котрої потім витворилась „русская національная школа". 
Тут панував виключно культ Глінки, Берліоза, Шумана, почасти Ліста, повне непризнавання класиків, навіть Бетховена, непримириме ворогування з „академизмом" та культом Мендельсона. 
	Сєров не пристав ні до тої, ні до другої.
Як усяка сильна натура, він не любив коритися авторитетам навіть таких імен, як Рубінштейн. 
	Він лишився по за партіями, одинокий і однаково нападав, як на убогість російських мендельсоністів-ругінерів, та і на аматорські музичні ідеї ,,кучкістів“. 
	Він перший підійняв у Росії прапор „вагнерізму" і лишився на довгий час єдиним серед російських музикантів прихильником Вагнера. 
	В цім, безперечно, було „прозрѣніе въ будущее", він показав себе найкраще підготовленим до нового напряму, що вніс Вагнер в мистец тво, і через те ця частина критичної діяльности його, його „вагнерізм", студіювання творів великого Ріхарда—для нас тепер особливо цінна. 
	Друга сторона діяльности Сєрова, його композіторство, має тепер далеко менш значіння і лишила в історії російської музики далеко менший слід, ніж його критична діяльність. 
Сам Сєров надавав своєму композіторству далеко більше ваги, ніж воно мало в дійсности. 
	Тут ми бачимо явище досить повчаюче: той напрямок, що його так ганив Сєров і щиро вважав за „нежизнеспособный"—напрямок Балакирєва й „кучкистовъ", став переможцем і наклав свою різку печать на всю еволюцію російської музики. 
А опери Сєрова, що мали зпочатку значний успіх,— швидко постаріли, бо в них не було закладено нічого „нового", ніякого зародку здібного до розвитку, до утворення „школи" або „напрямку". 
	Музика Сєрова нам здається невиразною, „сірою". 
	Національний елемент в ній виказується блідо; вплив класичних зразків, більшою частиною застарілих, рішуче перемагає. 
Гарячий прихильник оперних ідей Вагнера, Сєров, не одважився таки стати в своїх творах на ясний путь вагнеризму. 
Він вибрав середню дорогу, компроміс свого роду і в результаті утворив щось в роді опери Меєрберовського стилю. 
Це був блискучий критик, а композітор—середній. 
	Як ми уже сказали, Сєров дуже кохався в українських народніх піснях. 
Збірників українських пісень з нотами до 60-их років минулого століття було видано мало; найкращі з них (як от М. А. Максімовича „Голоса украинскихъ. пѣсенъ въ аранжировкѣ Алябьева. Москва 1833 г.; П. О. Куліша. „Записки о южной Руси“, т. 2. С.-П.-Б. 1857 г.—25 пісень, заведених у ноти А. Марковичем; Гр. П. Галагана Южно-руські пісні зъ голосами" Київ 1857 р.; Алоизія Едличка. „Южнорусскія пѣсни, переложенныя для одного голоса съ фортепіано—видання М. Бернарда.) по своїй аранжировці дуже мало відповідали духові народної української музики. 
Сєров, що мав близькі стосунки з редакцією „Основи", взявся розглянути музику наших пісень, дати про неї ширші критичні й техничні виводи. 
Та цеї праці йому не судилося довести до краю. 
В „Основі" за 1861 рік (март і апріль) маємо тільки початок цеї розвідки Сєрова, але для ознайомлення з музикою українських народніх пісень при нашій бідности на музичну літературу і ця праця видатного критика мав серйозне значіння. 
	До завдання свого Сєров поставився дуже обережно. 
Народаю музичню творчість ставить він надзвичайно високо. 
„Як лілея в своєму пишному убранні покриває своєю красою бляск парчі та дорогоцінного каміння, так народня музика, саме своєю дитячою простодушністю, в тисячу раз багатча й дужча, ніж всі хитрування шкільної премудрости, які проповідують педанти в консерваторіях та музичних академіях... 
В найвищій з своїх сімфоній, в девятій, Бетховен свою тему (пісня на слова Шіллєрової оди „до радости", An die Freude, тему, що наскрізь пронизує всю сімфонію, служить основою для всього колосального будинку, наблизив, як не можна ближче, і цілком свідомо, до „дѣтски-простодушнаго“ характеру мотивів народніх. 
	При багацтві того матеріалу, що дає українська народня музика, повний критичний етюд над нею діло—на думку Сєрова, безперечно „вѣковое“.
Записувати українські пісні з усіма їх одтінками дуже трудно, а гармонізувати їх теж не легко. 
	Звичайно кожний вчений музика, особливо з німців, ніколи не вагатиметься підставити акомпанімент до любої української пісні. 
Але коли перевірити таку роботу, то й вийде, що на сотаю пісень німецький фасон акомпаніменту до пісні пасує так само, як французького покрою фрак пасує до величної постаті українського чумака. 
Звичайний музика, що призвичаївся з висоти своєї цехової вчености дивитися на народні пісні з „тупѣйшимъ презрѣніемь", не посовіститься, заводячи якусь мелодію на ноти, „попереправляти", себ-то попсувати все те, що по його „дюжаннымъ понятіямъ покажется ему угловатымъ, шероховатымъ, неподходящимъ подъ правила (!) музнкальной теоріи (которыхъ, въ сущности, и нетъ совсѣмь на свѣтѣ)"... 
А про те в цих на перший погляд „шероховатостяхъ, угловатостяхъ, неправильностяхъ (!) мелодическихъ, гармоничеокихъ и ритмическихъ всегда заключается главная особенность пѣсни, ея характеръ, колоритъ, неразрывно слитнй съ ея поэтическою задачею, съ внутреннею органичеекою идеею, вызвавшею эту пѣсню на свѣтъ Божій". 
	З особливим обурінням згадує Сєров тих „мастеровыхъ музыкальнаго цеха", що бралися гармонізувати українські пісні і тільки псували їх. 
Мелодія українських пісень своїм натуральним ходом, викликає гармонію також просту. 
Але угадати таку простоту, нігде ні на одну волосинку не одступати од тої внутрішньої гармонії, яка в ній лежить, зародившись разом з мелодичним мотивом і служить йому основою,— лишитись простим, без бідности й одноманітности, зуміти надати акомпаніментові відповідно до духу й змісту пісні життя згуків, не впадаючи ори тому нігде в „вычурностъ", не вводячи акомпаніменту „въ область музыкальнныхъ сочетаній—красивыхъ, занимательныхь, только—для украинскаго мотива—чуждыхъ"— все це разом є завдання глибоко-художнє, якого навряд чи може хто досягти більше ніж ,,приблизно", по части. 
	Сам Сєров дає лиш шість пісень: („Побратався сокіл", „Гей, гук, мати, гук", „Хата моя, рубленая", „По малу-малу", „Ой, колись були", „Ой, там, на моріжку") з своєю гармонізацією і естетико-техничним оглядом кожної з них, а також з вказівками на „сокровища собственно музыкальныя, зерномъ лежащія въ каждомъ изъ этихъ напѣвовъ, не „сочинеанныхъ», а народомъ, т. е. самою натурою созданныхъ". 
Гармонізація Сэрова надто сувора. 
Зате художньо-техничний розгляд кожної пісні блискучий, яскравий. 
В поворотах мелодії пісні „Хата моя, рубленая" Сєров бачить „настоящій кладъ для національной южнорусской опери, въ комическомъ или полу-комическомъ родѣ". 
В пісні: „Ой, колись були"—стільки „выразительности и мелодической красоты", що тільки „въ созданіяхъ великихъ творцовъ. драматической музыки, въ операхъ Глюка, Моцарта, въ, Фиделіо, Бетховена, можно найти подобную правду чувства, высказанную какими-нибудь двумя нотками пѣнія" (такти 2 та 8). 
В пісні; „Ой, там, на моріжку" Сєров підкреслює „неподражаемую прозрачность, кристальность звуковъ, родственную, вѣроятно, чешскимъ мелодіямъ въ нѣкоторыхъ квартетахъ Гайдна"... 
	Ми вже з початку статті указали на те значіння, яке мав Серов для музики російської. 
Висока оцінка цим видатним російським музичним критиком нашої рідної пісенної музики повинна буть для нас особливо дорогою й поучительною. 
Ми ще й тепер не навчилися шанувать тих великих скарбів, які заховано в нашій народній музиці. 
А Серов звернув свою увагу на українські пісні в той час, коли ще й в помині не було чогось подібного до талановитого досліджування й оброблення українських мелодій нашим славним музикою М. В. Лисенком. 
	Таким чином, заслуга небіжчика Сєрова в ознайомленню громадянства з великими скарбами української народньої пісні—безперечна. 
Шкода тільки, що не довелося йому довести своєї праці до краю. 
Але й те, що дав він, накладає на нас обов'язок з подякою згадати ім'я небіжчика Сєрова під час святкування 40-ліття його смерти. 
		Є. Щ.