ДОПИСИ.

С. ДИНАНЬКА (на Полтавщині). Потребительська крамниця . 29 октября відбулося в нас зібрання селян, котре, вислухавши оповідання про початок і користь потребительськох крамниць п. інструктора, зібрало членів правління і доручило їм, коли буде зібрано хоч карбованців з 500, виписував ти крам і починати продаж. Коди п. інструктор оповідав про дотребительські крамниці, то всі присутні уважно слухали, бо розмова велася на чисто українській мові. Справді це ледве не перша розмова, яка велася на зрозумілій для селян мові. І раніш селяне завжди прохали агрономів казати їм на українській мові, але вони звичайно відмовлялись, що, мовляв, „я хоч родом і „малорос" та зовсім не розумію „малоросійської" мови. Тут селяне вперше довідались, що всі почали брати приклад з англійських бідаків-ткачів, які, бачучи, що їх чекав голодна смерть, вхопилися за дуже гарне діло — спільну працю, яка їх збагатила і всім на-віч показала, що то за велика сила спільна праця. Тут всі мов перед очима, бачили, як налагоджувалась їхня справа, як вовк росла і врешті дала такі вельми корисні наслідки. „Тепер ті ткачі, — казав далі інструктор, — мають власну величезну крамницю, школу, яку утримують на свій кошт, величезну бібліотеку, власний захисток для дітей сиріт та калік, а також і за-для хворих дорослих та старих дідусів". Всім було приємно слухати, як крок за кроком ставали все міцніше та міцніше на ноги, колись бідні селяне-ткачі, а тепер проводарі величного і вельми корисного діла. Звичайно, що прослухавши таку чудову і зрозумілу для всіх промову, всі присутні ні трохи не вагались і зразу ж порішили міцно стати до здійсаення корисної справи. Що до грошей, то вони повинні бути, бо записалось охочих бути членами і дати свій внесок (5 карб.) щось більше сотні душ. Поки що рішили провадити продаж краму в добре збудованім сельсько-госнодарськім сараї, а на весну підбіратись (коли будуть гроші) до будівлі власної хати. Врешті інструктор росповів про життя покійного В. М. Доманицького, про ту працю, яку він, не жаліючи свого життя, покладав на користь росцвіту кооперативної справи в нас на Україні і, вболіваючи душею по так рано загубленім житті, пропонував пошанувати пам'ять небіжчика вставанням. І так, починаючи добре діло, наші селяне будуть назавжди пам'ятати того, хто так багацько покладав сиди над поліпшенням їх добробуту, хто до кінця свого життя працював над просвітою свого рідного народу, бо всі ж присутні шанували його вічну пам'ять загальним вставанням.
