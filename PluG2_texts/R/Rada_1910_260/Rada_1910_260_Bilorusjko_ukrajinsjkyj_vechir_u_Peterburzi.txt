Білорусько-украінський вечір у Петербурзі.
В Петербурзькій українській „Громаді 4-го ноября відбулася „білорусько-українська" вечірка, улаштована „Кружкомъ научнаго изученія Гродненской губерній при Петербургскомъ универоитете". Що до програму цієї вечірки, то на жаль треба признати його випадковим, бо наприклад після дуже сімпатичного, проказаного білоруською мовою, реферата присвяченого пам'яти білоруського поета Марцинкевича, на естраду вийшов якийсь юнак і московською мовою проказує огидливе оповідання про те, як і на який голос, їдучи морем, блюють „кацапи", „хахли", вірмени й Ижиди“. Так саме не до речі було читання московською мовою віршів „Какъ влюбляютея отъ сливъ" після декламації віршів Шевченка «Минають дні". Але саму ідею білорусько-української вечірки не можна не вітати від щирого серця.
Становище українців і білорусів у державному житті зараз однакове. І ми і білоруси однаково не маємо своєї національної школи та освіти і інтереси обох народів у здобуванню собі національних прав цілком солідарні, а через те єднання українців та білорусів до спільної праці може значно полегшити і прискорити здійснення їхніх бажань.
Потребу такого єднання петербурзькі громади: українська й білоруська відчували ще з перших часів визвольного руху.
Два роки до цього робилися навіть заходи, щоб для зборів та вечірок обох громад мати спільне помешкання.
На жаль заходи ці не дійшла до бажаного краю і стосунки двох громад хоч і лишилися дуже щирими і сприятливими, але не зміцнилися на стільки як, те було б бажано, і через це всякий крок зроблений у напрямку зміцнення стосунків двох громад і народів треба радо вітати; вечірка ж 4 ноября в безумовно таким кроком.
Ми, українці, наочне тут побачили, що білоруська мова далеко рідніша мові українській, ніж великоруській.
Ми там упевнилися у тому, що мова білоруська прекрасна, виразна, безумовно здатна для провадженая культури.
Ми побачили на вечірці національне білоруське вбрання, як жіноче так і чоловіче.
Бідне те вбрання, як бідний і сам люд білоруський і достатками своїми і історією, але тям більше він приваблює до себе сімпатії і спочуття до його долі.
Наприкінці вечірки було оголошено, що добродійка N. проспіває пісню селянки гродненської губернії.
Після того на естраду вийшла дівчина у білоруському вбранні і заспівала відому по всій Україні пісню: «Тихо, тихо Дунай воду несе“. Мова пісні була чиста українська, як і її мелодія, і доводила слухачам, що у гродненській губернії українська пісня збереглася навіть чистіше, ніж у де-яких місцевостях України.
Після концерту на вечірці почалися білоруські та українські національні танці, які й провадилися довго при загальному веселому настрію.
Взагалі, виходячи з вечірки, я охоче подарував роспорядчикам помилки, зроблені у програмі вечірки і від щирого серця подякував їм за ініціативу улаштування спільної білорусько-української вечірки.
Бажано було б, щоб і до инших містах, де поруч істнують громада українські та білоруські, вони єдналися і спільно обстоювали свої інтереси.
А. Будій.