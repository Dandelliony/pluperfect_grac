Винос тіла о. Юркевича.
Годин коло 3, 14 ноября в новому будинкові небіжчика зібралось чимало люду, щоб в-останнє вшанувати пам'ять помершого діяча вкраїнського. Були співробітники українських часописів, українські діячі, артисти, чимало студентів та курсисток. В невеличкій світлиці стоїть вкрита вінками труна з тілом небіжчика, оточена приятелями та знайомими. В 4,5 год. перед виносом тіла до вакзалу (ховатимуть його в с. Кривому, сквирського повіту) М. В. Лисенко сказав скілька прощальних елів, уклоняючись небіжчикові од імени присутньої громади. Духовенства не було, бо ксьондз (небіжчик рахувався католиком) одмовився в табельний день йти в процесії. Через те в хаті всі гуртом тричі проспівали „вічну пам'ять”; далі гурт приятелів вивіс труну до катафалку. Жалібний похід вирушив до вакзалу коло п'яти годин. Попереду йшов чималий натовп молоді, що співала всю дорогу „вічну пам'ять” небіжчикові; инші йшли за катафалком. На вакзалі вже стояв готовий товарний вагон. Поставили труну в вагон, в-останнє проспівали на-вколішках „вічну пам'ять" і з сумом поросходились. На труні були такі вінки: 1) від селян с. Кривого, 2) від корнивського щадничо-позичкового товариства: „Батьку —-това- Люде вмірають, ідеї вічнії”, 3) од „Ради": „Нашому співробітникові і товаришеві”, 4) од „Літер.-Наукового Вістника” і „Села”; „Дорогому співробітнику Осипу Юркевичу”, 5) „Дорогому і незабутньому Осипу Вячеславичу Юркевичу від щироприятельської сем'ї Мнгомет", 6) „Своєму співробітникові останнє „прощай" — засмучене жалом видавництво „Час", 7) „Любому докторові Юркевичеві від засмученої сем'ї М. П. Драгоманова”. 8) „Батькові-другові від сина", 9) "Від дружини і дітей — любому батькові", 10) від київського українського клубу: „Земля тобі пером!”, 11) від сем'ї Рильських „Батькові - порадникові Осипові Юркевичеві”, 12) „Дереву є хоч надія, що воно й зрубане знов одродиться” (кн. Іова, гл. 14). Д-ві Осипові Юркевичові од гуртка земляків, кревних духом і походженням, 13) od rodziny Szetthofer s. p. Jo'seffovi Jurkieviczovi, 14) „Від Юруні—коханому дідуні". 15) „Дорогому другу —отъ семьи Коростовцевнхъ»”, 16) „Незабвенному другу отъ любящей семьи Шпилевичъ”.

