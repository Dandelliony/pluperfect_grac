Потрібна мобілізація всіх громадських сил.
На сьогодняшній день у нас мається, в круглих цифрах, лише серед працездатного населення нашої Спілки,сімнадцять мільйонів населення, Із них на селі—тринадцять мільйонів. 
Менш ніж через три роки минає термін, який заповідав наш проводир та вчитель тов.Ленін —для остаточного зліквідування неписьменности по цілій території нашої Спілки. Цілком зрозуміло, що виконати цей заповіт одній робітниче-селянській державі, при нашому обмеженому бюджеті — не по силі, і не лише їй самій, але навіть і за допомогою місцевого бюджету. 
З року на рік ми збільшуємо кількість лікпунтів. Коли, наприклад, у нас на Волині в 1922-23 році їх було мевше двохсот, то на 1923 —24 р. їх було вже 527, а на 1924 —25 р. їх відкрито поки-що 800. 
Разом з цим зростає й кількість неписьменних, яких перепущено через ці пункти: в 1923-24 році неписьменних пройшло 22 тис., а в цьому році сподіваємось перепустити не менше 42 тис. 
Але все ж таки лише серед працездатного населення (віку від 18 до 39 років) по наш й губерні залишиться ще 229 тисяч неписьменних, себ то всіх неписьменних залишиться ні в якому разі не мевш, як 600 т. Ми притягуємо й будемо притягати в обов'язковому порядку до матер'яльної участи в цій роботі нетрудовий елемент.
 Але й цього замало, приймаючи на увагу наведені цифри, а також і те, що справа, нехай переважно, але не лише в самих матеріяльних коштах.
 Необхідна мобилізація для цієї справи всіх громадських сил; необхідно, аби до перетворення в життя цього одного з головних заповітів Ілліча було втягнено всіх і все.
 І місячник, який сьогодні рос починається, повинен стати в цьому розумінні — переломним: до цього дня ніякого перелому з боку нашої радянської суспільности в цьому відношенні ми, на жаль, не помічаємо. Як-що місяців два перед цим «Товариство допомоги ліквідації неписьменности імені тов. Леніна» мало по місту Житоміру 95 членів, то на сьогодні воно має їх щось коло 600; і немає ніяких підстав гадати, що по губерні справа йде краще. І це тоді, коли вступний внесок-10 копійок, а щомісячний-5 копійок. Справа, виходить, не стільки у внесках, скіль и в слабкому усвідомленні всієї величности важливости для нашого майбутнього справи ліквідації неписьменности.
 У наступному місяці це повинно бути усвідомлене, і свідомість перетворена в діяльність.
 Усі трудящі—в члени «Товариства допомоги лікнепу їм.тов. Леніна!». 
Усі письменні, в першу голову — члени партії, комсомольці та вчителі,—до активної участи в організації й роботі на пунктах лікнепу!
 Усі трудящі села й міста — до енергійної участи в справі утворення та обслуговування пунктів лікнепу! Усі неписьменні —до стовідсоткового відвідування пунктів! (Бо ж треба признатись, що є випадки такого ухилення від відвідування, правда, не масового, а так відсотків до 10—15). Заповіт Ілл ча мусить бути виконаний вповні і в свій термін!