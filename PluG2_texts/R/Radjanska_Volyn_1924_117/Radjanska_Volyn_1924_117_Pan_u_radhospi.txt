Пан у радгоспі.
Од таких мало селянству користи.

При с. Чепелівці, Красилівського району, є призаводське господарство красилівської цукроварні. Господарство гарне, в економичному відношенні міцне. У ньому ведеться восьмипільна плодозміна, сіються пропашні культури та трави. Господарство ведеться як слід і могло б бути гарним прикладом для селян та показати нові шляхи в сільському господарстві. 
Але селяни десятою дорогою обходять те господарство, бо засів в ньому, як ведмідь у берлозі, завідуючий вельможний пан Міховськвй з братом та батьком, такими ж панами. Панами їх величають не тільки робітники господарства, а й селяни. Довго приходиться селянинові стояти у сінях, поки „панич вийдуть".
Змички між службовцями і робітниками та місцевим населенням ніякої, а навпаки відношення майже ворожі. 
Зате з попом місцевим у Міховського змичка велика; попові він у всьому допомагає. Треба попові січки нарізати —Міховський зараз і наріже, звичайно не сам, а заставить робітників це зробити, котрі крім роботи в господарстві, ще й на попа мусять робити. 
Має той Міховський своєї власної худоби чимало і господарство та там ще де-що, ну, живе собі як пан. Але ж варто згадати, що тепер не панські часи й до селян по панські ставитись годі. Красилівськнй завкоме, скажи їм це.  
                                ХВЕДІР ШПИЧКА. •