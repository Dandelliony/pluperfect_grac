Мусульмане Криму протестують проти насильств англійців у Єгипті
Народне управління по релігійних справах мусульман Криму надіслано на ім'я наркомчужсправа СРСР т. Чичерина такого протесту проти поведінки Англії в Єгипті:
- „Мусульмане Криму висловлюють глибоке обурення з приводу того, що визвольничому рухові пригноблених мусульманських народів нанесено новий удар насильницькими вчинками Англії, котрі ведуть до цілковитого поневолення Єгипту англійським імперіялізмом.
 Нам, кримським мусульманам, що змагались за свої національні права ще під час царату, досить відомо, в яких надзвичайно тяжких умовах животіють єгиптяни.

Від імени мусульманського населення всього Криму, котре користується повною національною та релігійною волею на радянському терені, народне управління по справах релігії мусульман просить вас, громадянине народній комісару чужоземних справ,передати англійському урядові наше глибоке обурення та нагадати йому, що всякі виступи світового імперіялізму тільки побільшують симпатії пригноблених народів до Радянськ. Союзу, вірного захисника всіх народів у змаганнях за своє визволення Геть англійській імперіялізм! 
Геть колоніяльне рабство! 
Хай живе спілка Сходу, котрий, визволившись, простягає руку волі прагнучому пролєтаріятові Заходу.