До кущових конференцій робітничої молоді.
Волинським Губкомом ЛКСМУ з 20-го грудня будуть переводитись по губернії широкі кущові конференції робітничої молоді. Завдання конференцій—підвести підсумки наших досягнень. Перш за все треба обговорити питання про економичну роботу серед молоді. 
 Треба перевірити, як ішла робота по збереженню броні, по організації шкіл фабзавуча, як провадилося виробниче навчання, регулювання заробітної платні, що робилося по охороні праці й здоровля робітничої молоді. Стан броні по губернії в цілому твердий.
  У галузі кваліфікації кадрів робітничої молоді ми маємо досягнення в справі будування шкіл Ф 3. У., яких мається чотирі з кількістю 350 учнів. Розвинено індивідуальне учеництво, яке охоплює майже всю робітничу молодь, працюючу на виробництві. У відношенні зарплатні —ми маємо, як масове явище, зростання вищих розрядів. Середній розряд для молоді раніш був 2 —3-ий, а зараз —4 —5-ий. Підвищення заробітньої платні—найкращий чинник економічного поліпшення стану робітничої молоді. Не треба, однак приховувати, що становище першорозрядників не таке вже гарне. У галузі охоронн праці ми маємо повний облік стану здоровля робітничої молоді. При переведенні медичного огляду молоді виявилося, що з 1946 чол.—хворих є 748. Ддя поліпшення здоровля хворої молоді було послано до будинків відпочинку 70 чол., до санаторіїв —6 чол., на спеціяльне лікування. —15 чол. Відпусток у цьому році використано молоддю на 80 відс.  
  У справі боротьби з безробіттям серед молоді — вдалося послати на роботу за період з липня по вересень 306 підлітків , на 1-е жовтня залишалося ще 350 безробітних. Боротьба з безробіттям продовжується й далі шляхом надсилання на роботу й шляхом видавання матеріальної допомоги. Значно поширилося притягування молоді до культурно-громадської роботи; про це свідчать цифри зростання комсомолу за рахунок робітничої молоді. У минулих профз'їздах приймало участь 168 чол. роб. молоді. 
 Конференції приймуть на увагу всі ці підсумки та зроблять належні висновки. Конференції повинні будуть обговорити постанови останніх з‘іздів комсомолу та профспілок про перспективи праці молоді. Останній час можна назвати добою „перегляду положення про працю молоді" Постанови з'їздів передбачають збільшення праці молоді в виробництві, підвищення кваліфікації, всебічне зміцнення Ф. 3. У., пристосування праці молоді до дійсних потреб промисловости.
  На конференціях буде заслухано також відчити профорганів, а також про роботу профз'їздів. Це повинно буде ще більш втягнути молодь у професійно-громадську роботу.
 Кущові конференції повинні будуть обговорити низку чергових питань: про перспективи праці молоді, про економроботу, про підвищення продукційности праці. Треба гадати, що ці всі завдання конференції розкажуть цілком.
                                        Кримський.