ГУБЗЕМВІДДІЛ ГОТУЄТЬСЯ ДО ВЕСНЯНОЇ ЗАСІВНОЇ КАМПАНІІ.
Губземвідділом розроблений конкретний план проведення в губернії весняної засівної кампанії. В теперішню весняну кампанію висунуто такі заходи:позичкова допомога населенню неврожайних районів;позичкова допомога населенню конюшиною по землевлаштованих районах; організація перечищування й сортировання засівного матеріалу, боротьба з головнею й шкідниками; поширення площів під інтенсивними ринковими та кормовими (годівельними) культурами; доцільне використання тяглової сили й реманенту; машино-постачання доцільне використання пару.

250.000 карб. на купівлю поліпшеного засівного матеріалу

 На подання позичкової допомоги населенню для купівлі поліпшеного засівного матеріялу „Сільгосбанк" має кредиту до 250 000 карб. Згідно з постановою спеціальної наради з представниками скруг усі кошти сільгозбанку повинні  бути росподілені поміж Коростенською та Житомірською округами. З огляду на те, що в губернії населення не має змоги закупити засівний матеріял, нарадою ухвалено постанову про закупку насіння по-за межами Волині.
 Постачання населення буде провадитись натурою — вівсом та почасти ячменем — через кредитові сільгосптовариства.

Перечистка та сортирування засівного матеріялу

 Одною з причин, що впливає на зниження врожаю, є засів неперечищенним та невідсортованим зерном. Губземуправління тому надає величезного значіння перечистці тасортуванню засівного матеріалу. Зараз у губернії є 149 зернесортувальних пунктів. З них:— у Коростенській окрузі —26 пунктів, в Житомірській окрузі—74 пункти та Шепетівській окрузі—49 пунктів. Зерносортувальних машин по всіх пунктах —324. Агроробітникам запропоновано доглядати на місцях за своєчасним перекиданням машин в те чи инше село. Усього гадають перечистити 388.800 пудів, с.-т, 18 відс. від усього засівного матеріялу — вівса, ячменю й ярової пшениці. Крім проведення техничної роботи по перечистці й сортировці засівного матеріялу, агроперсоналові запропоновано провести зразкові роботи по боротьбі з засміченністю ланів.

Позики в місцевих сільфондів. 
На місцях на агроперсонал покладається обов'язок через сільгосптовариства й сільради повідомити населення неврожайних районів про пропоновану позику й наглядати за якістю відпущеного засівматеріяла. 
Технічний росподіл позики на місцях буде провадитись сільгосптовариствами, сітка котрих накреслюється губземвідділом, сільбанком та окрсільспілкою.Крім позики сільбанку, населенню буде видано позику з місцевих насіньфондів. Запаси насіньфондів по округах виявляються в таких цифрах; в Коростенській окрузі—l206 пудів, в Житомірській—7556 п., в Шепетівській-6392 п.

Постачання населення насінням кормових трав.
 Питання про постачання населення насінням кормових (годівельних) трав набуває зараз для Волині дуже важливого значіння. З огляду на гострість кормового питання в губернії, на багатьох грунтах виводиться кормовиц клин, котрий складатиме по губерні до 7000 десятин. Для засіву цеї площі треба 9000 пудів насіння конюшини.
До 3000 пудів населення зможе одержати за готівку, а також за рахунок премій з 1 відс. відраховання по сільгосподатку. Решта —6000 пуд. — повинні бути надані населенню позичково. Успіх цього заходу залежить від надання населенню довготермінової позики. Банк же може видати для цеї мети тільки короткотермінову позику.