Колективною думкою поліпшимо працю.
 Більше б таких зібрань!
Зміцнення деяких галузів діяльности — стояло черговим завданням перед осередком електростанції. Довго вишукували способів до того й нарешті вирішили: на загальних зборах, вкупі з безпартійними, обговорити все болюче, підкреслити  всі хиби.
  Жваво пройшли ці збори. Розглядаючи всю діяльність осередку, від великого до найменшого в роботі і партійці й безпартійці визнали потрібним, перш за все, вділити
                    більш уваги роботі на селі.
 Хоч до цього часу й виїздили до підшефника кожного тижня, але нічого ті виїзди корисного йому не дали. Треба надсилати товаришів, котрі дійсно знають село, та щоб вони мали остаточно накреслений план роботи й переводили його в життя.  Другим, що осередкові необхідно негаючись виправити, є праця                  серед дружин робітників
 яких ще й досі не охоплено виховальною роботою, залишаючи їх біля своїх горщиків. Але збори цю роботу покладали не тільки на обов'язок ком осередку, — вони надавали великої ваги участі в ній і самих робітників, без бажання й допомоги котрих осередок сам нічого не може вдіяти. 
 Останнім, що обіркували збори, був внутрішній стан осередку, розподіл обов'язків та необхідність 
                      притягнути инших партійців
 до активної участи в осередковій праці. Аби вони не тільки дбали про свою основну роботу, аби вони були не лише прикладом у фаховій роботі на виробництві, але й щоб вони вели перед у суспільному житті підприємства та своєю жвавою діяльністю підвищували стан громадської праці й втягували до неї всіх робітників. 
Вкінці визвано зборами за необхідне, аби хоч раз на місяць влаштовувались такі збори, в котрих найліпше вирішувати всі питання й виправляти всі хиби. 
                               Парткор М.Рельдферб.