                              Одна з гальм культурного руху на селі.
Спитайте якого сельського інтелігента, чому він не передплачує якої небудь газети, ни журналу. Серед инших причин, майже, найбільш доведеться почути, що° через недоладне одержуваная кореспонденції. І справді — недоладне одержування листів, газет, журналів це — одна з тяжких умов сельського життя і кому то вже не вдалась вона в знаки! Заплатиш гроші, не раз і позичені, і втішайсь коли тобі доведеться одержувати „пяте через десяте” числа часопису, та й ті до того обмурзані, що бридко бува й дивитись на них. Про факти нічого й згадувати. Майже, кожний селянський передплатник зазнав їх на власній шкурі- Доволі навести хоча б такий приклад: один мій знайомий, сельський передплатник, за минулий рік одержав тільки половину чисел часопису „Села". Чи знайдеться ж після цього охота до передплати? Розуміється, чоловік розлютується, мимоволі охолоне до передплати, а там махне рукою до кращих обставин. 
 Де ж діваються наші листи, числа газет й т. ин? І хто винен в цьому?  Це — наша „мотузяна” волостна і сельська почта. Вся кореспонденція, напр., по волоетних канцеляріях розташовується по скриньках для кожного окремого села. Скриньки ці містяться на видному місці, щоб кожен одвідувач міг сам пошукати своєї почти. Звісно, сюди хто хоче руку вмочить і, не виключаючи й самих писарчуків, покористується чужим добром. Я певен, що, майже, кожен передплатник не стане забороняти читати своїх газет кому завгодно, та чи не обуриться він, коли таким чином найчастіш зачитуються його окремі числа... А то не раз і сама волость передає ким попало листи й газети на село у росправу. Та хто ж буде знати, коли я потаю якусь там газету? А почитати ж цікаво... Гешту кореспонденції передано до росправи, Щастлива та людина, що має змогу кожен раз потрапляти у росправу на свіжу почту. Та чи можливо ж це для кожного адресата? Дожидаючи його, кореспонденція валяється по столі, кожен нею перекидає скільки сам хоче; один читач швирнув її в куток, звідтіль під стіл, там потопчуть її ногами, лишки ж нещасної сторожі покрутять на цигарки. Певна річ, цього не буває скрізь і часто, але хто упевнить, що його зовсім не буває. Кому трапляється бувати в сельських росправах, тому не треба доказів справедливости моїх слів. Трапляється ж иншому числу блукати й по селі і чого то вже воно не набачиться за свою подорож, часом, так і не потрапить до свого господаря. Кореспонденція прийде мало не з краю світа цілою й невредимою, ще яких небудь два-три ступні, і вона в руках адресата, але перед самим його носом—слизає! Плив, плив, усе море переплив, та на березі утопився. Чи не сумно ж! Невже ж вважати цю справу дрібницею, котра б не заслуговувала уваги громадянства Хіба ж подібна доставка почти не є одна з великих гальм культурного руху? Усунути  таку перепону-значить прочистити течію для впливу культури на село. А доки русло буде запруджене — жива хвиля життя не завжди досягатиме цвілого болота. Чим же запобігти цьому лихові? Хто повинен подбати про поліпшення справи з доставкою почти? На нашу думку, ніхто инший, як земство, коли адміністрація ігнорує цю справу. Бажано було б завести по волостях відповідні книги, в котрих повинен росписуватися кожний, хто забірає з волостей кореспонденцію з зазначінням коли й скільки штук якого роду кореспонденції одержано з волості. Під таку росписку віддавати почту і з росправи адресатам. Вести по росправах ці книги могтимуть старости, чи зборщики. Ведуть же якось вони книги. Тоді б по неволі з явилася б пошана до чужого добра і коли б. і трапилась яка пропажа, то винуватця знайти можна завеігди. 
                                                                                                                                                            Ів. Ластівка. 
            1910 р. 17 марта.
