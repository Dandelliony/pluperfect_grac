                                                              Украінські книжки в Британському музеі.
                                                                         (Лист з 'Англії).

У велетенській бібліотеці Британського музею, яку по правді вважають за найбільшу книгозбірню в світі і в каталогах якої стоїть більше як два милійови назв, —е доволі добрий і чималий українськи й одділ. Так дивно у цій, чужій країні, в чужому далекому місті, мати місце, де можна зручно розсістися, дістати всяку українську книжку і перенестися думкою і всією своєю уявою на нашу далеку Україну, до її життя й її справ. І так добре почувати, що в здоровецькій скарбниці вселюдського багацтва
*) Втрата
є лепта й від нашої батьківщини. Англійці, видко, не радились з російськими офіціяльними мудрецями, коли складали свою бібліотеку, і вони дійшли в своїм „українофільстві” до справжнього сепаратизму: не тільки збіраниця українських книжок дуже велика, але їх спеціяльно позначено в каталогах під злочинними назвами „Україна” та „український”.
 На цих днях я умисне заходив до книгозбірні музею, щоб передивитися вкраїнський одділ. Все старе можна тут знайти, всі українські письменники XIX століття тут є, і звичайно, кожен є в кількох виданнях, а такі наприклад, як Шевченко мало чи не у всіх виданнях — українських і перекладних —які лишень виходили з друку. Трохи гірше стоїть справа що до видань нових, за останні роки, та видань, що були друковані в Галичині.
 Розуміється, і з по-між них є що найголовніше: напр. я легко познаходив такі книжки, як „Історія Укрнїні-Русі“ Грушевеького, або навіть „Історія” Аркаса. Кожна книжка в пишних червоних палятурках і з англійськими левами вибитими в золоті. Але мені не пощастило знайти цілої низки инших книжок. Не знайшов я також українських періодичних видань, ні „Вістника” , ні „Рад” ні инших, хоча таки натрапив на якогось „Украинца", що хто його зна коли виходив у Москві. 
Головний директор книгозбірні, з яким мені довелось балакати, розповів мені під час балачки досить багато цікавих річей. „Останніми часами — каже він, попит на українські книжки в книгозбірні значно зріс, і вже кілька осіб спеціяльно - допитувались українського словника” . „Коли ми купували вкраїнські книжки, провадив він далі, —то за браком спеціялистів, які б могли зважити їх вартість, ми просто ризикували нашими, порівнюючи невеликими засобами, сподіваючись, що колись таки може прийде на них черга. Тепер виявяється, що ми не помилялися” . Я завважив библіотекареві, що в виданнях за останні роки можна спостерігти брак багатьох першорядних книжок. Він охоче згодився зо мною, але знов підкреслив, що засоби їх, як не як, а таки обмежені, а тим часом їм доводиться купувати книжки по всьому світі. Тільки Англія та деякі з її колоній вважають за свій обов’язок присилати до Музею все, що виходить в друкові, видавці ж инших країн далеко не завше памятають про музей. Через це по цих країнах істнує добре налагоджена агентура музею, яка слідкує за всім, що виходить з друку, і яка по змозі купує усе найважніше. „Ми можемо похвалитись, — казав директор далі, — своєю колекцією МОСКОВСЬКИХ КНИЖОК, бо вона одна з найкращих колекцій в світі, але в збіранню московської колекції нам де-що допомогли самі росіяне, що присилали нам часами свої видання. Хай би ваші українці, теж взялися до цього доброго діла, то ми мали б незабаром найкращу в світі українську бібліотеку “ . Далі директор почав доводити свою думку, „у вас там, каже,—не заховається ні одна книжка, ні один бібліографичний рарітет —все опиниться врешті в непевних руках, чи в жандарів чи в когось иншого, а у нас тут. не пропаде"... І він жартовливо повів рукою, показуючи на непорушні стіни Британського Музею. Я нагадав англійцеві за безпечне іствування нашої бібліотеки при товаристві Шевченка у Львові, але не міг таки не згодитись з ним, що поповнення вкраїнського одділу в Британському музеї дуже бажане. Справді, що значить нашим видавництвам посилати по одному чи два примірники кожного нового свого видання в книгозбірню Британського музею? Рівнісенько нічого. А тимчасом це б справді тримало наш одділ в музейській бібліотеці на високому рівні. Даремне було б говорити, яку це має вагу. Перш за все Британський музей є світова скарбниця культурного добра, яка годує своїми силами—-разом з иншими подібними інституціями — кожне нове покоління світової науки. Буде там добре поставлений український одділ, — швидче ми можемо сподіватися, що європейська наука поставиться до нас так, як ставились до нас де-які окремі її представники, які знаходили собі шляхи до знайомства з нашою країною. Але таки сказати і те: хоч я і говорив директорові бібліотеки, що ми можемо безпечно тримати українську книгозбірню десь на українській території, але enter nous ми повинні признатись, що на російській Україні все дивиться у жандармське правленіє, а на австрійській Україні всяку бібліотеку можуть спалити, розгнівавшись, поляки або москвофіли. То все краще ж хоч другий примір-* ніїк десь збережеться нащадкам. І і Адреса до посилання український книжок в Британський музей така: To the Kecper of Printed Books, British Museum, London, W.C
                                                                                                                                                 С. С. Подолянин.

