                                   ПО УКРАІНІ                                                                               
                                                                              У КИІВІ.
В українському клубі сьогодня відбудеться чергова танцювальна вечірка. Початок о 9 годині ввечері.
- Пам'яти Миколи Івановича Костомарова. 4 апріля в  авдіторії в університеті відбудеться засідання „Историческаго Общества Нестора-Льтописца“, присвячене пам'яти українського історика Миколи Івановича Костомарова. Прочитані будуть доклади; 1) Н. П. Василенка. „Памяти Н. И. Костомарова, кант» историка“; 2) В. Е. Данілевича. „Общественное значеніе Н. И. Костомарова" іА. І. Лободи. „Н. И. Костомарову какть этнографь и писатель* 4 . Початок о 7 годині ввечері.
Кооперативний з'їзд. 20 апріля починається в Київі з'їзд уповноважених потребительських товариств київської спілки. Програма з'їзду: 1) розгляд і затверження справоздання за минулий рік; 2) вибори двох членів бюро спілки, одного кандидата, членів ревизійної комісії і кандидатів до них; 3) перегляд статута спілки потребительських товариств. З'їзд працюватиме 3 дні.
Доля земських постанов. В Петербурзі особливе присутствів в справах земства та городів розглянуло постанови декабрськоії сесії київського губернського земського комітету про асігнування 5.000 карб, на пам'ятник Олександру II в Київі, 1.500 карб, на пошанування памяти вояків, убитих за минулої війни з японцями, 300 карб, товариству аматорів природи і 500 карб, київському товариству приютів для дітей робігників. Розглянувши ці постанови, особливе присутствів затвердило тільки першу з них —про асігнування 5000 карб, на пам'ятник Олександру 11.
Міністерство доріг зараз виробляв новий статут для державних залізниць, відповідно якому на всі вищі посади прийматимуть людей тільки з вищою освітою, а на посади конторщиків по канцеляріях, управліннях і т. ин. —з середньою освітою.
Агент сискного відділу Василь Лукашевич 1 апріля напав на д ку Свистунову (на Либедській вул.) і став її душити. На гвалт збіглися люде, визволили Свистунову, а Лукашевича заарештували і одпровадили в либедську часть.
Арешт. 31 марта, з наказу київського охранного відділу, арештовано швачку Крейду Шнейдман (Велика Васильківська, 66).
В університеті. З наказу ректора університета плату за вчення прийматимуть до 18 апріля. Тих студентів, що не заплатять в свій час грошей за вченя, увільнять і зараз же сповістять про це воїнські прасутствія.
Зоодогичний садом. Київський зоологичний садок (в Ботаничному садку) цього року значно розрісся. Багато привезено нових звірів та птиць. Тепер саме йде в садку гаряча робота, щоб як найшвидче приготувати все потрібне для нових звірів і птиць. Роботу цю незабаром буде скінчено і тоді пускатимуть в садок людей обдивлятися звірів.
3 Київщини. Статистика нещасливих шлюбів. Мирові посередники на Київщині зібрали інтересні статистичні відомости про те, скільки селянок впродовж 1909 року, через нещасливі шлюби, не могли вижить з своїми вінчаними чоловіками і, мимо їх волі, з дозволу начальства, взяли пашпорти на окреме життя. В київському повіті окремі пашпорти виправили
103 селянки, радомисльському —87, сквирському 98, таращанському 142, уманському —38, звенигородському —40, канівському —80, васильківськом —120, бердичівському —93, липовецькому—Зі, черкаському— 36 і чигиринському —87, а разом взяли 855 селянок.
*♦" Самогубство робітника. 27 марта в м-ку Смілі, черкаського повіту, на цукроварні гр. Бобринського повісився робітник Ф. Зіменченко. Зіменченко раніше заробляв багато грошей, але через якісь обставини мусів поступити на завод, де заробляв мало, а семья була велика. Почалась скрута. Він засумував, і врешті наклав на себе руки.
3 Волині. Мертве тіло на вагоні. Дивна пригода сталась першого апріля на ст. „Сарни". В Сарни прибув з Київа петербурзький поїзд номер 5. Станціонний слуга поліз на дашок вагона першого класу, щоб налляти води в уборную і там побачив труп якогось невідомого чоловіка, ще теплий. Дали знати жандармській поліції. Зібрався народ. Спочатку думали, що це безбілетний пасажир, якого вбило десь під мостом. Але коли оглянули мертвого, то виявилось, що це багатий чоловік—з вигляду поміщик, чи комерсант. При ньому знайшли золотого годинника і векселів на скілька тисяч. Окрім цього в покійного знайдено пашпорта на ім'я Березовського з Умані. Очевидно, його вбито, бо не знайдено грошей, а також білета. Розбійники, щоб замести свої сліди, очевидно, ограбили Березовського і викинули його на вагон.
3 Поділля. Дощі. Нас повідомляють з літинського повіту, що там щодня безупинно йдуть дощі і через них не можна нічого робити в полі; хлібороби бояться, щоб не припізнитись з сівбою деякої ярини.
-Ф- Сніг. 31 марта на великому обширі між станціями „Жмеринка —Волчиськ- Здолбуново — Печанівка  випав великий сніг, глибини на четверть аршина. Сніг лежить і не тане. Послано робітників розчищати колію залізної дороги. Завірюха пішла в сторону Гамлини.
Кооперативні курси. Подільське земство влаштовує в апрілі місяці в Жмеринці курси по кооперації.
Заразився на тиф старший лікарь балтської земської лікарні Апоневич.
3 Полтавщини. Чорна віспа. В Лубнах появилась пошесть чорної віспи.
Весна йде. Останніми днями в повіті почали перепадати мало не щоденно гарні весняні дощі. Озимина почала оживати. Всюди зеленіє. Селяне кинулись до праці на полі та на огороді. Чимало вже обсіялось зовсім. Садовина теж вже розпукується й викидає бруньки.
Конкуренція. В Лубнах відколи Мгарський манастирь заснував свою друкарню, конкуренція на друкарську роботу прийняла широкі розміри. Архимандрит манастиря їздить всюди по громадських і урядових інституціях і просить давати роботу в манастирську друкарню, яка буде робити за найдешевшу ціну. Єврейські ж друкарні й собі не поступаються й конкурують; до того ще появились й инші „представники чужої праці 4 , що забірають роботу для виконання від себе особисто, а потім дають друкарням за безцінь. Останні порозумілись поміж собою, щоб не приймати зовсім роботи від таких особ, що користуються чужою працею і мають оповістити про це своїх заказників, А робітники доки там що, добре все це відчувають на своїй шкурі.
3 Катеринославщини. Штраф на газету. Губернатор оштрафував на 300 карб. „Южную Зарю” за те, що вона писала про розтрату громадських грошей приставом Куліковським. Куліковського оддано під суд, як кажуть, „Од. Н.“, за ці вчинки.
Пошесть на злочинства. Розбої та всякі злочинства на Катеринославщииі і досі не припинились. Щодня якесь нове злодійство. В селі Сиділівці пограбовано на 700 карб, і вбито поміщицю Сидорову, в селі Паньківці вбито поміщика Вилька. Гуляє по Катеринославщині розбійник Семенюта, поліція не може піймати його і обіцяє 500 карб. — тому, хто зловить.
Виставка. Заяв на катеринославську виставку надійшло вже 230; виставочне павільони займуть 2.500 кв. саж. За будівлю їх заплачено підрядчикам 192.000 карб.
