ДОПИСИ.
(Од власних кореспондентів).

КИЇВСЬКИЙ ПОВІТ. Берзобіття. Аж обридло сельським робітникам зімою лежать на холодній печі, сподіваючись роботи, аж на весну. Але прийшла весна і сподіванки не справдились, а ще гіршим тягарем лягли на робітничу шию. Заробітки не покращали. Стало зовсім гірко жить обдертим, голим, обідраним зазіму людям. Робота знайти не можна. У кого є на чому працювать, той береться щиро до роботи. В економії насунула сила — силенна, тільки давай роботи, де хоч бери. Мабуть тільки пяту частину прийнято на роботу по B—lo карб, на своїх харчах. А всі инші сидять дома. Ждуть вже бурячних плантацій, котрих ще й не починали засівати.
МОГИЛІВСЬКИЙ ПОВІТ (на Поділлі). Чужа дитина. Недавно в вагоні поїзду, що йшов з Копайгорода до Котюжан, якась жінка покинула маленьку дитину. Сіла вона на поїзд в Копайгороді, а злізла в Котюжанах. Дитину приспала та й лишила в вагоні на верхній полиці. Кондуктор каже, що бачив, як якась жінка в Котюжанах тяжко плакала і дивилась услід поїздові. Біля дитини найшли картку, на якій було написано, що дитина католицької віри. Поки-що дитину одправили до ксьондза в Могильові і він взявся содержувати її. Поліція робить слідство, щоб одшукати матір дитини.
Г. ЛУБНИ (на Полтавщині). Читальня. Полтавським губернатором, на підставі 175 ст. уст. про цензуру та друк, т. XIV" св, зак., дозволено баронесі Н. Менгден заснувати в Лубнях читальню, яку вона й мала вже відкрити з 1 апріля; та на перешкоді цьому став лубенський справник. Пославши до його дозвіл п. губернатора і оповістку про відкриття читальні з списком тих газет та журналів, що в читальні будуть, п. Менгден просила дати дозвіл на друкування оповісток, але до цього часу дозволу не дано ще. Плата за право читати має бути по 2 коп. з читача за кожний раз, а місячно по 40 коп. Газети та журнали мають бути там такі: „Р&чь м , „Русскія Віщомосїи*, „Кіев. Мисль", „Кіев. Віісти“, „Дер’ь-Фрайнд’ь", „Полт, В&стн.", „Совр, Мірь", „Русек. Богатсгво", „Русекая Мисль", „Еврей* скій Мірч>“, „Новий журналь для вс-кть", „Запроси Жизни", збірники: „Знаше", „Вершини", „Земля" й альманахи „Шиповник'ь". Як бачимо, в читальні чомусь не мають на думці мати якоїсь хоч одної української газети, або журнали, наче читальня буде десь в московщині, або иншому якому краї, де про українців йне чуть, чому тілько треба дивуватись. Можна думати, що пані Менгден піде на зустріч й українцям, коли вони заявлять про свої потреби й бажання, бо навіть єврейські газети будуть в читальні, то чому ж й українських не держати?
