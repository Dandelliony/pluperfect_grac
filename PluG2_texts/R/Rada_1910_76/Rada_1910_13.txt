                   Лист з Березова
                    (З Тобольщини).
28 февраля одбувся перший в цих краях Шевченківський вечір. До цього мало хто й чув про цього велетня українського слова. Тепер-же знає мало не ввесь город. Багато заходів було коло цього. Багато де-хто положив праці, і через те вечір пройшов гарно і вподобався так, що багато людей просять ще упорядкувать такий вечір і на Великдень. Спочатку д. Чепилко прочитав по російському про життя Т. Шевченка. Далі були проспівані пісні: „Ой на горі та женці жнуть", „Дощик, дощик", „Ой гиля, гиля", „У Київ! на риночку*, „Ой у пузі", .Реве та стогне Дніпр широкий", „Ревуть, стогнуть", в Тече річка і ия. Читали виключно Шевченкові вірши: „Добро, у кого в господа", „Думи мої", „Як би ви знали, паничі", „Заповіт", „Минають дні", „Вечір", „До Оенов'яненка ц і багато наших. Де-що заграв і оркестр. Цей вечір об'єднав українців у г.  Березові. Навіть ті, котрі раніше казали, що нема української нації й  мови, пристали до гурту, купували листовні картки з портретом Шевченка і закликом жертвувати на пам'ятник, які тут-же на вечорі продавались. Починали балакать, хоч і каліченою, а таки українською мовою. Та не тільки українці були на цьому вечері: були тут і євреї, росіяне, вірмени, поляки. Всі з великою охотою брались чим небуть допомогти. Продано п'ять примірників „Кобзаря" і тут-же ще замовлено дванадцять. Чистого прибутку більше 60 руб., які й будуть надіслані до об'єднавшого комітету по збудуванню памятника Поетові. Після цього вечора пішов великий попит на українські книжки, яких є чимало у одного добродія, які даються дурно всім, хто тільки захоче їх читати. Засланці тутешні бідують, хворіють на всі хвороби, недоїдають, мерзнуть, а таки мало мруть. Шириться тут шлунковий тиф і віспа. Вільно гуляють собі пошести на просторі і начальство нічого проти їх не робить. До цього всього нове лихо впало на голову засланцям. Начальство
постановило: всім, хто тільки мав хоч маленький зарібок, не давать казенної допомоги (7 руб. 20 коп.). Зарібок тут хто й мав, то невелички — рублів 7—8. І от такому постановлено не давать казенних. Виходить тоді, що він робить дурно. На 7 руб. 20 коп. прожити тут неможливо. Чоловік зрадів був, що ще приробить стільки-ж і не помре з голоду, а тут на тобі... Окрім цієї уряд робить ще прикрішу постанову: хто міг-би зароблять і не заробляє не давать казенних. Це вже б'є по самому болючому місцю. Хто може зароблять? Учитель—„уроків" не може давать, бо зіб'є всіх на крамолу і хто буде учитись у засланців, того не приймуть до гімназії. Писарь—не може писать, бо, мовляв, щось непристойне напише. Лікарю і фершалові не можна лічити людей, бо це — каже начальство—„сближеніе сь народом “. Слюсареві, стельмахові каменяреві нічого робить, бо ніде. Виходить: всі повинні робить і ніхто не має права робить. Хто-ж буде виясняти —чи може, чи не може засланець зароблять? Звісно, стражник — більше нікому... Одежних грошей, які давались що-року на літо і на зіму окремо, тепер сказано не давать усім, а теж по „усмотр Ьнію“. Повітовий лікарь занедужав і от тепер на 1500 верст тільки є один лікарь. Повітовий лежить слабий більше як півтора місяці, а на його місце і не думають присилать иншого. А тут кругом пошесть. З го марта послали на цю пошесть ротного (військового) фершала —і більш нікого. Подивитись, що там за хвороба, поїхав лікарь, покинувши увесь повіт на волю Вожу. Порядкує в Березівеькій лікарні також військовий фершал. 
                                                                                                                                                                 Ч—ко.

