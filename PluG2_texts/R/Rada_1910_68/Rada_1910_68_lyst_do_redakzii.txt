Лист до редакціі.
Високоповажний пане Редакторе! Прошу Вас не одмовити мені надрукувати цю замітку. В неділю (21 с. м.) в „Городськім Музею” було досить багато публіки: оглядали музей учні, робітники. Переказую по можливости точно, як поясняв якийсь „знавець” портрети гетьманів. „Вот утєто гетьман Сагайдачний. З бородою. Білий. Страшно пив! Тепер так уже не пьють. У ету, например, пляшку влізе дві наших пляшки горілки, а он принесьоть дві три таких пляшки і за одним махом ковтньоть. А ото його жінка... Його не любила вона, так вон і проміняв її на тютюн та люльку" іт. д. (Тут додає він такі слова, які можна почути лиш на вулиці). Треба сказати, що цього коментатора слухали десятків два робітників і де-кілька жінок. Адміністрації музею треба було б звернути увагу, щоб такі „коментатори" не ображали ні слуху публіки, ні нам'яти історичних особ. О. Олесь.
.