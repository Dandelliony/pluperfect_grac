ПО РОСІІ.
Петербурзькі інтенданти. Ревизія сенатора Гаріна вспіла вже виявити цілу низку цікавих відомостей про деяких діячів петербурзького інтендантства.
Цікаві відомости добуто про полковника Р., який наскладав собі великі гроші з казенних підрядів.
Ще в 1900 році полковник цей, як був смотрителем продовольчого магазину, дістав приказ послати партію борошна на чужоземному параході в Владивосток для російського війська.
Коли борошно вже нагрузили, то випадково довідалися, що борошно те нікуди не годиться і що полковник Р. хотів відправити його, а гроші взять як за добре.
Полковникові Р. за це нічогісінько не було. Подібними шахрайствами полковник Р. придбав собі велике майно і в 1907 році покинув службу з чином генерал-майора.
Друга цікава фігура — полковник К. Цей брав од всіх служащих „заимообразно" и на „устройство". Служащі разом з підрядчиками напили йому гарну кватирю і багато обставили її. Полковник М. почав з маленьких грошей.
Але скоро йому дали командіровку на Волгу і там він швидко заробив 10 тисяч карб.
Взагалі, подорожі на Волгу були дуже пожиточні для інтендантів. В 1905 році М., після довгих клопот, добився того, що його перевели з посади казначея на посаду смотрителя.
Цей перевод дуже кумедний. М., клопочучись про пере вод, покликався на свою незаможність.
Тим часом на посаді казначея він одержував 4 з половиною тисячі, а на посаді смотрителя всього півтори тисячі.
Начальство, вважаючи на його „тяжке матеріяльне семейне становище", перевело на посаду з далеко меншим жалуванням, але з більшою можливістю красти. (Р. С.)