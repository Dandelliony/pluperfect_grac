Про смертну кару.
Головою— Гучков. Звегинцев докладує роспис видатків головного воєнно-судового управління, вирахований в сумі 1.599.077 карб.
Бобянський каже, що, не зважаючи на заспокоєння, смертні кари не вгавають і над країною панує крівавий туман.
Коли оборонці смертної кари покликаються на Захід, то їм не слід забувати, що на Заході гарантовано правосудіє, чого неможна сказати про Росію.
Наприкінці промовець каже, що протести проти смертної кари підписано вже сотнями тисяч душ (оплески на лівих). Покровський 2-й каже, що уряд вважає смертні кари за сістему керування, а його підтримує третя Дума.
Соц - демократи вносять таку формулу переходу: „Пануючі класи та уряд користуються смертною карою, як засобом політичної боротьби і помсти проти народу.
Уряд, вживаючи масових кар, вважає їх за спосіб зміцнення власти і народнього безправ'я. Не зважаючи на заяви про заспокоєння, - число кар збільшується.
Смертні кари здеморалізували адміністрацію і утворили провокаційний терор.
Дума висловлює свій осуд смертним карам і одкидае роспис воєнно-судового управління“. Дебати скінчено.
Формулу е.-д. одкинуто. При чому проти неї голосував і Милюков, якому гукали з лівих лав: „Сором Милюков Роспис принято без дебатів.
Без дебатів принято роспис канцелярії воєнного міністерства, вирахований в сумі 7.346.091 карб.