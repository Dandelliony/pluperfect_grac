Украінці на Буковині.
Черновецька православна консісторія і українці. Черновецька православна консісторія дуже вороже ставиться до українського національного руху, що доводиться відчувати на собі свідомим українськім священикам, бо до народніх мас руки її короткі.
Наприклад, на о. Маланчука консісторія наклала дісціплінарну кару за те, що він посвятив прапор „Січи", тимчасом руминськім священикам зовсім не доводиться покутувати за посвячення прапорів руминських „Аркашів". Часто карають свідомих українських священиків на підставі доносів, складених таки ж в самій консісторії, як це було з о. Каменюком.
Консісторія в інтересах руминізації почала забороняти українськім священикам писати метрики по українському; такі заборони одержали молоді священики: о. Лукачук з Луки, о. Джулинський з Чункова і о. Радика з Василєва.
Все це діється, не вважаючи на те, що до черновецької консісторії належить значно більше українських парафій, ніж руминських.
А крім того, по закону українці в церкві мають однакові права з руминами, і консісторія зовсім безпідставно забороняє священикам в офіціяльних справах користуватися українською мовою.
Але на закон черновецька консісторія зовсім не вважає і до українських священиків звертається або по німецькому або по руминському, нехтуючи їхню рідну мову.
В руминізаторських заходах черновецькій консісторії ретельно допомагають буковинські москвофіли. (Діло).