Готуй гроші. „Б. В." оповідають, що вятський архирей Філарет призначив членом екзаменної комісії на „священика, діякона і псаломщика" — діякона Віноградського.
Як цей діякон буде екзаменувати на священика, одному архиреєві відомо.
Та це ще нічого. Газета наводить далі біографію цього любимчика архирейського.
З неї видно, що діякон умів користуватися архирейською ласкою і дер з священиків та матушок грошики.
Робив він це здебільшого під час ревизій архирейських. Приїде в село і, як що батюшка не дасть йому „мзды", то обовязково у нього буде непорядок у церкві.
То павутина появиться, то инше щось. А за це архирей з діяконом не похвалять.
З матушками такі пригоди траплялися. Всі матушки знають, що архирей любить мадеру.
Наготовлять мадери. Але, коли діякон схоче, то саме в час обіду мадера десь щезне.
Звичайно, гоеподиня перелякана і таке инше. Отут і являється на виручку діякон і радить взяти у його бутилочку мадери.
Коштує вона дорого, але господиня платить. І от закінчує газета, такого екзаменатора дали вятському духовенетвові.