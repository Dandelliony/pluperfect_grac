За кордоном. Жертва авіації.
КЕСЛІН, 23, Помер професор бреславльського університету Абег, якого було тяжко поранено 21 марта при опусканні аеростата. Крім його на аеростаті була його жінка, ще одна дама та інженер Герстель, яким нічого не сталось.
МАРСЕЛЬ, 28. Через відозву сіндіката зарегістрованих моряків, команди всіх компаній покидали судна. Трансатлантична команда вертає гроші, одержані за проїздні білети. 
ЛОНДОН, 23. Привідця ірландців Редмонд у своїй промові в Тіперарі заявив, що скасування прав veto палати лордів є необхідною умовою підтримування кабінету ірландцями. При розглядові бюджету уряд повинен обіцяти, як що лорди не приймуть резолюції, то він одмовиться од власти, коли не матиме гарантій, що король на случай потреби призначить нових перів, які одкинули б постанову резолюцій. НЬЮ-ЙОРК, 23. З Пекину до “New-York Herald" сповіщають, що в палацові прінца-регента знайдено бомбу, набиту дінамитом. Арештовано скілька душ.
.