За кордоном.
Франція й Еспанія.

    Цими днями французька палата представників обмірковувала і була одноголосно прийняла умову, уложену правительством обох держав — Франції й Еспанії — про марокські справи. Окрім свого спеціального інтереса, промови під час обговорення і особливо промова міністра закордонних справ (що перший раз виступив в цій ролі в парламенті) звертають на себе увагу тим лагідним і щирим тоном, в якому говорилось про Еспанію і франко-еспакські відносини. 
   „Франція й Еспанія. — говорив міністр при оплесках всеї палати, — мають бажання завше ділитись думками своїми і бажають підтримувать одна одну при всяких випадках. Нехай же політика взаємного довірря не тільки буде користна для поширення європейської культури в Марокко, але й зміцнить згоду між двома державами, ту конечну згоду, яка виступає тепер на першому плат наших національних турбот і сподівань". Промова Жоннара, що викликала спочуття до себе в французький палаті і в французькій пресі, приємно вразила й еспанців: премьєр гр. Романонес заявив, що іспанське правительство цілком задовольнено характером промов у французькому парламенті, а еспанський посол в Парижі з цього приводу провідав Жоннара і од імеки еспанського кабінету подякував його за його промову. 
    В звязку з обговоренням в палаті франко-еспанської умови по марокським справам з новою енергією одродились і розпочались по той і другий бік. Піренеїв балачки про можливість союзу між обома державами і при можливість при єднання Еспанії до трійної згоди, Французька преса, занепокоєна „порушенням рівноваги", що викликана озброєнням Германії, спочуває цій іде! і передруковує всі чутки про дипломатичні переговори в справі франко-еспанського союза. 
     В Еспанії так само жваво обмірковується це питання, хоча гр Романонес і заявив, що Еспанія ніяких розмов про союз з якою небудь із держав не вела і не веде.
     Між иншим треба зауважить, що в Еспанії лунають голоси і проти союза з Францією. Пригадують недавні непорозуміння по марокському питанню, коли Франція дуже багацько вимагала і, тільки дякуючи впливу Англії, згодилась на обмеження просторів, шо забрала в Еспанії; вказують і на спірку при обговоренні питаннк про мито на закордонні продукти. 
    Але переважує все таки ідея союза, зважаючи на те, що в наш час європейських і світових непорозумінь, зоставатись Еспанії без спільників не зовсім зручно; до трійної згоди нахиляє Еспанію прихильність до неї Англії, що входить в склад цієї згоди, —до тогож і в Африці краще мати своїм сусідом спільника, а не супротивника.

