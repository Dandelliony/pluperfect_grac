З газет та журналів.

    В № 2059 „Колокола" за 28 февраля видрукована стаття якогось Гоя —„Та немає гірш нікому, як тій Україні". 
    Непорозуміння між Австрією і Росією, як писав і сам „Колокол" , дало полякам нагоду „організуватись на всякий випадок". Поляки організовували воєнні товариства, скуповували зброю, збірали гроші, одне слово „до чогось готувались". 
    Тепер Гой пояснює, що метою тих організацій є оборона Польщі од „пшеклентого москаля". 
    Та польські воєнні заклади мало турбують Гоя, натомісць подібні українські організації його дуже непокоять, і він виявляє в своїй статті радість з приводу заборони їх австрійським урядом в той час, коли польські організації спокійно собі провадять свою роботу:
 „Мазепинцы“ щиро взялась до утворення статуту „Українського стрілецького товариства“, маючи певність, що з боку уряду, досі до українців прихильного, не буде ніяких перешкод. „Мазепинцы“ наперед святкували свою перемогу. 
   Та не так склалося, як ждалося. Вірне своїм традиціям австрійське правительство ще раз здивувало світ, та в цьому разі тільки „мазепинський“, своєю невдячністю: воно одмовило в регістрації “Українською стрілецького товариства“ . „С суконным ли рылом в калачный ряд лѣзть—ввічливо закінчує свою статтю Гой. 
   Користуючись нагодою, ми зазначаєм тут, що галицькі українці й спавді захожувались коло справи організації стрілецких товариств, але ті організації були відповіддю на подібні польські організації, що мали на меті не стільки „пшеклэнтого москаля", скільки ненавистних їм українців. Самі поляки заявляли не раз, що їм немає рації виступати проти Росії, що такий виступ тільки погіршить становище поляків. Отже це добре вказує на мету тих ораганізацій.  
    Сам п. Гой заявляє, що уряд дозволяє полякам подібні організації, зоставляючи   в той ше самий час українське населення без зброї на „ласку польську". Незрозуміло, чому це так тішить пана Гоя, і чому він нічого не говоре про справжню ціль польських і українських стрілецьких організацій. 
    До речи: в „Рус. Сл.“ знаходимо таку кореспонденцію з Галичини: 
    Після того, як австрійський уряд заборонив українські стрілецькі організації, заложені на зразок організацій польських, український депутат Сінгалевич виступив у парламентів інтерпеляцією, в якій каже: 
  „В Галичині давно вже істнують польські стрілецькі товариства, які займаються не тільки всякими вправами на полі, а й готуються до війни, озброївшись за допомогою властей 
   Організації ці—по заяві Сінгалевича – мають на меті відбудування польського королівства з прилученням до нього й української землі і мають собі допомогу од австрійського уряду. Українська людність не може спокійно дивитися на те, як польські стрілецькі організації роблять свої вправи на українській території в Східній Галичині, як на очах української людности виростає нова польська збройна сила, що загрожує в першу чергу нашим батькам, братам, дітям. Через це я звертаю увагу законодатніх сфер на ці анормальні відносній й заявляю, що українська людність не зтерпить далі такого положення“ ... 
    Інтерпеляція ця, як і треба було сподіватися, викликала серед поляків велике обурення..

