Дворянський зьізд.
Щорічний дворянський зьїзд одкрився цього року при меншім проти звичайного числі участників і з меншим проти звичайного шумом. Коли не рахувати скількох специфичних вигуків з боку провінціальних „зубрів", то можна б навіть сконстатувати у членів зьїзду бажання поглянути на де які питання з реального становища. З цього боку заслуговують на увагу доклади де-яких участників про необхідність освіжити дворянство притоком нової крови, про суть хуліганства, як явища, що захопило не тільки низчі, але й вищі верстви, про небажаність боротьби з хуліганством адміністративними заходами й про потребу законодатних заходів; про більш обережну кваліфікацію хуліганства взагалі. Ці тверезі голоси, одначе, явище не нове на дворянських зьїздах. Під час попередніх зьїздів також були одинокі тверезі голоси але кінець-кінцем перевагу брала темна маса відсталих участників зьїзду. Можна думати, що й тепер обдумані поради розумніших участників зьїзду потонуть у масі темноти, неосвічености й відсталости, а постанови зьїзду в результаті будуть такі самі реакційні, як постанови всіх попередніх дворянських зьїздів. Проз це явище можна було б і зовсім пройти без уваги, зоставивши мертвим ховати своїх мертвих. На жаль, мертві у нас раз-у-раз накладають свою важку руку на живе —так накладають, що аж пальці знати. Дворянські зьізди теж мають у нас чималий вплив на курс урядової політики, й це виявляється не тільки в справах, що торкаються виключно дворян, але і в справах загальнодержавних. Коли б задовольнялись тільки ті постанови й прохання дворянських зьїздів, що не виходять з границь дворянських сословних інтересів —це теж було б лихо, але лихо терпиме. Але у нас загалом дуже уважно прислухаються до всіх бажань дворянських зьїздів і по змозі їх задовольняють. Це вже такий факт, на якого громадянство не може не реагувати. Цим разом де-в чому навіть попережено бажання дворян. Один з попередніх дворянських зьїздів був висловив, платоничне бажання, щоб дворянам було подаровано ті позички, які їм видано після недавніх розрухів на поліпшення зруйнованого господарства. Тепер бажання це вже здійснилось. Далі, недавно повідомлялося, що склалась особлива дворянська передзьїздова комісія, щоб обміркувати законопроект про пресу; було при тій  нагоді подано й головніші бажання тої комісії що до умов, на яких може істпувати воля друку в Росії. І от з і міністерської декларації, про яку у нас згадувалося вчора, довідуємося, що в основі урядового законопроекту про пресу лежать майже ті самі підвалини, що в основі проекту дворянської комісії. При такому становищі громадянству очевидно, далеко не однаково, який склад дворянських зьїздів і що саме на них обмірковується. З цього погляду не можна від щирого серця не пожалкувати, що від участи в дворянських зьїздах ухиляються більш поступові й незалежні представники дворянства. Безперечно, що такі дворяне істнують, і кожний з нас зміг би назвати по скілька таких дворян Але ці кращі представники дворянства, ці справжні носителі кращих дворянських традицій уникають брати участь у дворянських зьїздах. Псіхологично це річ цілком зрозуміла, бо ні одна більш-менш порядна людина не може вільно дихати в тій атмосфері, в якій панують Маркови і Пурішкевичі. Але бувають випадки, коли свідомість громадського обовязку повинна взяти гору над особистими почуваннями й настроями.
 І ті дворяне, які ще не зірвали остаточно з своїми власними традиціями, повинні були-б не сахатися дворянських зьїздів, щоб хоч показати, що не все дворянство поділяє думки і Маркових і К°. Але й тут помічається те саме „недбальство", яке загалом набрало  такої величезної сили в нашім громадськім і політичнім житті. Цим недбальством користуються більш спритні „діячи“ специфичного офарбовання й без особливих зусиль досягають своєї мети. Становище настільки-ж ненормальне, наскільки й сумне.

