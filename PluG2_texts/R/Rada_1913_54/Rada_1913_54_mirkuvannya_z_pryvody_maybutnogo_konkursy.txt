Міркування з приводу майбутнього конкурсу.

Серед пекучих питань нашого часу справа будови памьятника Т. Шевченкові займає одно з найголовніших місць, бо є справою, так би мовити, нашої національної чести. Безперечно, це питання цікавить і хвилює певну частину нашого громадянства, але загнане в глухий кут наслідками невдатних конкурсів воно примусило громадянство притихнути і тілько з цікавістю прислухатись —що скаже комітет, або певніше комісія по вироблешо умов нового конкурсу. 
Таке поводження, мені здається, помилкою нашого громадянства. Воно як раз тепер повинно було б прийти на поміч означеній комісії, подавши ій до уваги свої міркування на сторінках нашої преси з приводу умов нового конкурсу, щоб хоч за цим разом зсунути справу з мертвої точки. 
Здається наше громадянство цікавиться наслідками конкурсу і не цікавиться умовами його. 
Не можва ж справді, почувши про іменний конкурс задовольнитися цим так, щоб зложивши руки заснути думкою, чекаючи тих умов, або ще гірше наслідків конкурсу, що ще колить то відбудеться.
 Коли це діло й справді таке важне і дороге нам, то ми повинні дбати про нього весь час, а не тілько коли-небудь між иншим, в певних фазах його розвитку. 
Перш за все нам слід було б поміркувати чи справді наступний конкурс повинен бути іменним і кого саме треба вважати за тих художників, до яких можна було б звернутись з запросинами взяти участь в майбутньому конкурсові, тоб-то які з художників найбільше відповідають нашим вимогам, щоб ця справа не була марнуванням часу і грошей. 
Тепер як раз справа може обернутись до нас .цим неприємним боком. Громадянство зневірилось в силах українських художників-різбярів, та не тілько українських, бо конкурс був міжнароднім. Воно шукає нових шляхів, воно сподівається слова від комісії... 
Нехай же буде дозволено мені подати свої думки на сторінках нашої газети з приводу знятого питання, які може розбудять хоч трохи цікавість до справи, що почала і притихати, дадуть привід до обміну думок. 
Справа будови памьятника Т. Шевченкові цілком українська і через те, на мою думку повинна бути справою українських художників,в иншому разі вона перестане бути українською, бо не відповідатиме нашим вимогам, не виконає свого великого завдання, яке так і перейде не розвязаним в спадщину майбутнім поколінням. Ми не матимемо памьятника достойного імени Шевченка, або певніше матимемо памьятника, але не Шевченкові. Досі ця справа не стала, так би мовити, глибоко національною, бо в ній не взяли участи наші визначніші артистичні сили, наші артисти-громадяне —в цьому як раз полягає трагізм самої справи і налагодить її треба саме в цім пункті, він бо основа всієї справи. Не брак артистичних сил і громадянського чуття виною тут, а брак напруження сил, почасти ж наша байдужість, недбальство з домішкою непотрібного самолюбства на чолі. Доказом цьому може служити хоч би й те, що думки подані громадянами в свій час на сторінках „Ради" з приводу того яким би хто хотів бачити памьятник Шевченкові, зосталися не використаними-ідея колективної праці не знайшла собі відгуку в серцях художників. Як раз тепер наші художники повинні прийти як найшвидче на поміч громадянству, з свого боку, шануючи дорогу справу, мусить не тільки зрозуміти їх а й допомогти також як найлегшому втіленню їхньої ідеї; в цьому полягає мудрість нашого завдання. Коли ж ми оддамо нашу справу в чужі руки—-ми одсунемо наших артистів ще далі від неї. Сама ж справа не виграє як показали вже минулі конкурси. І ми матимемо перед собою знову Шевченка коли не в ціліндрі і не з булянже, то в надзвичайно типичних „малоросійських" рисах. І це станеться небезпремінно на наших очах, як що комісія звернеться не до закордонних вже різбярів, а до московських, котрі знають наш край не краще за чужинців, коли не гірше. 
В наші часи не тільки звичайні російські громадяне, а й публіцісти, громадські діячі і навіть вчені не ознайомлені як слід з українським питанням; щасливі винятки тільки ствержують цю думку. Хто стане думать, що московські художники не підлягають загальному висновкові? Я матиму сміливість впевняти, що від московських художників ми не можемо сподіватись доброго проекта памьятника Шевченкові, бо тут потрібне знання не тільки життя і творів Шевченка, а також нашої історії, літератури, етнографа, взагалі нашої культури минулої і сучасної, знання псіхології нашої нації. Щож казати про духовий бік справи! Хто зможе так виявить чуття нашого народу як він сам? Хто зможе розгорнути перед нами книгу страждань душі поета, як не сини тієї нації, з лона якої він вийшов? Тай яка буде честь нашій нації, коли ми матимемо в себе памьятника чужого мистецтва купленого за наші гроші, памьятник — прекрасне тіло без душі — чуття? Бо щоб утворить національний монумент Шевченкові треба відчуть і пережить разом з українською нацією усі страждання болі які пережила вона. Нехай же краще він буде простим безпретенсійним, не багатим тіло — технікою, але багатим душею чуттям! Нехай він буде памьятником нашої культури, нашого мистецтва! Сказаного досить, щоб погодитись з тією думкою, що виявить все те зможе тільки художник-українєць. З цього я роблю той висновок, що до участи в майбутньому конкурсові слід було б запросити тільки українських художників. Зважаючи ж на те, що в нас не гурт артистів-різбярів, цікава ж думка може одвідати однако як голову різбяра так і голову артиста-маляра, малюнком якого можна скористуватись не згірше, я гадаю, щодо участи в конкурсі слід було б запросити також артистів-малярів. Була б тільки висока думка, благородний малюнок, а добрі техніки в різбярстві знайдуться, коли не в нас, то в московців, або за кордоном. Наша нація молода, сили не випробувані, кожний час може принести нам нову потужну силу. Може статися так, що художники з загально признаними іменами не дадуть нам нічого визначного, а хтось новий, невідомий, з божою искрою в душі невправною рукою подасть чудову думку, якою можна буде скористатись. Через те мені здається, що конкурс не повинен бути тільки іменним, він мусить бути іменним з участю тих, хто зважиться подати на суд громадянства свої проекти разом з людьми відомими в мистецтві. 
Мені можуть закинути, що ніхто не забороняв нашим художникам, так само і не фаховим людям брати участь в попередніх конкурсах, але наслідків добрих не було. На це я можу одповісти: ніхто не забороняв і російським та за кордонним художникам взяти участь в тих конкурсах. Чому ж ми не бачили їх визначних творів? Стає видимим, що центр ваги полягає в тому, що це справа суто українська, а коли так, то деж нам шукати сил, як не в самих собі? До всього сказаного хочу додати, що нам не слід поспішатись в такому важному ділі як конкурс і через те треба призначити на це якомога більше часу. Нехай хоч трохи пізніше, але за те ми матимемо памьятника вартого імени Шевченка. Годилося б також призначити знову не одну премію, а кілько, бо може статися і так, що проекта вартого першої премії, проекта цілком бездоганного ми знову не матимемо, але за те матимемо проекта вартого другої або третьої премії, який перероблений де в чому міг би стати відповідним, шкодувати ж грошей на премії нам не слід. Невдатні попередні конкурси не повинні нас смутити. 
Будемо ж вірить, що сили молодої надії вийдуть переможцями і в цій справі. С. Ж. Спб.

