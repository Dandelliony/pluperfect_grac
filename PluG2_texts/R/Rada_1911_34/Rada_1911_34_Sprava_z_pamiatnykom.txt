Справа з пам'ятником Т. Г. Шевченкові.
	Перед другим конкурсом. Окрім проектів-ескізів, про які у нас у свій час сповіщалося, в об'єднаний комітет при київській городській управі надійшли ще проекти-ескізи під такими девізами: 
	„Доля, муза, слава", „Круча", „Гай", „Хмара", „Тополя". Всього проектів в київську городську думу надійшло 43. Окрім цього в комітет надійшло дві накладних на одержання проектів. 
	В комітет прийшла заява художника про висилку проекта „Монументъ всегда покрытъ народомъ и дѣтьми". Один проект ще і досі лежить на кордоні. 
	В жюрі. Художник П. Пімоненко сповістив об'єднаний комітет, що він не може взяти участи в жюрі другого конкурса.