За кордоном. 
Японія та Сполучені Штати.
	В Вашингтоні депутат Горсон заявив в законодавчій раді, що не пройде й восьми місяців, як виникне війна Японії з Сполученими Штатами. Цікаво до цього додати думку відомого німецького воєнного письменника полковника Гедке. Він на сторінках „Berliner Tageblat“ пише, що американцям треба поспішити зміцнити береги Панамського каналу. Боротьба за здобутки на сході, — пише полковник, — повинна викликати війну між Японією та Америкою. Сила Японії на Великому океані та перемога її сухопутних і морських сил постав'ять Америку в колишнє становище Росії в Порт-Артурі. Японія легко заволодіє Филипинськими островами та островом Гаїті. Вона поламає нейтралітет південних штатів і зачине канал, загородивши вихід американській ескадрі з Атлантичного океану до Великого. Щоб обійти Південну Америку флотові треба на це чотирі місяці, а за цей час він не буде вже судний до бою. За цей час Японія зміцнить свої сили в захоплених нею пунктах. Далі Гедке раїть американському сенатові послухатись Тафта і асігнувати гроші на зміцнення каналу, бо в иншому разі він не матиме ніякої військової ціни для Америки.