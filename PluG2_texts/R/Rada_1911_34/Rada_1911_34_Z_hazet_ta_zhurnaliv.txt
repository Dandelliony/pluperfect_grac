З газет та журналів.
	** Навіть російська преса, що дуже мало цікавиться українськими справами, протестує проти ганебного відношення Савеака до пам'яти великого українського генія. 
	Позавчорашні „Послѣдн. Новости" в статті „Недостойная травля" пишуть, напр., ось що:
	„Більше звузити вшанування пам'яти Шевченка, як воно вже звужено під впливом походу правих, здається, не можна. 
	У Київі, місті найблизчому й наймилішому для Шевченка, святкування зведено трохи не до нуля і тим, хто поважає пам'ять єдиного великого поета України, лишається тільки скромна можливість шанування цеї нам'яти „в серці своєму". 
	Природній порив українського народу задушено в зародку. 
	Здавалося б, чорному таборові, що добився цеї перемоги, можна було-б заспокоїтися, стати з боку і тільки милуватися з свого чорного діла. 
	Але чорний табор не вгамовується. 
	Савенко знов здійняв важку свою лапу, лапу дикуна, на світлу пам'ять поета. 
	Вихопивши з творів Шевченка окремі рядки, Савенко голосно заявив про те, ЩО шанувати пам'ять поета нікому, бо: 
	Шевченко ненавидів і євреїв, і поляків і великоросів, і навіть мирних українців. 
	По Савенку виходить, що Шевченко любив тільки гайдамаків, любив дику фізичну силу, любив залізо, кров. 
	Чи треба ж ще казати про те, яка це груба, яка подла брехня. 
	Кого можна переконати в цьому? На кого хоче вплинути Савенко? 
	Чорна зграя зробила своє. Вона досягла того, що Київ мовчки зустріне великі роковини. 
	Чого ж ще потрібно їй? Які ще заміри вона в собі плекає?".
	В ч. ЗО „Одес. Листка" з немалим дивуванням прочитали ми статтю „Наши сосѣди", де д. К. М. з цовною вірою цітує промову Крамаржа, особливо підкреслюючи те місце в цій промові, де говориться про войовничий запал „русиновъ" та військовий похід Австрії на Київ, Одесу та Салоніки. 
	І як не сором солідному поступовому російському органові писати такі дурниці! До цього часу тільки чорносотенна преса дозволяла собі орудувати проти українства такими нечистими засобами!