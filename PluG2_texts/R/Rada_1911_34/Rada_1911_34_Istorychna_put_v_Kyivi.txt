"Історична путь" в Киіві.
	Скілька місяців тому у де-кого з Киян виникла думка поставити історичним діячам старого Київа пам'ятники, розмістивши їх недалеко один від одного в такому порядку, щоб всю ту вулицю, по якій стоятимуть ці пам'ятники, можна було назвати „историческимъ путемъ". 	
	Насамперед думалось розставити ці пам'ятники по Бібіковському бульвару, що й справді найбільше придався-б до цеї мети. Та скоро за цю справу взялися київські націоналисти, яким сіллю в очах стоїть справа в пам'ятником Шевченкові. 
	Щоб не допустити збудування Шевченкового пам'ятника на Михайлівській площі біля реальної школи, націоналисти на сторінках „Кіевлянина" повели в цьому напрямку страшенну агітацію. І от тепер уже „історичну путь" звязують з місцевістю між Софійським Собором та Махайлівським монастирем. За справу цю взялися так поспішно, що вже в цьому році думають закласти перші пам'ятники — княгині Ользі, Андреєві Першозванному, Кирилові та Мефодію... Вже й грошей трохи на цей пам'ятник знайшлося. Та в останній час справа трохи загальмувалася. 
	На зібранні 8 февраля, як повідомляє „Кіевлянинъ", професори-історики Завітневич, Павлуцький, Довнар-Запольський заявили, що вони не визнають великого значіння за державною діяльністю княгині Ольги. Правда, вона їздила по своїй державі, але лиш для того, щоб збірати данину та продавати її в Візантію... Савенко тоді поставив запитання, що з самого початку повинно було прийти на думку ініціаторам всеї справи: „як що діяльність кн. Ольги нічого великого в собі не має, то навіщо ж їй і пам'ятника ставити?” З дальшої промови Савенко вияснилося відношення до всеї цеї справи наших націоналистів. Заслуга Ольги, на думку Савенка, та, що вона „сохранила національно-государственное единство, Руси, не давъ ей разсыпаться... Все дѣло здѣсь въ отиошеніи къ идеѣ единства Руси, единства національнаго и политическаго: однимъ эта идея без конечно дорога, другимъ глубоконенавистна. Но именно идея единства Руси и должна быть положена въ основу всего проектированнаго „Историческаго пути"... 
	Такою „аргументацією" п. Сазенко очевидно думав на голову розбити своїх опонентів „крамольних" професорів і разом з тим ущіпнути „сепаратистів-мазепинців". 
	Отже не зайвим буде нам, яко би „сепаратистами", висловити в цій справі й свою думку. 
	Можемо запевнити панів націоналистів, що проти самої ідеї поставлення історичним українським діячам пам’ятників у Київі, як в самому серці України, ми нічого не можемо мати. 	Навпаки, ми можемо спочувати цій ідеї, як що виконано буде її згідно з історичною правдою. Олег, Ольга, Святослав, Володимир, Ярослав Мудрий і всі кращі, видатніші діячі старої України княжого, литовського й козацького періоду, всі ті особи, котрим тепер хотять ставити пам'ятники,—це ж плоть од плоті і кров од крови нашого українського народу, вони нам рідні, бо й дбали ж вони насамперед про свою Україну. 
	Таким чином заходи націоналистів в цьому напрямку марні: тих українців, які здаються їм „сепаратистами", „історична путь" зовсім не дратує". 
	Зате можна багато закидів зробити в цій справі з практичного боку. 
	Пам'ятників хотять ставити не один і не два, а скілька десятків. Де ж взяти грошей на таку силу монументів? То ж кожна постать коштуватиме скілька десятків тисяч карбованців. Над цим треба добре поміркувати. 
	Це матеріальний бік.
	А з боку художнього? 
	Конкурси на пам'ятники Цареві Олександрові II, Шевченкові, Гоголю та инш. показали, що навіть з багатьох десятків представлених проектів дуже трудно вибрати хоч один більш менш відповідний історичним заслугам кожної особи. Як же після цього можна так легко ставитись до художньої вартости пам'ятників, що мають стояти на „історичній путі!" 
	Наскільки нам відомо, ніяких конкурсів на проекти пам'ятника навіть кн. Ользі не робилося. Чи може клуб націоналистів і тут хоче взяти на себе підряд, як хотів узяти підряд на постановку пам'ятників Цареві Олександрові II по волостях?! 
	Отже не диво, що при таких умовах всі пам'ятники історичної путі зроблені „на заказъ", можуть вийти шаблонові, трафаретні, і замісць вшанування пам'яти наших історичних діячів тільки ображатимуть їх пам'ять.
	Нарешті—ще одно питання. 
	Щоб провести історичну путь в бажаному їм місці, націоналисти проектують вирубати дерева, знищити всі садочки, що з таким трудом довгі роки заводилися київським самоврядуванням, на протязі місцевости між Михайлівським манастирем та Софійським Собором, і на цьому місяці прокласти колію трамваю. 
	Для пам'ятників же проектується завести нові садочки біля „присутственныхъ мѣстъ".
	Ми думаємо, що кожний киянин мусить з усієї сили протестувати проти такого замаху на окрасу Київа. Тільки зовсім некультурна людина може пристати на таку варварську операцію з садами—цими природними легенями многолюдного міста.
	Чи згодиться ж на це наша міська дума? 
	Незабаром питання це буде подано на обміркування батьків нашого городу. Отже вони повинні розважити собі добре, на що вони підуть, коли згодяться з теперішнім проектом націоналистів. Дума не може руйнувати свого рідного міста, бо за це на неї впаде велика відповідальність перед своїми виборцями. Питання мусить бути вирішено закритою балотіровкою, щоб кожний гласний міг подати свій голос по щирости. 
	Найкраще місце для „історичної путі“ це, повторяємо, те саме, що було намічено з самого початку—Бібіковський бульвар. 
М. Лісовицький.