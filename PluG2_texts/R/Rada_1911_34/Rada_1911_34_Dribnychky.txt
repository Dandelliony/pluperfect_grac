Дрібнички.
	„Искорененіе" української мови успішно посувається наперед. В школах васильківського повіту бідолашні учні зовсім не балакають, це б то живуть мовчки, вживаючи виключно мімічні рухи. Про це свідчить такий факт. Київська губернська земська управа прислала в трушківську школу „Наймичку" для читання. Бідолашний педагог чеховського типу до цього революційного кроку поставився з великим підозрінням: чи нема, мовляв, тут чогось незаконного? „Во ввѣренномъ мнѣ училищѣ малороссійскій языкъ совершенно не употребляется учащими ни въ обращеніи съ учащимися, ни во время преподаванія, ни во время народныхъ чтеній". Цей історичний документ пішов на розгляд п. директора, а цей переслав „на заключеніе управы". 
	І заходилась писать губернія... А замісць української мови в васильківському повіті скрізь позаводився щедринський „порядок": 
	„І до того дійшло, що крім „порядка" нічого не зосталось у хазяїнів. 
	Де було жито—там порядок; де худоба всяка була —там порядок. Де, навіть, гайочки росли—і там завівся порядокъ". 
	Так і тут: де була українська мова в васильківському повіті—там тепер виключний порядок завівся, а над цим порядком гордовито возсідає Трушківський педагог і, розшукуючи крамолу в „Наймичці", гукає: 
	„По тщательномъ розысканіи малороссійскаго языка во ввѣренномъ мнѣ училищѣ не обнаружилось". Невже до щенту вже „искоренена" українська мова в васильківському повіті? 
С. — євич.