Під знаком Рака.
Давно обіцяний устав для російських університетів нарешті рушив законодатним шляхом. 29 декабря минулого року його обмірковувала вже рада міністрів, щоб подати до Держав-1 неї Думи в формі відповідного законопроекти.
Обмірковування в раді міністрів ще не закінчилось, але напрям і дух устави визначалися вже цілком виразно і вже тепер можна зважити, що нового дасть російській науці цей новий утвір міністерства народньої освіти під керуванням колишнього професора.
В одному з новорічних оглядів шкільного життя в Росії становище школи було досить дотепно характеризовано так: середня й вища школа увесь рік перебували „під знаком Рака “. Думаємо, що не можна вигадати дотепнішу характеристику й для нового університетського устави.
Образ рака, звичайного прозаїчного рака, певне осіняв натхненням творців устави, вітав він і в раді міністрів, коли вона його обмірковувала.
Назад, до тих підвалин, що давно вже їх осудило і життя, і теорія —ось до чого зводиться новий устав.
І в цьому одному його складено надзвичайно консеквентно. Не забули тут ні атестатів дозрілости, одчиняючи університетські двері тільки для хлопців, що скінчили гімназію, або склали в гімназії іспити; не проминули навіть комплекти студентів для кожного університету.
Учебні плани складатимуться в міністерстві, а факультетам належатиме право тільки дрібнішого порядкування в межах означених планів.
Компетенцію професорської ради зведено до найменшої міри, зате поширено власть попечителя.
Студенти знов тракту їсться за „отд'Ьльньїх'ь посіїтитєлєй* університети і втрачають право на организацію, бо всякі форми організації, на думку творців нового устави, тільки одбивають студентів од науки.
Так само одбивають од науки і зносини та зв'язки студентів навіть з професурою, скоро ті зносини виходять по-за межі „научнаго общенія“... Про якісь тісніші взаємини між наукою та життям людности нема, певна річ, тут і мови, а те, що учебними планами порядкуватиме сам міністр, дуже добре забезпечуватиме університети від усякої, скажемо так, „сепаратистичної“ науки.
Місцеві потреби і освітлення їх з університетської кафедри не знайдуть місця в університетах „нового* (!) типу.
Оте, напр., па Україні студентство знов же таки не чутиме нічогісенько ні про мову, ні про історію, ні про письменство та економичні й правові відносини того народу, серед якого колись прикладатиме знання свої до діла.
Це все „од лукавого*, бо й це, певне, одбивав студентів од науки... Важко вдержатись на академичному ґрунті, заговоривши про ці нові заходи коло академичного життя.
Важко й на висловити великого здивування, перечитуючи міркування міністра народньої освіти з приводу нового устава.
Ставши під знак Рака, міністерство дає такий устав, що навіть перед знаменитим уставом 1884 року не поступиться.
І от що тільки дивно та чудно: нічого нового новий устав власне не дає; всі його постанови взято з арсенала, давно вже випробованого і відомого тільки тим, що він до краю змертвив науку по російських університетах і обернув їх кінець-кінцем, з наукового погляду, на фабрику дипломів.
Університетське життя признано архи-ненормальним і от, щоб увести його в нормальні рямки — беруться за ті самі заходи, що до того ненормального становища довели... Який же ефект зроблять оці старі ліки? Чого сподіваються тепер творці університетського устава й як вони старими латками думають закрити ті дірки, якими світить сучасна наука в Росії? А втім —чи не найменше про науку турботи мають наші реформатори?..