Економичне життя Украіни.
— Занепад одеського порту. В кінці минулого року одеські газети сконстатували факт занепаду одеського порту. За 1909 р. погружено за кордон коло 49 мил пуд. зернового хліба, тоді як пересічний вивіз хліба через одеський порт за попереднє десятиліття доходив до 85 мил. пуд. на рік, а ще за передніше десятиліття — до 92 мил. пуд. щорічно. Навіть 30 років тому Одеса вивозила на 20 мил. пуд. хліба більше, ніж минулого року. Занепад хлібного вивозу відбивається на всім торговельнім житті Одеси. 
— Київ, як мануфактурний ринок. Останніми часами мануфактурні фабриканти московського й варшавського районів звернули увагу на Київ, як на зручний пункт до поширення їх операцій. Мануфактуристи московські — Морозов і Коншин — купили на Подолі садиби, щоб збудувати там оптові склади свого мануфактурного краму. Помічається також перенесення значніших мануфактурних фірм із Бердичева в Київ. 
— Скрута. Полтавські газети повідомляють, що кінець минулого року приніс з собою дуже багато банкротств з більшими або меншими насівами. За останніх три місяці в Полтаві налічують більше двох десятків банкротств галантерейних, папірових, бакалійних і, головним чином, мануфактурних фірм. У торговельних сферах зовсім не дивуються, коли довідуються, що та чи инша фірма збанкротувалась: загальна скрута, очевидно, набрала таких широких розмірів, що єдиним виходом зостається банкротство. 
— Прибутки підприємств. Харьківській городський купецький банк мав за 1908 рік прибутку 190. 215 карб. на основний капітал у 1 1/2 міл. карб. — Товариство Беліно й Комерель в Одесі за 1908—9 р.: втрати 12.268 карб., основ. кап. 350.400 карбованців. 
— Нормальна плата. Харьківське губерське присутствіє в справах фабричних і гірнозавідських установило нові норми зарібної плати для фабричних і гірнозавідських чорноробочих Харьківщини. Для цього всю Харьківщину поділено на 5 районів і для кожного з них установлено такі норми: 
— Кооперативний рух. Лучинецький, Марьянівський і Лянцкорунський сільські банки переходять у волостні позичково-зберігательні каси, причім район їх діяльности поширюється на всі села згаданих трьох волостей.