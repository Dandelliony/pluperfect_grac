3’їзди.
МОСКВА, 6. Закінчився 12-й з’їзд природознавців та лікарів. На з’їзді, між иншим, ухвалено організувати російську асоціацію наукових знаннів.
Раді з’їзду доручено скласти статут. Черговий з’їзд одбудеться 1911 р. в Тифлісі.
ПЕТЕРБУРГ, 6. Закінчився антиалкогольний з’їзд. Між иншими резолюціями, ухвалено: 1) щоб сільським громадам та иншим установам громадського самопорядкування було дано повне право робить заборонні постанови; 2) щоб жінкам було дано рішаючий голос на таких сходах і 3) щоб фабричним та завідським робітникам було дано право клопотатись про закриття усіх монополій, які стоять до фабрики ближче ніж за верству.
Підчас читання резолюції з’їзду з серед гуртка представників робітників почулось: “Змінили.
Просимо читати той текст, що ухвалено на засіданні всіх секцій”. — “Це підлог.
Це не резолюції з'їзду, а резолюції бюро”. Потім представники робітничих організацій з шумом і при оплесках инших членів покидають залу.
Після читання резолюцій голова з’їзду пояснює, що комітет повинен був зробить підчас редакції резолюцій де-які зміни.
Більшість членів згожується з головою. Черговий з'їзд одбудеться через два роки у Москві.