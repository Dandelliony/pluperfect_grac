Всякі звістки.
СЛАВЯНСЬК, 7. Одчинено урядову горно-техничну школу. При горно-техничній буде й реміснича школа. 
ПЕТЕРБУРГ, 6. Підчас трусу в помешканні голови красноярського окружного суда Габревича знайдено вибухові речі. 
ПЕТЕРБУРГ, 6. В Смоленську якісь невідомі, що назвались агентами поліції, потрусили ревизора духовної школи і одібрали у його матеріяли ревизії. 
ВЛАДИВОСТОК, 6. В комерційній школі засновано стіпендію імени Коковцева. Міністр надіслав до біржового комітету телеграму з подякою. В тій самій школі засновано також стіпендію імени військового губернатора Флуга.