Шевченкові роковини.

 В Катеринодарі. 26-го февраля, о 4 годині вечора, в військовому козачому соборі, заходом місцевих українців, була відслужена панахида по Тарасові Григоровичу Шевченкові. Співав військовий козачий хор. Людей було обмаль через те, що не вспіли оповістити заздалегідь.
  В кінці панахиди пан-отець, що служив панахиду, сказав коротеньку промову. 
 В Сумах. В 52-ті- роковини смерти незабутнього батька України Тараса, одслужено „Сумскимъ украинскимъ гурткомъ” панахиду. О. Веляєв сказав чулу промову. 
 У Каніві. І цього року, як звичайно, у Каніві було одправлено панахиду по Т. Г. Шевченкові, але в порівнянні з попередніми, пройшла вона якось незвичайно. У церкві під час панахиди було усього 6 —8 душ упорядчиків поминки. Другої публіки не було зовсім. Сталось це через те, що д.д. упорядчики панахиди не сповістили про це публіку, а також через те, що панахиду служили коло 6 год. вечора, а не днем, як це звичайно буває. 
 Майже що-року, в день роковин смерти Кобзаря, упоряжались у нас подорожі гуртка інтелігенції на могилу, часом там і панахида правилась. Та цього року і це улаштовано не було.
  Головна причина в тому, що поміж нашими інтелігентами нема спільности, а відчувається якась розрізненість чуждання, а то й ворогування.
