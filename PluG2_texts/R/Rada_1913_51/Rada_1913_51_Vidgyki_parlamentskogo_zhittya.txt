Відгуки парламентського життя.

Праві члени Державної Ради прилучилися до запитання про підручник „Новь“. Праві домоглися, щоб запитання було поставлено на оповістку 8 марта, одночасно з городовим положенням у Польщі і волостною реформою. 
Праві в проекті городового положення в Польщі порадили зменшити число гласних до 12, маючи на меті уникнути „мужицького гармидеру". Товариш міністра внутрішніх справ Ликошін згодився з думкою правих. Коли Енгельгардт нагадав про те, що в урядовому законопроекті число гласних визначено од 80 до 60 душ і спитав, через що тепер змінилися погляди на це уряду, —Ликошін відповіді не дав. Число гласних визначили од 15 до 24.
  В судовій комісії, не зважаючи на заяву барона Мейендорфа про надіслання в середині марта докладу про виключне становище, предсідатель Шубинський вирішив поставити на обміркування охоронне судоводство. 
В бюджетній комісії товариш міністра юстіції Верьовкин заявив, що законопроект про заведення місцевого суду буде внесено в Думу в кінці марта. По цьому законопроектові місцевий суд буде заведено з 1-го января 1914 року в десяти південних губерніях. Поширення мирового суду на всю європейську Росію думають закінчити в пьять років. Після того буде заведено нове уголовне уложення, яке буде пристосовано до нових політичних умов. Коли Шінгарев спитав міністра юстіції, чи буде переглянуто процес про Новоросійську республіку, слідство по якому вів Лижін, Верьовкін одповів, що одповідати на це запитання Щегловітов його не уповноважив.
 Рада міністрів постановила подати в Думу законопроект про збудування казною залізниці —Харьків—Херсон з віткою на Миколаїв.
  В селянському гурткові Державної Думи під час обміркування законопроекту про побільшення жалування духовенству, всі оратори, не виключаючи і крайніх правих, категорично висловилися проти законопроекта і доводили, що перш, ніж побільшити жалування духовенству, треба задовольнити селянські потреби, а особливо потреби землі. 
 Селянський гурток постановив голосувати за бажаність кадетського законопроекту про загальне виборче право. Одному із селян доручено зробити мотивовану заяву, що селяне розуміють хиби теперішнього виборчого закону і вимагають змінити його. 
 Селянський гурток подає в Думу законопроект про боротьбу з скандалами в Думі. По цьому законопроектові увільненого із засідання депутата позбавляють жалування й права входити в Думу на той час. Про виключення депутата оповіщати виборців. 
Такі оповіщення будуть вивішувати в громадських інституціях і публичних місцях виборчого округу, звідкіля обрали депутата. Видатки по друкуванню й розвішуванню оповіщень мають покласти на увільненого депутата.
