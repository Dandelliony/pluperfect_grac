              Лист до редакції.
          Високошановний 
                                    Пане Редакторе!
 Не одмовте надрукувати в Вашій Високоповажній газеті цього листа.
  В 45 числі „Ради“ в своїм дописові „Українці в Петербурзі“ д. В. Підгаєцький, доводячи до відомости українського громадянства про вечір 9-го лютого, котрий відбувся в їдальні університета, зазначає: 
 1. Що на афишах вечір називався українським; 
 2. Що виконавцям росіянам було заплачено.
  Дозволю собі навести точний зміст афиші про цей вечір: 
 „9-го лютого відбудється „Вечір”, прибуток з котрого піде на користь членів українського земляцтва гірничого інститута". Таким чином, як бачить читач, на афиші не було назви—„Український вечір". 
 Що торкається до плати виконавцям росіянам, то перше всього із 4-х платних артистів двоє було українців; росіян же було запрошено днів за 4 чи 5 до вечора, коли вже українські артисти, платні і неплатні, всі одмовились, і коли ми взнали, що одмовився співати навіть і хор політехничної громади, за ради якого ми перенесли вечір з  6-го на 9-те лютого. Ми й самі знали, що нам „Український вечір" дав би більше прибутку, але, не маючи можливости додержати національно - культурного характеру його, свідомо назвали просто „Вечір”.
  Член українського гуртка
         гірничого інститута Ю. Дубяга.