Із історії англійського хулиганства і боротьби з ним.
В наш час розвитку хуліганства по селах і містах Росії і розмов з приводу нього, дуже цікавою є розвідка д. Діонео, що нещодавно була вміщена в „Русск. В?д.", про хуліганство в Англії. І хоча вже добре відомі справжні причини цього сумного явища у нас, хоча й пишеться про це трохи не щодня, все-ж таки знаходяться люди, що бачуть причину хуліганства тільки в послабленні державної влади і в загальній „разнузданности нравов“, і, бувши послідовними, вимагають і відповідних ліків: разом з консервативною і октябристською пресою для боротьби з хуліганством домагаються кари на тіло, при чому, для більшої авторитетности, частенько посилаються на Англію. Мовляв дивіться, яка культурна країна, а й то єдиний засіб для „очистки і підвищення" „нравов" бачить в канчуках. 
З огляду на це і цікаво перевірити ті факти, на які посилаються прихильники канчуків. Англійське суспільство,  переважно в своїй консервативній частині, за останні пьятдесят років дійсно тричі вимагало кари на тіло за всякі провини; на початку 60-х років минулого століття для боротьби з „гаротерами", в кінці століття для боротьби з хуліганством, і скілько тижнів тому для боротьби з торгівлею живим товаром і для настрашення сутенерів. 
Історія так званого „гаротерства" і боротьби з ним така. На самім початку 60-х років під впливом громадянської війни в Північній Америці в Ланкаширі стався бавовняний голод. Фабрики закрились і двісті тисяч робітників опинились без хліба на вулиці. Бавовняний голод викликав загальний промисловий крізіс. В містах, що були по за межами Ланкаширу, безробітних налічували десятками тисяч. Зьявилось багацько волоцюг. До цього ще треба додати аграрні розрухи в Ірландії, що ще додали безробітних Англії. 
В цей час і почалась ціла низка злочинств в Лондоні, прозваних „гаротерством". Під час осінніх туманів, коли в південь в Лондоні на три ступіні наперед нічого не видно, перехожих хватали за горло, грабували і вбивали. Людині, що мала в себе годинника, не можна було вийти на вулицю. Газети тільки й писали що про злодійства, а консервативна і права преса радили й свої засоби—кару на тіло, різки і канчуки. Точнісінько як тепер у нас. Одна англійська газета писала: „Чому не бути гаротерству, коли сучасна тюрма не тільки не стращає вьязнів, а навіть вабить до себе! Злочинців там одгодовують. Тюрми повинні бути не гостиницями, а будинками жаху”.
 Коли ми тепер послухаєм п. Меншікова з „Новаго Времени", то можна подумати, що він перекладає з англійських газет 60-х років минулого століття. Принаймні в свіжому числі „Новаго Вр. “ читаєм таке: „ З порядними людьми у нас поводяться дуже нецеремонно, а заріжте ви батька рідного, всі представники державної влади зараз починають говорить вам „ви", прохають „не волноваться", вислухують покірно і записують все, що скажете і дуже часто (навіть надто часто!) кумедія правосудія кінчається покликом: „Підсудний, ви вільні!" Піклуючись про злочинців, у нас дійшли до того, що почали по всій Росії при тюрмах улаштовувать патронати. 
Заломні пани і пані провідують арестантів, ласкаво говорять з ними, забавляють їх, турбуються про те, щоб одбувший кару паскудник зараз же знайшов добру посаду і гроші на першу обихідку. 
В тюрмах арештантам дають бульон з курки, булку, молоко, яйця і вино. Зімою, коли десяток яєць під часі коштує 40—45 коп., коли такого роскошування не може дозволити собі пересічний урядовець, для арештантів купують щодня три-чотирі сотні " („Новое Время" № 13265).
Англійська права преса 60-х років,  як і Меньшиков вигукувала : чому не бути хуліганству, коли послабшала державна влада і коли з злочинцями панькаються мов з якими видатними людьми ?
Ці вигуки реакційної англійської преси в свій час досягли свого. 
Тюремний режім лишився таким як і був, бо не можна було його погіршити: він і так був дуже тяжкий, і суворий, в парламенті ж був проведений закон, що надавав суддям права карати гаротерів не тільки вьязницею, а й канчуками.
 Та тут сталась цікава пригода.
Гаротерство майже зовсім зникло раніше, ніж новий закон пройшов у палаті. Бавовняний крізіс скінчився минув промисловий крізіс, зменшилось безробіття, а разом з цим почали забувати й про злодійства й насильства.
Коли парламент прийняв законопроект, гаротерство вже зробилось виключним явищем. І що цьому правда, видно з того, що покарали на тіло вперше не в Лондоні, для якого головним чином і заведено новий закон, а в Лідсі. І взагалі канчуки не увійшли в життя.
Не менш цікава й історія вимагання кари на тіло для хуліганів в кінці минулого століття. 
До речі тут зазначити, що слово хуліган, яке ми вважаємо за російське, англійського походження, як виясняє „Британська Енціклопедія", воно бере свій початок од прізвища відомої в свій час в Англії семьї розбишак —НооІigan. Англо-бурська війна підняла в Англії все паскудство, яке до того ховалось і розбуркала звірячі інстінкти. Розбишацтво в той час дуже поширилось в Лондоні, слово хуліган увійшло в життя, і права преса знов почала кричати про послаблення влади і вимагати кари на тіло. Та на цей раз консерваторам не пощастило. 
Закон вимагає, щоб провину було точно зьясовано, відносно ж хуліганства зробити це досить трудно. В палаті громад один представник в той час говорив: „сама консервативна преса для одного і того ж вчинка має
двоє назвиськ: коли хлопці потрощать шибки в крамниці, то це є хуліганство, за яке треба винним всипати канчуків, а коли тіж самі хлопці потрощать шибки в ратуші, де в той час промовляє супротивник війни, тоді це буде тільки патріотичний вчинок, що заслуговує на добре слово.
 Кажуть, що історія повторюється. Але коли б нам довелось доводити правдивість промови англійця, що була сказана вже давно, нам не треба було б звертаться до історії, досить було б тільки пригадати, якої кари дізнали ті „патріоти”, що потрощили вітрини в українській книгарні і в нашій редакції. 
Та англійський уряд, як я вже й сказав, не звернув уваги на галас консервативної преси, війна скінчилась і хуліганство зникло. Про нього вже більше не чутно в Англії. 
В третій раз кари на тіло вимагали в Англії скілько тижнів тому. Товариство охорони жінок і дівчат, що має за мету боротьбу з торгівлею „живим товаром”, внесло в 1909 році в парламент законопроект, що дозволяє карати на тіло сутенерів і торговців женщинами. Уряд довго зволікався і нарешті в 1912 році законопроект набрав сили закону. 
Зрозуміло, чому так довго законопроект лежав „під сукном”. Англійські законодавці добре розуміють, що найбільше продають жінок в неволю не там, де не вживають канчуків, а там, де не панує низький культурний рівень населення і де взагалі тяжкі умови життя.
 В англійському парламенті вказувалось, що найбільше жінок попадає в неволю з Галичини та південно і півнично-західних губерній Росії, Англія ж є тільки „ліквідаційною конторою”, що запроваджує „білих рабинь” до Америки.
І в нас навіть Меньшиков добре розуміє, що не поможеш там канчуками, де народня безправність, злидні і темнота уявляють з себе такий родючий грунт для всякої гидоти, — розуміє, хоч лементує про канчуки. 
Минулого січня був перший випадок переведення нового закону в життя. Судили одного мужчину за те, що він примушував жінку торгувати своїм тілом, гроші ж одбірав собі і пропивав їх з коханкою. Суд присудив обвинуваченого на пів року до вьязниці і до 30 канчуків. Та в другій інстанції кару на тіло одмінили і прибавили ще пів року вьязниці. Можно сподіваться що й на цей раз закон не увійде в життя і останеться тільки на папері.
 Така історія англійського хуліганства і боротьби з ним. Вона дуже повчаюча і, як видно, говоре зовсім не за пана Меньшикова і „сущих з ним”. Вона тільки на очі доводить, що коли підупадає темп життя, коли в наслідок тих чи инших історичних подій шириться безробіття, голод і злидні, — то шириться і хуліганство і инші ненормальні зьявища в громадському житті. І тільки повне засліплення може бачити причину його „въ ослабленіи власти”, а рятунок в канчуках.                   
                                                                                                                                        П. Х—к.