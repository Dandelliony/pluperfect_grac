Закон і практика.

Здійснення указу 21-го февраля викликало несподівані непорозуміння. Сама по собі редакція указу настільки ясна, що, здавалося б, ніяких непорозумінь при його здійсненні не повинно було б виникати. Але вже здавна у нас так повелося, що „закон — одне, а практика — щось инше„. Сталося так і цим разом. Теперішні непорозуміння зводяться до того, що відповідні судові й адміністративні власти занадто субьективно розуміють указ 21 февраля, особливо в тих випадках, коли під силу указу підходять політичні та літературні вчинки. Газетна хроніка вже зазначила цілу низку таких випадків, коли по точному розумінню указу треба було б скасувати або зменшити кари, а по розумінню виконавців виходить так, що указові треба надати „ограничительное толкованіе“. Не кажемо вже про те, що багатьох політичних, випущених з арешту на підставі указу, незабаром арештовано знов, ніби-то за нові злочинства. Далеко гірше те, що сподівання инших арештованих на скасування чи зменшення їх кари в багатьох випадках здійснюються далеко не в такій мірі, в якій обіцяє указ 21 февраля. Особливо багато нарікань викликає наказ міністерства юстіції, щоб при зменшенні кари на 1/3 власти брали на увагу не ввесь той час, протягом якого арештований сидить у неволі, а тільки той час, що проминув після судового вироку. Коли, прим., кого небудь присуджено до 6 років каторги, а до суду він просидів у тюрмі І 1/9 роки, то третю частину йому скидають не з 7 1/2  років, а з 6 років, хоча б суд зачислив йому тих 1 1/2 роки „предварительнаго заключенія". Правда, від міністерства юстіції вийшло тепер офіціальне повідомлення, що це робиться не на підставі його спеціального ордеру, а на підставі постанови карного касаційного департаменту сената від 1911 року. Опріч того, повідомляється, що міністр юстіції звелів обер-прокуророві того департаменту ще раз обміркувати це питання, щоб надалі вже не було ніяких непорозумінь. Це пояснення в дійсности нічого не поясняє. Видатніші знавці російського права одноголосно приходять до висновку, що указ 21 февраля ясно має на увазі судові присуди в цілости, а не в частині. Та й дивно було б, коли б ювилейний указ, будучи актом милости, ставився до засуджених більш суворо, ніж коронний суд: отже коли суд зачислив час „предварительнаго заключенія", то указ тим паче повинен брати на увагу цей час. Таким чином, саме це питання не повинно було б виникнути. Та пояснення міністерства не тільки не задовольняє елементарних логичних вимог – воно й з погляду юридичного дуже недосконале. Пояснення каже, що власти, не зачисляючи арештованим їх „предварительнаго залюченія, основуються на постанові касаційного департаменту сената. Але, перш за все, та постанова, видана в 1911 р., не могла передбачити такого становища, як теперішнє, бо, як відомо, в 1911 р. ніякого указу про полегкости для арештованих не було видано. Коли ж та постанова була настільки повна й докладна, що вона передбачила навіть амністію, то навіщо ж тепер наново переглядати це питання в касаційнім департаменті? Очевидно, що постанова 1911 р. зовсім не така ясна й універсальна, щоб під неї могли підійти всі випадки, особливо ж теперішній — инакше не було б потреби наново її переглядати. А коли так, то ясно, що в раннім разі маємо діло з наміром надати указові 21 февраля „ограничительное толкованіе“, наперекір його змістові й духові. Цей випадок може послужити ще одною ілюстрацією до того, яка глибока ріжниця істнує у нас між законом і практикою. Зрештою, з субьєктивним розумінням законів ще можна було б так чи сяк миритись. Але указ 21 февраля — щось більше від звичайного закону, і в данному разі особливо треба було б уникати всяких обмежень.