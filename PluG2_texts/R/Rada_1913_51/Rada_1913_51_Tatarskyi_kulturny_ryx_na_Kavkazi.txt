Татарський культурний рух на Кавказі.
                                     II.
                        (Пресса і театр).
Я уже висловлювався в попередньому листі, що кавказькі татари в минулому були під великим впливом перської та фарсидської культури, особливо останньої. Які були освічені люди, крім мул, то задовольняли свої духовні потреби фарсидською літературою. У фарсів такі були значні поети, як Саади, Фардази, Гасріс і багато дрібних, але згодом цей народ занепав і перестав витворювати культурні цінности. Настав довгий антракт. Ні на фарсидській мові нічого не зьявилось, ні на провінціальній. — Тілько років сорок тому почав у Тифлисі Гасак бек Мамедов видавати татарську газету на азабейдржанській, то б то, провінціальній мові. До 1902 р. не було постійної татарської періодичн. преси: одна газета заявлялась друга зникала — наступав чималий антракт, потім знову народжувались газети, і знов зникали. Аж 1902 року в Тифлисі почала виходити „Шарк Рус“, а потім в Баку в 1905 році відомим літератором-публіцистом і філософом Алібеком Гусеін Заде в співробітництві з Ахмед бек Агаєвим та инш. засновується татарська газета „Гіят “(життя). Багацько до цього часу татарських газет і журналів через всякі хатні, а найбільше через незалежні причини, зникало, але враз народжувались нові і так тягнеться без перерви до цеї пори.
 Тепер видаються в Баку на азаберджанській мові дві щоденні татарські газети: національно поступовий і демократичний „Ікбал“ (благоденствіе) і бульварного напрямку, заснований, на комерційних підвалинах, “Садай Хак” (колос істини). 
Крім щоденних татарських газет, в Баку виходить літер.-науков. і публіцистичний двохтижневик „Шела ла“ (водоспад). Виходив і жіночий журнал „Ішік“ (світ), але за браком коштів зник. У Тифлисі і до цього часу виходить і користується значним успіхом юмористично-сатиричний журнал „Малла Несредін“. Що торкається техніки і змісту татарської періодичної преси, то вона ще далеко не високої вартости. Автори гоняться за зразками європейських росповсюджених газет, захоплюються високою політикою, а на свої болячки мало звертають уваги; національними питаннями не цікавляться, а через те це питання ніколи не обговорюється в увесь зріст на сторінках преси кавказьких татар. Вросповсюдженні татарської періодичної преси все-таки помічається значний поступ “Ікбал" почав друкуватись з 700 примірн., а тепер дійшов до 4000 „Садай Хак“ з 500 до 2000. 
Видавнича діяльність на азабейрджанській мові за останні роки теж значно поширилась: видають підручники для шкіл, оргінальну популярну літературу і широко користуються перекладами. З російських письменників найчастіше перекладають твори Л. Н. Толстого і Гоголя, з європейських Віктора Гюго, Шекспіра та инш.

По своїй вдачі татарська публіка страшенно сантіментальна і не вибаглива що до театрального мистецтва; дуже любить вона жалібні драми та опери. Для прикладу наведу таку пригоду: Одного разу коло 11 год. вечора йшов я в товаристві татарського інтелігента повз мечеть, — вікна на вулицю; чуєм у мечеті плач-ридання, заглядаєм у вікно; там сидять старі сивобороді патріархи-діди і так середні поважні чоловіки, а на кафедрі мулла щось росказує. Я питаю товариша, що це значить? Він поясняє мені: що це мулла росказує своїм слухачам про муки якого-небудь імама (апостола) і от слухачі плачуть, та ще й як плачуть! гудуть, як малі діти! Це оповідання, каже мій товариш, вони слухають в 110 і раз і все таки плачуть; прослухають ще 1000 разів і все будуть плакать. 
Театр у кавказьких татар офіціально виступив на арену громадського життя з 1904 року. З першу робив несміливі ступні: улаштовували вистави не більше пьяти-шести раз на рік, але що далі він (театр) ставав смілішим. З 1912 року при т-ві „Ніджат” під керуванням артистів зорганізувались дві аматорські труппи оперна і драматична, котрі дають що пьятниці і празника. спектаклі. Чимало драм написав Нажаф бек Везіров, наприклад, найпопулярніші: „Мусій бет Фахрадін" і „Гаджі Карі“ та инші. Крім того користуються перекладами з арабських, російських і європейських драматургів. 
Як ни дивно, а якось вийшло так, що у їх в один час з драмою заявилась і опера. Найбільш популярні серед татарської публіки опера „Лейлі Меджнуси“, сотворена чисто із народних мотивів і друга, по композіції трохи складніша „Аслі Керем” ; крім того є ще оперети і незначні опери, всього біля восьми. 
Всю сучасну культурну музичну продукцію постачила одна людина Узейрбек Гаджибеков, заслуги якого в сфері творчости національної татарської музики не менші, ніж для українців нашого славетного М. В. Лисенка. 
Таким чином татарський театр робить значний поступ і має майбутність при всих своїх особливих національних властивостях і оргінальностях, так далеких од європейського музичного і драматичного мистецтва. Запорукою кращої будуччини татарського театру служить любовь татарської публичности до свого національного мистецтва і охоче одвідування свого рідного театру. 
Питання з приводу переходу од празникових вистав на що-денні, вирішиться на користь останніх в найближчому часі. 
                                                                                                         С. Порубайміх.