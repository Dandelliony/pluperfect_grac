Економичне життя Украіни. 

Наші сіндікати.

 У Державній Думі тепер порушено питання про сіндікат нафтових промисловців, який страшенно збільшив ціни на нафту, від чого занепала вся транспортна торговля на Волзі. Шкода, що Дума не поставила цього питання ширше, бо сіндікатів тепер у Росії, як піску в морі. З осібна у нас на Україні тих сіндікатів сила-силенна, й з кожним разом їх став все більше. Ось де які факти з нашої сіндікатської хроніки. 
 В Одесі недавно засновано сіндікат мельників, який збільшив ціни на муку. Власники пекарень поскаржились градоначальникові на тяжке становище, утворене сіндікатом, та скарга зосталась без наслідків. Тоді пекарі сами постановили закласти сіндікат, що незабаром і було зроблено. Ціни на печений хліб сіндікат збільшив на 40 коп, на пудові, а фунтовий продаж хліба зовсім скасував, що тяжко відбилось на становищі бідноти. Трохи згодом заснували сіндікат і продавці керосину, накинувши по 22 коп. на пуд керосину при продажі вагонами. Це призвело до того, що при роздрібнім продажі керосин подорожчав на 1 коп. на фунтові. Одеський соляний сіндікат, що обьєднує всі українські соляні промисли, збільшив ціни на дрібкову сіль з 14 — 16 до 31 — 33 коп. за пуд. Наслідком цього  зменшилось споживання соли серед селянської людности. 
У Київі недавно обьєднались у сіндікат власники всіх 8 київських броварів, постановивши накинути на відро пива по 30 коп. У Чернігові мясники були звернулись до городської управи, щоб вона їм дозволила побільшити ціну на мясо. Город одмовив, тоді мьясники зьєднались в сіндікат, щоб показать свою силу. Коли ж вони побачили, що й сіндікат мало помагає, тоді „забастували” — цілий день мьясні крамниці були зачинені і мьясо не продавалось. Забастовка налякала городське управління і воно пішло мьясникам назустріч — такса була побільшена. В Армавірі, на Кубані, сіндікат пекарів поділив село на райони й примушує людність купувати хліб конче в призначенім районі — розуміється, по збільшеній ціні. Жителям „чужих” районів пекарі хліба не продають. У містечку Жашкові, на Київщині, дровяники заклали сіндікат і умовились не продавати дров дешевше 20 коп. за пуд. Так і платять жашківці по 20 коп., хоч ліси зовсім близенько від містечка. У переяславськім повіті, на Полтавщині, відомий нафтопромисловець Нобель забрав у свої руки всю околицю. Всі чужі керосинові склади він позачиняв, кому давши одступного, а кого взявши до себе на службу. Здихавшись конкурентів, він продає тепер керосин по тій ціні, по якій сам хоче. За короткий час він довів ціну керосина від 1 р 60 к. до 2 р. 20 к. за пуд, так що з кожного пуда проданого керосину він має зверх звичайного прибутку ще по 60 коп. Хтось обчислив, що дякуючи цій монополії, Нобель збірає з місцевої людности по 30.000 карб, на рік зайвого „керосинового податку”. 
У Думі було сказано, що участників сіндікатів треба позивати по 1180 статті. Скільки ж то сіндікатчиків довелося б позивати по цій статті на Україні!