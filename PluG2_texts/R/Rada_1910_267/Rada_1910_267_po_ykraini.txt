ПО УКРАІНІ.
У КИІВІ.
-	В Українському Клубі. Сьогодні одбудеться баль-маскарад з прізами, оркестром музики; а чергова літературна вечірка, присвячена пам'яти Б. Д. Грінченка, одбудеться в середу, 1-го декабря.
- Пам'яти О. Юркевича. Товариство „Просвіта" у Львові прислало київському українському клубові таке спочуття з приводу смерти О. ІОркевича:
„Глибоко вражені ненадійною смертю незабутнього бл. п. д-ра Осина Юркевича пересилаємо слова спочуття з приводу невіджалуваної втрати, яка стрінула оце світле товариство та й всю Україну. Над могилою пок. фундатора вашого товариства, заслуже-ного письменника та невтомного ратая рідної ниви, що присвічував усім своїм хрустальним характером і чутким демократизмом, сумує з вами і австрійська Україна.
Нехай цих кілька стрічок, які пересилаємо на основі рішення головного виділу тов-а „Просвіта" у Львові, буде грудкою закордонної землі на свіжу могилу покійника, якого і‘мя довгі часи яснітиме на сторінках історії України як одного з нечисленних „ізбранних", що вертають на службу занедбаного народа та не вагаються покласти на народнім жертвеннику все, що їм найдорожче".
- Сельсько-господарські курси. Департамент хліборобства сповістив київську губерську земську управу, що він дозволяє урядити сельсько-господарські курси для грамотних селян при уманській школі садівництва, коли на це дасть свою згоду п. київський губернатор.
- В тюрьмі. Адміністрація лукьянівської тюрми робить заходи, щоб запомагати сухотним арестантам.
- До інціденту Невєжін-Бєлоцерковський. Між служащими південно західної залізниці Невежіним і БєЛОЦерКОВСЬКИм мала бути дуель, але через щось не одбулася. Тепер же командуючий військом одеської військової округи Зарубаєв послав військовому міністрові телеграму, в якій питав, як покарати Невєжіна за образу офіцерського мундіра. (Бєлоцерковський воєнний). Окрім того Зарубаєв прохає запитати міністра доріг Рухлова, що він робить в цьому ділі.
- Перевірка. Нас сповіщають, що губернські і повітові інституції перевіряють тепер землеустройство по селах: Гродзевій, Собківці, Городецькому, і ин., уманського пов. Наслідки перевірки поки що такі: встановлено, що на сельських сходах по землеустроїтельних справах брали участь не всі селяне, які мають право голосу, а тільки частина—самі записані в люстраційні списки. Потім, сельських сходів иноді зовсім не скликалось, а од селян одбірались писані заяви і по ним складались приговори. Одначе такі приговори позатверджував умансько - Звенигородський з'їзд мирових посередників. Київська губ. землеустроїтельна комісія визнала, що з'їзд, затверджуючи такі приговори, розминався з законом.
- Вибори у Подільському участкові. Вчора в залі городської думи відбулися вибори гласних від подільського участку. Вибрано Ф. С. Бурчак (+150,—44), І. К. Рітмаєра (+102—92), Н. І. Новікова (+136,—58)—новодум- ців та стародумця І. В. Бражнікова (+126,—68). Через те, що вибрано тільки чотирьох замісць 8, буде призначено додаткові вибори.
- Вибори гласних од либедського участку. Вибори од либедського участку одбудуться в суботу, 27-го. Мають обібрати 14 гласних.
- Конфіската. „Dzien. Peterburskiego". З наказу київського поліціймейстера сковфісковано № 255 „Dziennika Peterburskiego".
- Арешт. Позавчора, після трусу (Паньківська, 14), заарештовано студ. комерційного інституту С. Драгоманова.
- Про злодійство на київській почті.
Першого іюля цього року на київській почті, на Крещатику, вкрадено 10.000 карб. Про кражу повідомлено було прокурора. Того ж дня арештували почтових чиновників Плетнева і Кружилка. Сискна полі- ція зразу нічого не могла зробити в цьому ділі. В кінці іюля Кружилка випустили на волю під заставу 500 карб., а Плетнева держали під арештом.
Вик. об. начальника сискної поліції Красовський знову розслідував справу. Виявилось, що злодійство вчинили Кружилко і ученик-практикант на почті Старчевський. Кружилко висмикнув пакет з під руки у Плетнева, коли той забалакався з якимсь адресатом, і передав Старчевському.
Тепер Старчевський признався. Признався і Кружилко. Вони давали Красовському 3000 карб., щоб той потаїв злодійство, але Красовський подав ці гроші вкупі з рапортом п. губернаторові. Справу передано судовому слідчому. Кружилко сидить під арештом в старокиївському, а Старчевський в бульварному участку.
- Зміни на почті. Начальник київської почтової контори Малькевич-Ходаковський подався в одставку. На його місце призначено начальника бердичівської почтово-телеграфної контори Каздобина.
- Справа з ревизією Троїцького манастиря. Єпископ черкаський преос. Назарій одержав на тому тижні синодальний наказ про касірування постанови духовного суду київської консісторії і про передачу справи судовим властям. Ввесь слідчий матеріал в цьому ділі передано буде цими днями прокуророві.
До у головної одповідальности тягнуть крім Мельхиседека, Филарета і Смарагда,—ієродіаконів Валентина і Назарія та послушника Пилипа Жака.
-  Нарада в справі змін меж Київщини. Міністерство внутрішніх справ циркулярно сповістило п. київського губернатора, щоб він представив усі мотиви зміни меж Київщини. До мотивів про зміни має бути додана карта Київщини, на якій треба одзначити теперешні і майбутні межі Київщини. П. київський губернатор постановив покликати на нараду губерського і повітових маршалків, представників канцелярії генерал-губернатора, управителя казенної палати, голову і прокурора окружного суду, голову київської губ. земської управи і повітових справників. Коли одбудеться нарада—не відомо. П. київський губернатор прохає київську губ. земську управу подати до 15 декабря усі свої поради в цій справі.
- Бал політехників. Сьогодня в залах Купецького зібрання одбудеться бал політехників. Бал цей призначений був на 11 ноября, але, як відомо, через смерть Толстого, його одложили. Бал має бути дуже цікавим. Білети з 5 г. продаватимуться в Купецькому зібранні.
- 3 Київщини. Потайний продаж горілки. В с. Сунках, черкаського повіту, мировий посередник скинув з посади сельського старосту В. Рутенка за те, що він допомагав поширенню в селі потайних шинків.
- Сельське начальство. Недавно до сельського старости с. Скригалівки, Васильківського повіту, Івана Тарасюка ввернулась селянка Мотря Шулякова—прохала стребувать з її брата, Івана гроші і майно присужені волосним судом. Але староста, держучи руку за Іваном Шуляком, од якого він дістав доброго могоричу, кликнув, собі на підмогу десятника о. Халу і писаря І. Пащенка і разом з ними виправив Мотрю, в веприківську волость в холодну. Дорогою всі гуртом знущались над нею, били по чім попало і порвали на ній пальто на 30 карб., корсетку—3 карб, і поламали парасоля—8 карб. За все це мировий посередник присудив старосту, писаря і десятника на висидку на 3 дні кожного.
- Пошесть. Уже більш як місяць в селі Рижевці, уманського повіту, панує дифтерит. Мало не в кожній хаті є слабий. Діти мруть. Ні лікаря, ні фершала в селі немає. З волості приїзжає фершал, але селяне йому не вірять.
- 3 Волині. Арешт „союзницького знаменоносця". 16 ноября в Житомирі ПОЛІЦІЯ заарештувала Грицька Хлистинюка—„союзницького знаменоносця" —за те, що він побив в одному домі вікна.
- 3 Поділля. Арешт каторжника. В Проскурові городовий заарештував селянина орловської губернії Пантю хіна, засудженого в 1908 році за аграрний заколот до каторги на 4 роки, звідтіль він втік в сентябрі місяці цього року.
- 3 Чернігівщини. П Ф. Ніколаєв. 20 го ноября в г. Чернігові помер російський письменник П. Ф. Ніколаєв. Він скінчив юридичний факультет московському університеті і гадав бути професором, але його заарештували, як участника „Каракозовскаго дѣла“, і засудили до каторги на 8 років, яку він одбував в Сібірі. У 80 роках він повернувся до Росії, жив у ріжних городах, а в останній час оселився в Чернігові.
- 3 Полтавщини. Грабіж. В с. Андріївці, галицького повіту, цими днями стався грабіж—якийсь невідомий злочинець на шляху силоміць випріг коняку у андріївського селянина Гордія Гутиря, а самому Гутиреві перебив руку.
- 3 Харьківщини. Програма земських курсів для дорослих. Рада при попечителеві харьківської шкільної округи, розглянувши програму земських курсів для дорослих, не затвердила цеї програми, бо, на гадку ради, вона дуже широка і велика для селян, і порадила харьківському губернському земству скласти нову програму в рямках курса двохкласових міністерських шкіл.
- В товаристві грамотности. Недавно в Харькові одбулись загальні збори членів харьківського товариства росповсюдження в народі грамотности. За продсідателя був С. А. Раєвський, за секретарів—Єверський та Брю. На засіданні розглядали новий устав товариства. За членів правління вибрано: Данилевського, І. Когана, С. Ігумнова та А. Погодіна.
- 3 Катеринославщини. Мудра резолюція. В Катеринославі єврейські благотворительки одкрили для бідних людей (всякої віри) безплатний „родильний пріютъ", і звернулись до городського голови Способного за грошовою допомогою, але той їм одповів: „Бѣдные не должны рожать“.
