ДЕРЖАВНА ДУМА.
Засідання 22 ноября.
Предсідатель кн. Волконський.
Шкільна нарада.
Дума обговорює далі статті про шкільні наради.
Статтю 75, що порівнює число членів в губернській шкільний нараді по призначенню і по обранню од місцевого самопорядкування, приймають з поправкою к. д. — щоб більша частина членів наради була од місцевого самопорядкування. Статтю 84 приймають з поправкою кадетів про те, що губернські шкільні наради можуть подавати свої міркування міністрові народньої освіти про обов'язкову освіту в двох, або де-кількох сумежних повітах і по всій губернії; приймають тако-ж статтю 91 з по-правкою к.-д. про те, що в попечительство повинні входити і члени, обрані сельськими громадами. Останні статті про шкільні наради і попечительства про початкові школи приймають в редакції комісії.
Початкові учителі.
Дума приймав статтю 103, що дає вчителям за п'ятирічну службу в школі звання „личнаго" почесного гражданина, а за 25-річну—потомственного.
По статті 104, що обговорює матеріяльне становище початкових учителів, виходять скілько промовців, які стоять за побільшення жалування початковим учителям і за те, щоб діти їх мали дарове навчання в урядових середніх та вищих, початкових і низчих школах.
Балотіровкою цю статтю приймають в такій редакції, що подали трудовики: учителям в початкових школах, на які казна дає свої кошти, призначається жалування не менше 360 рублів на рік. Це жалування після кожного трьохріччя збільшується на 60 рублів; жалування законовчителеві, або тому, хто його заміняє, призначається не менше 60 рублів.
Приймають додаток Тичініна: діти тих, що навчають в початкових школах, увільняються од плати за навчання в урядових (хлоп'ячих і дівочих) середніх школах і в школах вищих, початкових і низчих.
Приймають додаток Воронкова: при вступленні на державну службу учителів і учительок початкових шкіл, зараховується їм в строк на вислугу пенсії той час, що пробули вони на учительській посаді.
Приймають також побажання комісії початкової освіти, щоб при першій змозі міністерство народньої освіти внесло законопроект про прогресівне побільшення жалування учителям початкових шкіл.
Про учеників.
Далі Дума переходить до обговорювання одділів законопроекту про початкову освіту. Одділ дев'ятий —за права тих, що скінчили однокласові і двохкласові народні школи міністерства освіти і здали екзамен за них, приймають з поправкою свящ. Тітова: щоб, скінчивши однокласову школу, учень вільно міг переходити до другого класу двохкласової школи.
Всі статті одділу XI, за винятком 8 та 9, приймають в редакції комісії. Статтю 8 цього одділу, що ставить всякі вимоги учителям приватних і низчих шкіл, приймають з додатком кон.-демократів, щоб не ставили вимоги освітнього цензу для учителів в дитячих садах.
Статтю 9 одділу XI, що дає право содержателям шкіл вибірати учителів, приймають з додатком Алексєєва про те, щоб таких учителів затвержувала шкільна рада, а, де її немає, директор початкових шкіл.
Обов'язковість навчання.
Капустін радить по практичним міркуванням виключити XII одділ, що обговорює справу про обов'язкову освіту. Він доводить, що тепер ще не настав той час, щоб заводити обов'язкову освіту.
Сушков має певну надію, що шкільний законопроект, який прийняла Дума, в Раді не повинен пройти, бо там люде освіченіші, розумніші, і досвідченіші.
Калюжев в довгій промові спиняється на історії обов'язковости вселюдної освіти по других державах. За пізнім часом промова переривається до другого засідання.
Далі засідання в середу.
