За кордоном
Шанування Л. Толстого.
В бельгійських кінематографах показують вже другий тиждень похорон Л. М. Толстого. Коли на екрані показується портрет письменника, вся публіка, як один, встає на ноги.
Цими днями відомий германський публіціст Максимиліян Гарден читав в Відні перед двохтисячною авдіторією лекцію про Толстого. Гарден ставився дуже критично до життя і діяльности великого письменника. Публіка протестувала голосно, де-хто свистів, так що лекцію свою Гарден ледве закінчив.
8 годинний робітничий день.
Комісія французької палати депутатів по справах робітничого законодавства ви-словила бажання, щоб уряд війшов в стосунки з чужоземними державами про те, щоб на грунті міжнародньої згоди встановити скрізь вісім годин праці для робітників.
Зріст соціал-демократії.
Німецька газета „Vorwaerts", що обслуговує інтереси німецької соціал-демократії, оповістила цими днями звідомлення своєї контори, з якого видно, як швидко зростає в Германії соціал-демократів. В 1900 році розходилось цієї газети всього 52 тисячі примирників, в 1906 р. 100.000, а тепер вже 150.000 примірників.
Кінець бунту в Бразилії.
Екіпажі всіх кораблів, на яких був бунт, оддали себе в руки урядові. Нові офіцери прийняли команду над кораблями. Матросам всім пробачено їх провинности. Але всетаки перший матрос, що керував повстанням, негр Кандідо, втік з всіма сорока товаришами.
