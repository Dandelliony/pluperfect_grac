Новий чинш!
Ізнову наступав чорна хмара над бідолашним театральним шатром... Ізнову новий чинш на обшарпану театральну касу!..
Мало того, що беруться тепер, ще й городські батьки накладають свою руку на актьорські заробітки.
Тепер тільки й чутно, що мало не вся Росія ухвалила заяви ініціаторів брати а театральної каси стільки, скільки беруть й інституції Імператриці Марії. Ласа, що й казать, принадна, це театральна каса! Помилуйте, що-вечора там мало не дві-три сотні ворочається грошей? І тягнуть, кому тільки охота! А коли ближче придивитись до театральної каси, то виходить таке становище її: 10% (приблизно) подавай на марки, стільки ж городським інституціям, 50% на виплатки вечерового росходу з театром, освітленням—всього 70%, а панам артистам 30%. Живи не тужи!
Ну, та ще невелика печаль: можна якось так хитро-мудро, не дорогим коштом животіти на світі Божому на 30%, хоч через день бідолашному актьорові приймати "горячую пищу" й вести ідейний репертуар, провадити кращі думки в життя, популярізувати найкращі твори найкращих драматургів, як того вимагає естетичний смак самого актьора, як того вимагає естетичний смак нашої інтелігенції...
А от велика печаль, що всі ті інституції, які так палко закохалися в театральну касу і на законнім "основаній" беруть свої відсотки, і досі тієї твердої думки, що ці відсотки єсть не що наше, як плата за „промысловое свидѣтельство".
І нікому нема ніякого діла до життя, до потреб актьора! Товариство актьорів (а у нас їх чимало) це якась бакалія: прийшли в крамничку, нагарбали грошей, дали квиток на патент, а ви, пани артисти, живіть собі як знаєте й дякуйте, що маєте щастя грати... І нікому не приходить в голову, що з цих поборів треба ж дати щось таке й актьорові, про його долю попеклуватись і про семью, дітей подумати і про старість, безробіття його помислити? Хоч би ж якийсь там один-два відсотки на актьора?
І виходить, що досі ні словечка не сказано про долю актьора, а чинш, як відомо, вже накладено. Беруть, тягнуть та ще й глузують, до причастя не пускають, за нехристів вважають.
Що їм актьор, що їм його пошарпана доля! Тепер він в очах громадянства—дійна корова.
Обізвіться ж панове артисти, не їдь воликами круторогими, братіє актьорська! Ще не вечір! Не оглянетесь, як і новий чинш накладуть на вас. Життя, хвалити Господа Милосердного, посовується, новиї "роти" нарождаються...
А. Володський.

