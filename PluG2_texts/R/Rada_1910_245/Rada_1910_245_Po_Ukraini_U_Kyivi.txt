	Український клуб. ЗО жовтня, у суботу відбудеться чергова танцювальна вечірка для членів та їх гостей. Початок о 9 годині.
	Арешт інтенданта. З наказу з Омська вчора київська поліція арештувала в домі № 3 по М. Житомирській вул. інтенданта підполковника М. Н. Абрамова, бувшого голову омської підкомісії для доставки харчів військові. М. Н. Абрамову було зроблено перед арештом пропозіцію внести 13.000 карбованців застави, але він одмовився. Звинувачують інтенданта по 36, 72, 74, 77 і 78 ст. угол. улож. В останні часи М. Абрамов жив у Києві, записаний студентом київського університету. Під арешт М. Абрамова посажено у старокиївський участок.
	В тюрмах. Тюремна іспекція полічила, що в 14 тюрмах (в київськ. арештанському одділі, в губернській тюрмі, в пересильній і в 11 повітових тюрмах) перед першим січня 1909 р. було 5644 душ і в 1909 р. прибуло 15,757, вибуло за 1909 р. 15548, на 1 січня було 4871 арештованих. Утеч із тюрем за 1909 рік було 108; з утікачів задержано 62. 
	Курсові збори в університеті. Вчора, 28 жовтня, в університеті відбулись вибори представників від юристів 2-го курса в комісію по влаштуванню вистав, добродійних підприємств і т. ин. Обібрані були д. Нікітін і до його два помішники, котрі, певно, не припали до вподоби деякій частині присутнього студентства. Через те, після скінчення виборів, один товариш заявив, що має внести де-який коректив до вповноважень обібраного. Промовець, вказавши на той факт, що червяки (sic!) та ріжна нечисть — побутове явище в „котлетах “ студентської їдальні, хотів, очевидячки, довести непридатність обібраного до систематичного догляду за продуктами. Другий промовець, що відповідав першому, в гарячій промові зазначив етичну „несостоятельность" академистів, до яких, на його думку, належить попередній, керувати справами студентства. Через те він пропонує товаришам винести резолюцію, котрою б було заборонено академистам виступати на дальших збірках. Рясними оплесками висловили присутні своє негативне ставлення до академистів, після чого резолюцією ректора збірку припинено.
	В університеті. Історично-філологичний факультет оповістив конкурс на вакантну кафедру ордінарного або екетраордінарного професора філософії. В конкурсі можна брати участь і особам, які мають тільки звання магістра філософії. Охочі повинні з 1 листопада 1910 р. до 1 лютого 1911 р. заявити деканові факультета і подати разом з заявою свою біографію, список наукових праць і, по змозі, друковані примірники цих праць. Зараз філософію викладає в університеті професор Гіляроз, але мусить вийти за вислугою літ. 29 жовтня в залі університета о 1 год. дня, лікарь В. Л. Лозинський оборонятиме перед медичним факультетом свою дісертацію: „Къ вопросу обь изміненіяхъ въ мозговомъ придаткі послі полной тиреоидектоміи “, подану на звання доктора медицини.
	Справа газети „огни“. 12-й уголовний одділ київського окружного суду на засіданні 14 жовтня постановив затвердити накинутий цензурним комітетом арешт на 204 число газети „Огни“ і припинити, зважаючи на прохання того ж таки комітету, газету „Огни“ до суду над редакторкою її Ольгою Прохаско. Комітет клопотався про це, бо вважав „Огни“ за злочинну газету. Як відомо, ця газета вже давно перестала виходити. В управлінні дороги. Ходить така чутка, що помішникові начальника матеріальної служби південно-західних доріг, секретареві „Клуба націоналистовъ“, Е. А. Дворжицькому запропонували бути начальником матеріальної служби „Южныхъ" доріг. Цей Дворжицький тільки в травні місяці цього року призначений з „ділопроизводителя" щотоводства матеріяльної служби півд.-зах. доріг на посаду помішника начальника цієї ж служби.
	Старовіри. Губ. статистичний комітет підрахував, що в 1909 році на Київщині було 27.398 старовірів. У Київі їх було всього 2189 (1113 чол. і 1076 жінок) душ.
	Запасні учителі. Директор народніх шкіл на Київщині повідомив київську губ. земську управу, що попечитель шкільної округи дозволив збільшити число запасних земських учителів до 6 чоловік. Напад на поїзд. В управління півд. зах. залізної дороги надійшла звістка про оружний напад на поїзд. Коло ст. Знаменка на товаровий поїзд № 810, який йшов з Єлисаветграда, вскочило 6 людей в револьверами. Поодбивавши пломби, вони почали викидати з поїзда мішки з хлібом. Це побачив кондуктор Пастушенко і взявся до злодіїв. Тоді вони декілька разів вистрелили в нього. Кондуктор ліхтарем вибив у одного з рук револьвера та й повалив злодія на площадку. Другий кондуктор Зятковський збив з ніг так само ліхтарем другого злочинця. Всі останні повтікали. Одного зловленого кондукторі передали в руки жандармів. Він виказав своїх спільників. Вночі всі злочинці арештовані. Начальник дороги зробив наказ видати кондукторові Пастушенкові 15 карб, і Зятковському 10 карб, за те, що вони оборонялись від грабителів.
	Оружний напад. Позавчора на старожитомиреькій дорозі, коло Святошина, увечері їхали підводами 7 душ. На них напало 2 грабителів. Один єврей, в якого було 102 карб., не хотів коритись їм. Його підстрелили, а тоді одняли гроші. Поліція арештувала по підозрінню Вондарчука та Хвощенка.
	Антрепреньор. Труппа фарса, що грає в театрі Кримського, зосталась без антепреньора, бо артист Анчаров- Мутовкін і його жінка виїхали в Петербург і не вертаються. Позавчора спектакль довелось одмінити. Учора також не було спектакля. Вибори в думу. Городська управа оповістила, що вибори гласних київської думи на нове чохирьохліття одбуватимуться в городському домі на Хрещатику: для печерського участка -16 листопада, старокиївського —17 листопада, лукьянівського —19, плоського—22, подольського —28, либедського —27, дворцового —29, бульварного — 80, соломенського —2 декабря. Видаватимуть білети для входу на виборчі збори од 11 до 2 год. дня і од 6
до 6:30 веч. До 2 год. прийматимуть записки од виборців на яких позначені будуть особи, бажані в гласні.
	Губернатор загадав виключити з виборчих списків тих, що не виплатять недоїмок до виборів. Списки ці вивішені будуть на передодні там, де будуть вибори.
	Стіпендія. Інженер Коварський дав гроші на дві стіпендії при київському комерційному інституті для студенток. Щороку вони матимуть по 125 карб., а як скінчать 1000 карб. Окрім того засновано капітал, з відсотків якого через 25 років можна буде давать стіпендії 500 студенткам.
	Поїзди. На де-яких станціях півд.-зах. залізної дороги бувало так, що почтові поїзди одправляли раніше часу, який зазначено в розкладі. Через це могли бути нещастя з поїздами. Тепер начальник дороги видав циркуляр з забороною робити так.
	3 Київщини Душогубство. 23 жовтня на селян, що їхали з економії через м. Ладижінку, Талимона Довганя (18 рок.) та Івана Листопада (19 рок.) напали розбишаки — брати Шварцман —Волько (34 років) та Хаїм (28 рок.) і почали бити. Через скілька хвилин Листопад помер од рани; а вбивці-зникли. 24 жовтня їх зловили в Умані в єврейському домові і одвели в м. Дубову в тюрму.
	Пожежа. Недавно в селі Яцьках, Васильківського повіту, згоріло все дворище священика. Сталось це, як селяне кажуть, через те, щоб скоріше приїзжав до них в село священик, бо от уже скоро буде рік, як вони лишились без нього. Який не навернеться в село, Яцьки, довідається, що минулий священик наклав на себе руки, боязно йому стане жити в тому домові, і вертається назад. Оце недавно приїздив молоденький кандідат на священика, призначений в село Яцьки, і хотів тут залишитися, але не міг ніяк одружитися і через це одмовився бути священиком в Яцьках.
	Пошесть шкарлятини. З початку жовтня у с. Грецькім, Васильківського повіту, на дітях почала лютувати пошесть шкарлятини. Од цієї хвороби кожного дня помирає 2—5 дітей.
	(Власн. кор.).
	 3 Волині. Автомобільна їзда. В г. Дубні одкриваеться нове підприємство: двом жителям Дубна міністр внутрішніх справ, по згоді з міністром доріг, дозволив одкрить пасажирську їзду на автомобілях по мостовій між городами Дубно—-Ровно, Дубно—Луцьком і Дубно — Кременцем.
	3 Чернігівщини. Українські спектаклі. Давній аматорський чернігівський гурток роспочинае цього сезону свої вистави 80 жовтня драмою М. Кропивницького —„Олеея“. Далі, як вам пишуть, підуть такі пьеси: „Батраки", „Пісні в лицях к . Шахрайство. „Черн, Сл.“ пише: У вересні в Чернігові ходив якийсь молодий добродій в студентській формі і збірав підписку на видання Ситіаа, „Образованія", „Гранать и К ои та инші. Успіх був великий, бо умови дуже вигодні. Але коли звернулись передплатники до вище названих видавництв, то одержали повідомлення, що передплачувати їх видання на таких умовах, які їм ставив „комісіонер неможна і що видавництва ніяких замовлень з Чернігова не мали. Аж після цього передплатники побачили, з ким вони мали діло.
	Прийом некрутів. 22 — 25 жовтня в Чернечій Слобідці, чернігівського повіту, одбувся прийом новобранців. З 533 душ прийнято 193. Всі православні.
	3 Полтавщини. Адміністрація. В Лубнях 25 жовтня відбулась аматорська благодійна вистава на користь бідноти—євреїв. Виставу дозволив виконуючий обовязки справника, але квитки на виставу чомусь не видано було з поліції аж до останнього вечора 25 жовтня. Перед початком вистави в касу театра явилась поліція і сиділа увесь час вистави, провіряючи гроші. Збор був добрий. 
	Народні читання. Зіньківське сельсько - господарське товариство ухвалило організувати в повіті читання про хліборобство та садівництво і улаштувати в 1911 році виставку. 	Пошесті. Санітарний лікарь г, Полтави за минулий тиждень зарегіетрував хворих на такі пошести: 20 душ на шкарлятину, 8—на дифтерит, 18 на кір, 1—на натуральну віспу і 1 на тиф; всього 43 душі. З них померло од шкарлятини 1.
	Кредіт 200.000 карб. Міністр внутр. справ дозволив гадяцькому земству позичити в Державному банкові 200.000 карб, для видавання позик під заставу хліба дрібним землеволодільцям.
	Пенсіонна каса. Щоб зарахувати членами пенсіонної каси народніх вчителів та вчительок початкових гор. шкіл—полтавська городська дума дає з 1911 року допомоги казні б проц. того жалування, що беруть вчителі, і вдалась до головного правління каси при міністерстві народньої освіти за відомостями та уставом пенсіонної каси. 
	3 Харківщини. Крадіж дівчинки. В початку 1905 року на харьківському вакзалі зникла 9-літня дівчинка Грінченкова. Батьки довго шукали, але не знайшли. Незабаром дівчинка Грінченкова вернулась і розказала, що її одвезла в Москву одна пані—Ольга Медведьова, жінка помішника управителя чайної фірми „Караванъ". Дівчину держали в домі Медведьова за наймичку і поводились з нею дуже строго. Втікла вона з Москви з 10 коп. грошей. Двічі зсажували її з поїзда. В Курську пасажири зібрали для неї грошей і довезли її до Харькова. Справа передана прокуратурі.
	Погода. В Харькові осіння погода змінилась літньою; температура по Цельсію 20°.
	Асігновка. З Харькова повідомляють, що південні дороги асігнували 500 карб, на знищення пацюків в Феодосійському порту.
	3 Херсонщини. Пошесть. В Єлисаветі панує пошесть шкарлятини. Хворів весь город.
	Гурток злочинців. Затримано в Єлисаветі гурток злочинців, що нападали на дім Паперного. Провідця шайки теж затримано тут, а два його товариші в Миколаєві, де вони вчинили душогубство.
	Наклали на себе руки в елисаветській богадільні —дід 81 рок. та юнак-робітник.