	Постанова українських мужів довір'я. Останні події в галицькому сеймі з'електризували всю українську суспільність.
	На телеграфний заклик з'їхались мужі довір'я усіх трьох українських партій з цілого краю, щоб спільно дати директиву великій своїм завзяттям сеймовій репрезентації.
	Загроження українського народу компромісом польських шовіністів довело до небувалої тут досі незвичайно серйозної, спільної наради кількадесяти українських націонал-демократів, радикалів і соціял-демократів.
	Наради почав о год. 5-ій голова сеймового клубу д-р К. Левицький привітанням зібраних.
	До презідії обрано др. Євгена Олесницького і д-ра І. Горбачевського. Секретарювали др. В. Бачинський і ред. В. Кіцула. Перед початком засідання висловлено на внесення проф. В. Шухевича серед гучних оплесків привітання українському сеймовому клубові за його обструкційні виступи у сеймі. Після промовляв пос. д-р К. Ловецький подавши інформацийний реферат про всі перипетії виборчої реформи та обговорив пропозиції польських сеймових клубів в справі виборчої реформи й національно політичної комісії та становище центрального правительства, а потім просив поради що-до дальшої праці, зважаючи на останні польські пропозиції. На основі цього реферату почалась дискусія, в котрій брали голос передовсім сеймові посли, а потім парламентарні посли і провінціальні діячі всіх трьох партій. Хоч промови тяглись по 5 хвилин, діскусія затяглася до 10 год., коли вибрано редакційну комісію для виготовлення тексту революції.
	Комісія, зложена з представників всіх трьох партій, запропонувала повним зборам ось такі резолюції:
	З'їзд представників всіх українських партій дня 6 ноября р. 1910, у Львові:
	I. Констатує, що основи виборчої реформи, запропоновані польськими сеймовими партіями, на засіданню клубних голо в з дня 4 листопада е. р. нарушують стан нашого правного посідання, виборча реформа була би фактично завершена за коштом репрезентаційних прав українського народу.
	II. Треба, щоб український сеймовий клуб старався здержати полагоду всіх инших справ сеймового порядку так довго, поки виборча реформа не буде за спільним порозуміням репрезентантів обох народів зложена і істнування її забезпечене. Ці резолюції ухвалено одноголосно. 
	(Діло).