К. Ф. Юнге
(Некролог)
У 6 годин ранку 20 січня вмерла К. Ф. Юнге. Навряд я помилюся, коли скажу, що це була остання з друзів нашого Шевченка, батько та мати котрої, граф і графиня Толстії, визволили його з заслання. Як тепло вона нам оповіла про цей щасливий час, коли Тарас Григорович прийшов до них, вернувшися до Петербургу, як він працював зараз з нею, тоді ще дівчинкою, малюючи якусь рослину, як він познайомився тут і балакав з її запомогою з відомим артистом Ольдріджем і малював портрет останнього! Багато мала вона славетних друзів, між котрими мам найдорожчі два: Т. Г. Шевченко та М. І. Костомаров. Мала вона і у своїй родині таких великих артистів, як батько Її, славетний різьбарь і віцепрезідент Академії Штуки, поет Ол. К. Толстой і найславетніший з усіх Толстих—Л. М. Толстой. 
Взагалі життя її склалося таке цікаве, як це рідко буває; але я не буду тут довго спинятися на нім, —це сама вона талановито описала на сторінках часопису „Вѣстникъ Европы“, я ж намічу тільки головні риси що до її характеристики. 
Родилася вона в Академії Штуки, 24 листопаду року 1843, і зростала під впливом такого видатного чоловіка, яким був її батько, та у гуртці, що і тепер, і довго ще пізніше матиме великий інтерес за-для усякої інтелігентної людини. З усіх родів штуки найбільшу прихильність мала вона до малярства і тому почала його студіювати насамперед під проводом д. Мещерського та барона Клодта, а потім у Дюссельдорфі, під проводом Освальда Ахенбаха, та у Парижі —під проводом Добіні. Починаючи з року 1872, вона виставляла свої твори на виставках і одержала чимало нагород. Малювала вона більш усього краєвиди та квітки. Окрім того, як людина дуже талановита і всестороннє освічена, вона чимало зробила добра і через педагогичну працю, що почалася у нашому Київі. Тут вона заснувала, року 1882, класи декоративної штуки разом з курсами малярськими і давала їм провід до р. 1887, коли довелося їй покинути діло, що пішло вже так гарно, і переїхати до Москви, де теж вона вчила малярству у Строгановській школі та у Товаристві росповсюдження практичних знаннів проміж освічених жінок. За педагогичну методу, що ввела вона тут, Товариство одержало нагороду на всесвітній виставці у Чикаго. 
Окрім своїх споминів, що я вже згадував, вона чимало видрукуавла своїх прань у часописах „Кіевская Старина,“ „Русская Старина“, „Русскій Художественний Архивъ“ і „Вѣстникъ Изящныхъ Искусствъ". 
Багато було в неї душевної сили, що вона зберегла до останньої хвилиночки. До самої смерти цікавилась вона усім, що торкалося штуки чи громадського життя, на все відзивалася своєю чуйною, жвавою душею. 
Хай буде їй земля пером. 
Ол. Новицькйй.
