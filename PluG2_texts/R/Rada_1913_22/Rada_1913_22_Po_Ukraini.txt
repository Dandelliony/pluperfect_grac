По Україні.
У Киіві.
Київське громадське зібрання „Родина“. Сьогодня 26 січня в зібранні чергова танцювальна вечірка. 
27-го января (в неділю) одбудеться орігінальний стільний вечір, який упорядковує художньо-етнографична комісія по такій програмі: 
Великий концертний відділ, в якому візьмуть участь: д-ки Адаскаліщ-Немоловська, Добровольська, Жорникова і д.д. Івлев, Карлашов; камерна музика, Лінник, Малишев, ***, Свірідова, Тихальський. ***. 
Хор „селян Баришпольців“. Вони ж виконають національні українські танці. Два коштовних призи за кращі українські стільні жіночі вбраная. В стільно-декорованих кіосках продаватимуться кустарні вироби. 
Танці до 3 годин ночи 
Вхід дія учн. і членів 50 кой., сторонніх 1 руб. 
1-го февраля загальні збори членів зібрання, які будуть вважаться дійсними при всякому числі членів, що прибудуть на зібрання (повторні збори на підставі § 42 клубного статуту). 
Чергові питання: 
1) Балотіровка нових членів 
2) Розгляд обрахунку на біжучий 1912-1913 рік. 
3) Вибори кандидатів до ради старшин і до ревизійної комісії. 
4) Біжучі справи. 
Початок рівно в 8 1/2 год. веч.
Концерт в педагогичному музеї. З середи, 30 января, у педагогичному музеї почнеться цікл доступних стільних концертів.
Нова газета. І. Цейтлін просить у п. київського губернатора дозволу на видання в Умані газети —„Вѣсти“. 
Прокурор могилівського окружного суду Лошкарев весь час тепер живе в Київі і знайомиться з слідчим матеріалом по справі Ющинського.
В товаристві літання. Цими днями одбулося засідання ради місцевого т-ва літання, на якому було порушено питання про одкриття у Київі школи авіації. Товариство вибрало спеціальну комісію, яка має розробити деталі організації нової школи. Школа авіації почне функціонувати у Київі на весні на курінівському аеродромі.
Земські курси по сельському господарству. П. київський губернатор одержав повідомлення від головного управління хліборобства про дозвіл київській губернській земській управі упорядити курси по сельському господарству в 20 пунктах. 
В університеті. 25 января під проводом М. Н. Дитовича одбулося засідання ради професорів київського університету. На засіданні вирішено повісити в авдіторії оперативної хірургії портрет заслуженого ординарного професора П. І. Морозова з приводу і 40-ліття наукової його діяльности. 
Рада професорів по ініціативі медичного факультету висловилась за порушення прохання, щоб нові клініки І університету було названо „Клиническій городокъ въ память 300-лѣтія Дома Романовыхъ“.
В губернській комісії по виборам. Девятий одділ Державної Думи, який перевіряє правильність виборів у Державну Думу, запитав київську губернську по виборам комісію: 1) чи не було у комісію скарг від купців 1-ої гільдії, яких не було внесено в списки і 2) чи були випадки, коли комісія виключала з списків власників майна. На перше запитання комісія одповіла, що до неї поступило дві заяви від купців. На друге запитання комісія відповіла, що таких випадків не було.
Холмщина і київська шкільна округа. Київська шкільна округа розіслала циркуляр учителям Холмщини, у якому вказано, що їх урівняно в правах з чиновниками инших губерній. Як повідомляють, у Холмщину з Київа буде командіровано скілька особ для ознайомлення з шкільними справами на місці.
В духовних сферах. Ходять чутки що в духовних сферах виникла думка, щоб члена Державної Думи від Київщини місіонера Мітроцького було позбавлено місіонерських обовьязків, через те, що він їх тепер не має часу виконувати.
Лекція. В залі громадського зібрання (В. Володим., 45) в неділю, 27 января, проф. П. Р. Сльозкін прочитає тільки для студентів і курсисток реферат на тему —„Содержаніе и цѣнность религіознаго сознанія“. Вхід по білетам. Початок в 8 год. вечора.
Іспити в духовних школах. З приводу порушеного київською гор. думою питання про перевод без іспитів у вищі класи учнів середніх шкіл, з приводу 300-ліття Дома Романових, у київських духовних сферах також порушують це питання. Де-які педагоги духовних шкіл хотять звернутись до гор. думи з проханням, щоб остання внесла в свою постанову про скасування іспитів у 1913 р. і в духовних школах.
Київський вокзал. Інженерна рада міністерства доріг в засіданні 12 января визнала фасад будинку київського пасажирського вокзалу відповідним, але знайдено де-які невідповідні деталі.
Експорт коней у Германію. Міністерство внутрішніх справ по умові з міністерством доріг розіслало місцевим казенним інституціям інструкції в справі експорту коней у Германію з Росії. 
Заготовка вугля. Рада управління південно-західних зал. доріг постановила побільшити в цьому році запаси камінного вугля з 28.400.000 пудів до 34.600.000.
Нещастя у Святошині. У Святошині упала в криницю дівчина 12 літ Н. Муриченко. Дівчина померла через кілька хвилин.
На Дніпрі. На Дніпрі вода піднялась на 9 вершків. Лід тріскається і тане.
