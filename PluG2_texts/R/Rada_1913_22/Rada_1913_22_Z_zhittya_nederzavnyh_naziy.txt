З життя недержавних націй.
Якутський спектакль. Цими днями в г. Якутському відбулася вистава на якутській мові. Виставлено було відому пьєсу Л. Толстого: „Отъ ней всѣ качества“.
Виконавці були виключно якути; грали добре. Публіка—переважно теж якути — вітала артистів дуже тепло. Слід зазначити, що перекладено пьєсу гарною якутською мовою. 
Це вже не перша вистава якутською мовою: торік ставили тут „Власть тьмы“ Л. Толстого в перекладі на якутську мову. 
Позаторік йшла „Женитьба“ Гоголя в перекладі на якутську мову д. В. Никифорова. 
Взагалі серед якутської інтелігенції помічається змагання до національного відродження, яке поки що виявляється найбільше в народніх театральних виставах. 
Якутська делегація, од якутського инородчеського зьїзду має в Петербурзі прохати вищі сфери, щоб якутській області даровано було виборчі права до Державної Думи. 
Одеколон у якутів. В північну частину якутської області заборонено ввозити спирт, яким всякі пройдисвіти споювали місцеву людність. Тепер замісць спирту туди везуть одеколон. Якути так до нього пристрастилися, що майбуть ні одна дама в Європі не вживає його стільки, скільки потрібно цеї запашної води середньому обивателеві якого небудь Верхоянська на щоденну обихідку.
Навчання Закону Божого у Білорусів. Останній циркуляр міністра народньої освіти про те, щоб начальство рішало, якою мовою навчати по школах дітей Закону Божого, викликало серед білорусів велику трівогу. 
Як відомо, в самій тільки Виленській єпархії живе до 800,000 душ, себто більше половини католицької людности ― білоруси. Дітей цих католиків звелено вчити закону божого „русскимъ языкомъ“, не тим місцевим язиком, на якому балакає місцева білоруська людність, а літературним, з яким людність неознайомлена і який для неї є чужим. 
Місцеві білоруські діячі бояться, що білоруські католики, які добре розуміють польську мову, назвуться поляками, аби тільки позбутися для своїх дітей навчання закону божого московською мовою. 
Бояться вони також і того, що це допоможе повному ополяченню білоруської людности, яка вже й тепер зазнає на собі великий культурний і духовний вплив поляків. 
Єдиним засобом не допустити білорусів до ополячення є вживання в школах рідної білоруської мови, але шкільне начальство під впливом націоналистів боїться розбудження білоруського сепаратизму.
Казенний „ Вил. Вѣстн.“ рекомендує начальству навіть не питати батьків про їх рідну мову, а просто видати категоричний наказ, щоб всіх білорусів вчити закону божого по московськи. 
Таким чином представник офіціяльної політики „Вилен. Вѣст.“, як справедливо зауважила „Вечерн. Газета“—„воліє бути свідком повної й остаточної полонизації білорусів—католиків, ніж допустити розбудження в них білоруської національної самосвідомости“. 
З свого боку додамо, що така ж і сама небезпека загрожує й українцям католикам у Холмщині. Через аналогичні ж причини там наша народність уже згубила на віки сотні тисяч українських уніятів та католиків; тепер і процес цей піде ще жвавіще.
