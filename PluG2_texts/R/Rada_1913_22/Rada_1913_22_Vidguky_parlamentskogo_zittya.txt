Відгуки парламентського життя.
> Одповідаючи міністрові внутрішніх справ з приводу одмови Маклакова прислати виборче діловодство, презідіум Державної Думи нагадує про право Думи перевіряти уповномочення депутатів. Це визначено в основних законах і в положенні про Думу, а виборчий закон 3-го іюия не скасував основних законів. 
Єсть і прецедент: після виборів у третю Думу міністерство не вагаючись прислало діловодство, якого прохала Дума.  
> Запитання нейдгардтовців міністрові народньої освіти 23 января було передано Акімову за підписом 34 членів Держ. Ради. Акімов, перше, ніж офіціально повідомити про це, вирішив познайомитись з змістом підручника „Новь“. 
> Комісія по запитаннях вибрала за докладчиків по запитаннях про вибори Люца й Пилипенка. 
> Під впливом Саблера Маклаков забрав віроісповідні проекти з Думи. Законопроекти знову мають розглядати при участи Айвазова, Восторгова та Скворцова. 
> В судовій комісії по проекту скасування заборони оддавати майорати в оренду в Польщі, Геловані порадив скасувати тепер заборону оддавати майорати в оренду євреям. Пораду одкинуто. 
> Судова комісія постановила повернути міністрові доріг проект про оддання безбілетних пасажирів під уголовний суд для того, щоб до проекту було додано статті про уголовну одновідальність залізнодорожніх агентів за провоз безбілетних пасажирів. 
> Фінансова комісія прийняла проект про право безплатної лікарні при київському Покровському манастирі привозити із-за кордону медикаменти без мита. Висловлено побажання про перегляд всіх інституцій, які користуються такою пільгою. 
— > Постановлено прийняти проект про заведення плати за одвідування київського ботаничного саду. З десяти копійок — плата зменшена до пьяти. 
> Військово-морська комісія прінціпіально визнала за потрібне заснувати в Київі офицерсько-залізнодорожну школу. Для детального розроблення проект передають у підкомісію.

