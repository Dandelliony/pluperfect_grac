Жіноче питання в Англії.
Та енергія, з якою жінки Англії домагаються собі рівних з мужчинами прав, вже добре відома. Вона яскраво доводить всім, що рівноправність жінок—є життьовою потребою, яка чим далі, тим більше вимагає до себе уваги і на очі доводить, що покінчить справу одмовленням жінкам в їх домаганнях не вдасться. 
Коли у нас про рівноправність жінок говорять тільки одиниці і коли це питання викликає у росіянина скоріше усмішку, аніж серйозну увагу, —то зовсім инакше стоїть діло тепер в Англії. 
Суфражистки там дались добре в знаки, і їх вчинки не викликають усмішки у англійців. 
Вся так звана стара Англія дуже незадоволена вчинками і домаганнями суфражисток. На чолі з премьєр-міністром Асквітом, вона не може уявити собі женщину у стерна державної влади, вона жахається того, що разом з рівноправністю жінок загине, зруйнується home, — славна родина англійця, якою він справедливо пишається перед всім світом. 
Аргументи, з якими виступає проти жінок м-р Асквіт і вся стара Англія, такі ж старі, як і ті, хто їх обстоює. 
Жінка, мовляв, живе більше чуттям, аніж розумом, жінка призначена для семьї і остільки слаба, що сама завше потрібує для себе піклування мужчини і т. инше. 
І не з такими аргументами, звичайно, треба виступати проти руху, який викликало саме життя, який має під собою реальний економичний і правовий грунт. 
Це добре зрозуміла не тільки „молода Англія“—демократичні верстви англ йського громадянства, а навіть і частина старої Англії. Годі пригадати, що прихильниками жіночих виборчих прав заявили себе бувший лідер консервативної партіі — Бальфур і Бонар Лау — сучасний лідер тієї ж партії. 
Нема чого говорити про робітничі партії. Жіноче питання обговорюється на кожному зьїзді робітників і з приводу нього складаються резолюції цілком прихильні до домаганнів жінок. Цей факт стає особливо цікавим, коли ми пригадаєм, яку силу мають робітничі організації в Англії. Немає сумніву, шо коли англійськ робітники не обмежаться тільки одними резолюціями, а будуть переводити їх в життя, — жіноче питання буде вирішено скоріше, бо в такій спілці набере ще більшої солідности. 
Варт тут сказати кілька слів про конгрес робітників, що одбувся цими днями в Лондоні. З питаннів, які обмірковувались на цьому конгресі, найбільшу цікавість з жвавість викликало жіноче питання — питання про надання жінкам виборчих прав. 
Як відомо, премьєр-міністр Асквіт зняв з голосування в нижній палаті біль про виборчі права жінок. Та цим, звичайно, справи він не вирішив і незабаром буде примушений знов внести біль в нижню палату. Цього домагаються не тільки суфражістки, а і робітничі партії. Конгрес з цього приводу склав таку резолюцію: „Конгрес, підтвержуючи свої попередні резолюції в справі виборчих прав женщин, заявляє, що єдиним засобом виповнить обовязки премьєр-міністра може бути тільки вільне голосування питання в палаті громад в слідуючій сесії; коли законопроект про жіночі виборчі права буде принятий палатою в другому читанні, тоді уряд мусить взяти на себе з відповідальність за нього на всіх инших ступінях обмірковування. В той же час конгрес приймав за обовьязок робітничої партії — подавати свої голоси в палаті проти всякого біля, в якому не буде нічого говоритись про виборчі права женщин і вжити всих заходів до проведення біля в палаті“. 
Маючи все це на увазі і памьятаючи, що суфражистки не перестають трощити вікна в будинках урядових інституцій, банках і крамницях, унеможливлюють листування, вливаючи в почтові скриньки сірчану кислоту і таким чином псуючи багацько листів, і ще иншими вчинками нагадують про себе — можна сподіватись, що в Англії не в далекому часі жінки завоюють собі права людини і позбавляться „піклування“ мужчин.
