Економичне життя Украіни.
Ц каве селянське товариство. 
Сопинське позичкове товариство, бердичівського повіту, на Київщині, відкрилось у 1907 р., маючи 2000 карб. основного капіталу, позиченого з державного банку, 40 карб. власного капіталу й 36 душ членів. Тепер товариство має, по звідомленню на 1 октября 1912 р., 1836 душ членів, 149,258 карб. вкладів, 47,000 карб. ріжних капіталів, на 45 тис. карб. рухомого й нерухомого майна та 281.602 карб. балансу. 
Товариство веде посередництво по продажу цукроварням селянських буряків, має свої магазини й елєватор для очистки, переховування й продажу селянського хліба та олійних продуктів, випускає з своєї зерноочистної станції добірне насіння, продає на борг і за готові гроші всякі хліборобські машини, знаряддя, насіння, залізні вози, штучний гній, дахове й сортове залізо, цвяхи, фарбу, цемент, вапну, дахову черепицю, цеглу, пустотілий камінь для будівель, а також лісний матеріал. 
Опріч того, товариство бере на себе посередництво по купівлі й аренді маєтків для своїх членів, має прокатну станцію, де кожен товариш може брати на прокат плуги, борони, сіялки, лемішники та инше, має влучний пункт, показну майстерню огнетревалих матер алів, ткацьку майстерню, показне птахівництво, садівництво й огородництво, а також метеорологичну станцію. 
У будинку товариства зимової доби читаються лекції про кооперацію й хліборобство з картинами чарівного лихтаря. Надалі є думка завести при товаристві страхування робочої й молочної худоби від пошестей. Під земську лікарню, як що вона буде відкрита в Сопині, товариство призначило участок землі з двох десятин. У 1911 р. при товаристві відкрито почтовий одділ. 
На протязі трьох років при товаристві функціонувала похоронна каса, в якій були застраховані всі члени товариства. У 1911 р. касу було закрито, й товариство порозумілося з Першим Взаємним товариством страхування життя, в якому тепер застраховано 820 членів товариства на суму 44 тис. карб. 
Товариство видає переважно довгострочні позички. З загальної суми позичок у 173.887 карб, на довгострочні припадає 85 проц., а на короткострочні — всього 15 проц. Прострочених позичок у товаристві майже не буває. Прибутку за ввесь час своєї діяльности товариство дістало 44 тис. карб., з якої суми витрачено 32 тис. карб., отже чистого прибутку зосталось коло 12 тис. карб. У минулім році товариство дістало на місцевих виставках у награду за свою корисну діяльність велику срібну медаль і похвальний лист.
