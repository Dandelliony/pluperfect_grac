Дописи.
(Од власних кореспондентів).
ЄКАТЕPbHОПОЛЬ, звенигород. пов. (на Київщині). Українська газета па селі. Один із ясних промінів на селі це газета на рідній мові і українська пісня, що иноді пролунає над селом, як соловейко на весні, і будить тих, що сплять, кличе до кращого життя, до світу, правди, братерства і згоди. Які веселі обличчя стають у людей, коли вони співають рідну пісню, або читають газету на своїй рідній мові; газета з кожним роком хоч потроху, хоч і тернистим шляхом починає прокладати себі дорогу під убогу, одірвану од світа, селянську стріху. Так із нового року тут стали одержувати де-кілька примірників „Ради“, „Л.-Н. Вістника“, „Світової Зірниці“, „Дніпрових хвиль“, „Маяка“ та инших. На жаль, гарних українських книжок тут зовсім мало, бо немає тут ні бібліотеки, ні книгарні, де б можна було їх дістати. У кого ж і побачиш яку небудь книжку, то це звичайно видання лубочне. Брак доброї книжки, з якої селянин міг би навчитись своєму рідному, примушує його обертатися до того, що в нього під руками —до лубочної літератури. З цієї ж літератури вони вчаться самих поганих російських пісень, які не дають нічого доброго ні душі, ні серцю. 
Пісні ці заносяться на село з міста салдатами та шахтярями.
Просвітня справа погано стоїть у нас. На 7 тисяч мешканців є тільки одна 2-х класова школа, в якій вчиться менш ніж половина дітей шкільного віку.
С. БІЛЕНЬКЕ (На Катеринославщині), Місцеві справи. Біленьке — велике, багате село, роскинуте на березі Дніпра саме в тій частині, де Дніпро після порогів, стиснутий скелями-берегами, розливається в широкі повні краси плавні. Заможність села сприяла, в де-якій мірі, тому, що тут вже давно було засновано 2-хкласову школу, з якої по цей час багато вийшло людей, що потім вивчились на вчителів, фершалів, де які пішли в середні, а потім і вищі школи. 
Особливо процвітала і виявляла інтенсивне життя школа, коли на чолі її стояла надзвичайно енергійна і щира людина д. Лєпіхов. Його добра вдача, не аби який педагогичний хист, а також ясне розуміння громадських обовязків, тісно єднало школу з усією громадою. Але з погляду начальницького така діяльність не вважалась корисною і вчителя було переведено „для пользы дѣла“ в другу школу на гіршу посаду. Тепер же школа уявляє ніби якусь гостиницю, куди учителі заїзжають, аби зупинитись тільки на де-який час. Начальство одних увільняє, а других присилає. Школа, звичайна річ, від цього тільки лиха зазнає. А надто, коли ще й учителі не відповідають тій ролі, яку беруть на себе. 
На Різдво тутешня молодь впоряжала вистави. Було відограно: „Пан Штукаревич“, „Як вони женихались“, „Жидівка вихрестка“ і „День правды“. Збор пішов на допомогу незаможнім учням. Не обійшлося й без курйоза. Коли після вистави молодь роспочала, як це звичайно робиться, танці, ретельний урядник намагався припинити це „незаконне явище“, бо в афишах не було зазначено про танці. Довелось робити упорядникам відповідні заходи, аби урядник подався на компроміси.
OРЄХОВO – ЗУЄВО, володимирської губ. Цікава вистава. 20 січня, в театрі при фабриках товариства нікольської мануфактури Савви Морозова Син і К°, відбулася українська вистава. 
Досі в цьому дуже гарному театрі ставилися виключно російські оперні спектаклі і оце тільки вперше закликано було „Московський український артистичний гурток“ під орудою Василя Овчиннікова. 
Ставили оперу „Запорожець за Дунаєм“ і водевиль „Бувальщина“. 
Цікаво, що всі хори „Запорожця“, з додатком ще кількох номерів, були виконані чудовим хором нікольської мануфактури, під орудою А. Гайгерова. Хор має більш як 50 душ жінок і чоловіків. 
Багато енергії і праці пришилося докласти А. Гайгерову, поки хористи вивчили українські слова пісень. 
Дирігувати оперою запрохано було українського артиста і диріжера В. Никитіна, що зараз служить на петербурзькій Імператорській сцені. 
Виконавцями вистави були артисти Імператорських театрів. 
В першій дії В. Овчинніков під власний акомпанімент бандури, проспівав дві думи. 
Вистава відбулася чудово і дуже вподобалася глядачам —володимирцям. 
Театр був переповнений. Багато людей повернулися до дому, не діставши квитків. 
По скінченні „Запорожця“ В. Овчиннікову, А. Гайгерову і В. Никитіну публіка зробила овацію. 
Правління фабрики запропонувало „Гурткові“ й на далі свій театр.
