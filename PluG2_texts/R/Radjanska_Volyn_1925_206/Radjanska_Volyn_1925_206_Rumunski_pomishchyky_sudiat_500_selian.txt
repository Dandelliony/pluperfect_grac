Румунські поміщики судять 500 селян.
„В тюрмі буде краще” .—Ще один помер. Захищати селян приїхав відомийфранцузький адвокат Торрес.
Дев'ятий день у Кишиньові йде суд над басарабськпми селянами — повстанцями. Крім тих 500 селян, що сиділи до суду в тюрмі, є ще 83 обвинувачених, що їм дозволили були залишитись до суду в-дома. Але тепер військовий прокурор добивсь від суду, щоб і цих селян заарештували. При цьому прокурор посилавсь на те, що в них нема грошей та що вони можуть заслабнути, бо в Кишиньові лютують тепер усякі пошесті, а в тюрмі, мовляв, їм буде краще й безпечніше. Крім того, прокурор казав, що п'ятеро з цих селян, під час суду, роздавали в Кишиньові та Бендерах відозви, де закликалось ставати на захист підсудних селян. Судові заступники (оборонці) доводили судові, що з-за цих п'ятьох не можна заарештувати всіх. Про те суд не звернув уваги на цю заяву та ухвалив ув'язнити всіх 83 чоловіка. Кишиньовська в'язниця, де відбувається суд над басарабськими селянами, має тепер вигляд грізної фортеці. Зі всіх боків навколо в'язниці розташувалось військо в бойовій готовності. Скрізь поставили гармати й кулемети. В середині в'язниці, на подвір'ї, стоять шерегами по 7 чоловіка обвинувачені селяни. Стоять вони годинами, без шапок, очікуючи буржуйського „правосуддя". На площі коло в'язниці й на сумежних вулицях розмістились свідки. Голова суду полковник Максиму не звертає ніякої уваги на оборонців, брутально поводиться з ними й відхиляє їхні справедливі вимоги. В списках обвинувачених переплутано їхні прізвища. Румунські газети повідомляють, що цими днями помер у тюрмі ще один селянин-повстанець. До Кишиньову приїхав відомий французький адвокат Торрес, що взявсь обороняти на суді всіх обвинувачених басарабськнх селян.
