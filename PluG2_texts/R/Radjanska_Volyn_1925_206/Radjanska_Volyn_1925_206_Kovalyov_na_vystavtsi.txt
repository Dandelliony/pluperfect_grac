На виставці.
З 1-го по 8 ме вересня в м. Черинхові, в помешканнях сельбуду й трудової школи, відбулася районна сільсько-господарська виставка: рільництва, скотарства, масловиробннцтва, пасічництва, хмільництва, садівництва, городництва, сільсько-господарської літератури й санітарної освіти.
Виставку організувало Черняхівське районне земуправління на кошти окрземуправління.
На виставці брали участь своїми експонатами: місцеве селянство, окрземуправління, Радомиська досвідня станція, Волинський досвідній хмільник, досвідне поле „Вили“, Житомірська окрсельспілка, Осникська агробаза, Ксаверівська комуна, Черемошенський радгосп, Житомірська державна стайня, Волинська філія Укрдержвидаву й Житомірський окрздоров.
На виставці, крім зазначених установ і організацій, селянами було виставлено 236 експонатів, а тому всі відділи виставки, опріч пасічництва й хмільництва, були виявлені досить повно селянськими експонатами, особливо відділ скотарства (104 експонати). За час виставки, не дивлячись на несприятливу погоду, на ній перебуло до 4-х тисяч чоловіка населення.
Найбільша частина його припадав на мужське селянське населення.' Одвідувачі виставки найбільш цікавились відділами скотарства й хмільництва, бо ці відділи мають велике значіння для Черняхівського району.
Відділи саносвіти й масловиробнпцтва також мали багато відвідувачів. Що-до вражінь, які зробила виставка на місцеве сільсько-господарське населення, то можна сказати, що виставка залишила в пам'яті селянства глибокий слід.
Вона своєю новизною зворушила звичайну, щоденну спокійну думку селянина-хлібороба й, безумовно, зародила в ньому нову думку і про все те, що він бачив на виставці, що він чув від агрономів-керовників виставки про засоби поліпшення господарства.
Правда, обмаль коштів, а також де-які инші причини спричинилися до невеликих хиб в організації виставки й не дали можливости притягти на виставку більш селянських експонатів і тим виявити повну картину місцевого господарства в усіх його галузях.
Але й із тих експонатів, що були притягнені на виставку, все таки можна міркувати, що сільсько-господарське життя в районі розвивається майже нормально, що сільське господарство, після тяжкої руїни, відроджується й що в цім напрямку воно потрібує належного догляду я допомоги.
На наш погляд Черняхівська сільсько - господарська виставка принесла б для сільсько-господарського життя району ще більш користи й зробила-б ще більше вражіння на населення, як би її відділи були зосереджені в одному будинкові й в одній садибі й як би був більш організований огляд виставки відвідувачами.
Відсутність на виставці відділів сільсько-господарських машин і знаряддя, ветеринарного, землеустрію, селянської кустарної промисловости й сільсько-господарської кооперації — давало себе чути досить сильно.
Це треба взяти на увагу при- організації сільськогосподарської виставки в майбутньому.
