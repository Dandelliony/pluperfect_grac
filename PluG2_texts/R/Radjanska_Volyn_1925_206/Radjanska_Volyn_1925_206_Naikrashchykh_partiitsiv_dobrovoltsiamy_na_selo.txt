Найкращих партійців - добровольцями на село.
До всіх організацій КП(б)У, всім членам партії.
Дорогі товариші! 14-та Всесоюзна партконференція точно встановила завдання партії що-до селянства й найширше поставила перед партією справу поліпшення та зміцнення керовництва селянством. Беручи на увагу відсталість та кволість селянської частини партії, 14-та партконференція висунула завдання стати цілою партією в поміч сільським комуністам та ухвалила відрядити на село 3000 пропагандистів, 2000 комсомольських робітників і 1000  інструкторів для повіткомів. ЦК РКП, даючи завдання окремим організаціям що-до виконання постанов 14-ої партконференції, звернувся до всіх організацій РКП, до всіх членів партії з закликом — зміцнити комуністичні лави на селі. У свойому закликові ЦК нагадує: „Партія твердо вирішила зміцнити й поліпшити методи керовництва селянськими масами, але це повинно бути об'єднано із завданнями зміцнення революційного пролетарського керовництва селом, на чолі якого стоїть наша партія. Треба об'єднати радянське будівництво міста та села, ще міцніш об'єднати пролетарські й селянські лави під керовництвом нашої партії— в справі соціялістичного будівництва радянської республіки Ось-головні завдання нашої партії в сучасний мент. Для цієї справи, найпотрібнішої й найбойовнішої для пролетарської революції в сучасний мент, партія повинна зміцнити свої позиції на селі, збільшити свій вплив, зміцнити правильне керовництво селянськими масами. Далі в своїй відозві ЦК РКП вимагає отстільки зміцнити увагу партії в цій справі, щоб із лав організацій все більш виділялись цілком підготовані для селянської  роботи партійні добровольці з кращих товаришів. Виконуючи цю постанову, ЦК КП(б)У ухвалив виділити для безпосередньої праці на селі 1200 витриманих, загартованих партійців. ЦК КП(б)У, ухвалюючи цю постанову, мав на увазі, що селянство зростає в своїй активності, бо не тільки заявило нам про свої господарчі потреби, але й поставило нам — партії Леніна — вимоги дати досвідчених, чесних, витриманих керовників-комуністів. Це завдання не можна відкладати, воно вимагає негайного розвязання. Ми не можемо далі розвинути наші поспіхи, не виконавши цього завдання, не поставивши на належну височінь радянське будівництво на селі. Особливо серйозного, гострого значіння набуває справа зміцнення села робітниками на Україні. Наша республіка являє собою плацдарм безпосередньої генеральної сутички сил пролетарської революції з силами внутрішньої та зовнішньої контр-революції, в наслідок чого громадянська війна на Україні набула найбільш жорстокого, затяжного характеру. Радянська влада зміцнилась тут значно пізніш, а ніж по инших частинах Союзу, тому в нас гостріше розшарування селянських груп на селі. Упертий опір куркулів спричинивсь до того, що активними співучасниками радянського будівництва були, переважно, незаможницькі кола. Середняки, в більшості, були пасивні. Такі обставини сприяли живучості, й зберіженню звичок військового комунізму в праці низового сільського апарату. Тому справа здійснення нового курсу політики партії на селі в нас на Україні є особливо тяжкою. Уроки Димовщини, Херсонщини, що яскраво викрили хиби й болячки низового радянського апарату на селі, наочно показали всю гостру потребу зміцнити сільські керовничі кадри. Тому надсилання партійних робітників на село ні в якому разі не можна переводити та розглядати, як звичайну чергову кампанію, що її партія переводить для виконання окремих завдань та заходів. Пересування партійних сил на село, що його здійснює тепер партія, має історичний зміст і характер. Всі організації, всі члени нашої партії повинні усвідомити всю відповідальність цієї справи. ЦК партії закликає всі організації, всіх членів КП(б)У виконати завдання зміцнення села партробітниками. ЦК вважає за необхідне притягти до роботи по виділенню робітників на село, що її переводитимуть на місцях, всю організацію, поставивши цю справу на обговорення, на найблизчих чергових зборах осередків, районів тощо шляхом постановки спеціяльних доповідів. Виділені товариші повинні, як стажом, так і своїми знаннями та досвідом, підходити до праці й цілком відповідати вимогам, що їх ставить обіжник ЦК партії. Цього можна добитись, коли кандидатуру кожного будуть всебічно обговорювати на загальних зборах партколективу Потрібна свідомість цілковитої відповідальности всієї парторганізації за вибір кандидатур. Ні в якому разі відрядження пропагандистів на село не може мати характеру репресії покарання, що-до того, кого відряджають, як це було в окремих випадках, коли виділяли робітників в порядкові тільки розподілового апарату без потрібної громадянської мобілізації парторганізації. Пропонується розвинути добровільність, для чого, крім роз'ясовання лінії нашої партії на селі та значіння переведення кампанії, потрібна моральна й матеріяльна підтримка виділених товаришів з боку парторганізацій. Треба як найуважніше поставитись до виділених на село товаришів. Пропонується встановити постійний звязок парторганізації з товаришами, що їх надсилається на село, уважно вивчати їхню працю й поспіхи, допомагати літературою та практичними порадами. Преса, в першу чергу — відділи партійного життя, повинні широко освітлювати всю працю парторганізацій по відрядженню робітників на село, вербуючи надісланих на роботу товаришів своїми постійними кореспондентами. Місцевим парторганізаціям (осередкам, партколективам, районам), що відряджають робітників на село, доцільно зорганізувати товариське відряджання  тих, що їдуть на село, притягаючи до цього непартійних робітників та робітниць. Парторганізаціям, куди надсилають товаришів для праці на селі, треба виявити як-найбільше уваги, щоб доцільно їх використати, не допускаючи й рішуче борючись з тяганиною та бюрократизмом щодо них. ЦК звертає увагу місцевих організацій, що від того, оскільки доцільно будуть використані надіслані на село партійні сили, — залежить  поспіх всієї розпочатої партією праці в цій галузі. ЦК вимагає від місцевих парторганізацій надати використанню прибувших товаришів широкого громадянського и партійного характеру оточуючи їх товариської підтримкою й довір'ям. Для виконання цього завдання кожен член партії кожної організації повинен пам'ятати, що ступінь та якість переведення в життя цих заходів в умовах мирного будівництва мають таке-ж значіння як за часів збройної сутички організація нашої перемоги на військових фронтах. Цього вимагає зміцнення спілки робітничої класи з селянством, цього вимагає зміцнення нашого соціального будівництва. ЦК КП(б)У є певний, що всі партійні організації та кожен член партії зокрема —з поспіхом виконають це відповідальне завдання й дадуть селу таких робітників, що своєю працею зможуть зміцнити змичку робітничої класи з селянством та посунути вперед радянське соціалістичне будівництво на селі. 
