З життя „Просвіт".
оо „Українські думи”. Лекція київської „Просвіти”. В четвер на тім тижні в авдіторії Троїцького Народнього Дому відбулася лекція проф. В. М. Перетца „Українські думи". Сама тема лекції та ім я лектора зібрали мало не повау авдіторію —до 350 чоловік. З великою цікавістю публіка прослухала саму лекцію, післія якої кобзарі проспівали декілька дум. Кобзарів було два: один д. Кравченко, так мовити, народній, якого спеціально запрошено для лекції з м. Сорочинець; другий — місцевий, Потапенко. Кравченко проспівав дві кращих думи: „Про трьох братів Азовськіх" та „Про Олексіл Поповича". Голос у нього старечий і хриплий, але співає він кольорітно й з великим почуттям. Кобзарь - Потапенко проспівав „На смерть Тараса Шевченка" та „Про Залізняка”. Змісту лекції проф. Перетца я не буду переказувати, бо її було надруковано в „Літерат.-Науков. Вістнику” та й читано уже, здається, не перший раз. Скажу тільки де що про самий виклад. Перш за все лекції чамало шкодило те, що лектор вживав багато чужоземних слів як от; культурна , індівідуальний, псіхічний, елемент , суб'єктівний, ідеалізація , естетичний. Пошкодили лекції також і великі цітати по російському з праці проф. Дашкевича. Всі їх можна було подати в перекладі з більшою користю для діла. Але самий зміст лекції, як видно було, задовольнив слухачів. Взагалі кажучи, як лекція так і виконання дум подобались слухачам і зоставили певне вражіння. Сила людей на лекції найкраще показує, що цікавість українського робітника до свого минулого справді істнує і збільшується. Завдання української інтелігенції і просвітного товариства задовольнити цю потребу, і лекція проф. Перетца перший ступінь на цьому шляху.  
В. Ліденко