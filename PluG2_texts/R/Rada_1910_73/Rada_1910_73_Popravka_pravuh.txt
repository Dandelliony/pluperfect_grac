Поправка правих.
До статі, що встановлює обмеження особам, які можуть бути мировими суддями, праві знову роблять поправку про те, щоб мировими суддями не могли бути особи єврейської віри. Голова ставить на обміркування запитанн —чи розглядати цю поправку. Замисловський доводить, що Дума не має права відмовляти меньшости
висловитись з приводу такой важної справи, бо коли в закові не буде певної заборони, то де визначатиме, що їм дано таке право. Маркjd 2-й зазначає, що всі євреї увіходять в склад всесвітнього ізраїльського союзу, що поставив своєю метою захопити владу по всіх державах. Будучи, таким способом, ворогами держави, євреї, однаково як і злочинці, не повинні бути мировими суддями. Далі промовець наводить багато фраґментів, що негативно характеризують єврейство і закликає всіх підтримати поправку “в противному разі—залякує Марков, —суд Божий і суд народа буде над вами". (Оплески на правих).
 Кн. Тенишов , відповідаючи попереднім промовцям, гадає, що питання про євреїв — питання загального характеру і роз'язувати його можна особливим законопроектом, а не чіпляти окремими поправками до окремих законопроектів, як от про місцевий суд. Думі поставлено тенета, але вона не повинна в них вловитись. Караулов доводить, що юдофобські цітати Марков навидирав почасти з з хвальшивих джерел, і на підставі таких данних неможна обкидати багном весь єврейський народ, що має величезну історичну минувшину. 
Докладчик пояснює, що з формального боку Думі належить діскреційне право розуміння наказу. Що ж до правих, то вони, звичайно, без пожежі гукають на ґвалт, але ж, ідучи таким шляхом, можна дійти до того, що голосувати за республіку аби підтримати самодержавіє (сміх). 
Половцев заявляє, що націоналісти і праві октябристи, вважаючи це питання надзвичайно важним, будуть голосувати за пропозіцію Маркова 2-го (оплески на правих). 
Марков 2-й, від імени правих за являє, що вони будуть голосувати за його пропозіцію. Більшістю трьох голосів ухвалено балотірувати по-іменно, 165 голосами проти 134 обміркування поправки Маркова 2-го одкинуто, а статя, з приводу якої почалися ці дебати, принято в редакції комісії.