Театр і музика.
Український театр.
„За двома зайцями. Життя йде —не стоїть і, укладаючись з часом в нові форми, вимагає, щоб все до нього пристосовувалося, все йшло за ним, не зупиняючись, швидкою ходою. Вимагає воно цього і од театру, особливо од побутового. Наш кращий драматург Карпенко-Карий помалу забувається, як забувається на російській сцені Островський. Що ж після цього казати про такі пьєси, як „За двома зайцями". Безумовно,живуть вони ще колишньою своєю славою, своїм веселим змістом. Давно вже притих кавалер — Голохвостий, научився гарно розмовляти на „общеруській" мові і записався до союзу парикмахерів. Не знайдете вже добрих — старих Сірків. Вмерла стара київська перекупка Лимериха, а дочка її, Галя, торгує за рундучком і забула зовсім рідну мову. Минулось. Побутовий уклад українського міщанства змінився в корні. Постарався про це „Голохвастов" той наш кревний „чумазий", що півстоліття довбав і підточував стару українську культуру. І старі Сірки, Лимері, що воскресають тепер час-од-часу на сцені театру — такі далекі, далекі сучасному глядачеві і психологія їх здається вже малоправдивою. Малим артистам вже не врятувать таких пьес, як „За двома зайцями". Для цього потрібні вже не ткачі, що тчуть по основі і малюнках життя, а талан майстра, що вміє воскресити тайну забутого, далекого, рідного. В театрі д. Садовського „За двома зайцями" йшло в понеділок для першого виступу (після двохлітньої перерви) Г. Ів. Борисоглібської, одної з кращих артистичних спадкоємниць наших коріфеїв, прекрасної сучасної української комедійної артистки. Роль Лимерихи в її руках цілком закінчена і уявляє з себе шедевр артизму. 


Публіка тепло і щиро вітала д. Борисоглібську. За дуже доброго партньора їй був д. Садовський (Голохвостий), надзвичайно влучний Сірко —д. Левицький, гарна Проня д. Полянська, д-ка Колесникова (Сірчиха) вжила надто вже утрірований грім і ніс її виходив, як то кажуть, за межі дозволеного навіть в шаржі. Спектакль зібрав велику авдіторію. д. Борисоглібській підносили квітки.                                                                   А. Вечерницький.


В п'ятницю, другого апріля в українському театрі йде перший раз у Київі в бенефіс артиста Ів. Мар'яненка п’єса  Подвисоцького „Помста Гуцула". Спектакль обіцяє бути цікавим. П'єса обставлена першорядними силами труппи. Поділ ролів такий: Антось Ревизорчук, молодий гуцул —д. Мар'яненко, його мати Марта, —д-ка Борисоглібська, молода дівчина, Прокседа, —д-ка Ліницька, Максим Тихончук, старий горець —д. Корольчук, економ —д. Левицький, осаул Прокіп, —д. Петляшенко, комисарь — д. Рибчинський, Ганна —д. Марченкова, шинкарь —д. Березовський, підфебель —д. Захарчук. М. К. Садовський переклав відому оперу „Русалку “ на українську мову і вона піде в Київі підчас вистав його труппи в іюлі і августі в літньому театрі, „Шато", крім „Гальки" і „Русалки" піде ще літом відома опера М. В. Лисенка „Різдвяна ніч" і нова його оп. „Енеїда".
Галицький театр. 28 марта українська труппа д. Стадника закінчила вистави в міському театрі, у Коломиї, і виїхала до Чернівців, де роспочала вистави з ЗО марта.
Городський театр. Сьогодая, 31-го марта, в городськім театрі — третя гастроль Марії Гай. Виставлено буде „Кармен" з Марією Гай і д. Каржевіним у головних партіях.
Концерт молодих музикальних сил відбудеться сьогодня, в залі Громадського зібрання (Володимирська, 45). Білети— у Індржишека.
Артист Лимаренко. Український артист д. Лимаренко, що раз-у-раз слабував на очі, тепер, як переказують  „К. В.“, мало не зовсім осліп. Грати йому на сцені вже ніяк не можна. Артист живе тепер у своєї рідні.