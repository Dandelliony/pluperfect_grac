Економичне життя України.
До крізісу в українській гірничій промисловости.
Крізіс у нашій камьяновугільній промисловости все розростається. На останні відомости, в таганросько - хрустальськім районі з числа 13 тисяч шахтяхрів рощитано від 3 до 3тисяч робітників, се б то від 19 до 20 проц. Приблизно таке саме число шахтярів рощитано в мокієвськім і кальміусівськім районах. Значно більших розмірів досягає число рощитаних робітників у воронізько-донськім районі — тут рощитано до 22 проц. шахтярів. Таким чином, загальне число безробітних шахтярів у Дінецькім басейні досягає що найменше 9—10 тисяч. В звязку з крізісом, не зайвим буде навести де-які відомости про загальне становище гірничих робітників на Вкраїні. Зарібна плата гірничого робітника надзвичайно капризна й змінлива, й цілком залежить од волі хазяїна. Ніхто цеї плати не регулює. Наведемо кілька прикладів з життя. Є така категорія шахтярів, яка відома під назвою „забойщиків” і „зарубщиків”. Праця їх дуже тяжка — вони вирубують у шарах антраціту „шпури” для дінаміту, а „одбойщики” відбивають куски антраціту, як дінаміт вибухне, а потім „плитові” одкидають ці куски до „вагонщиків”, які накладають антраціт на вагонетки й везуть ого до „столу” шахти, де вагонетки піднімаються в клітці на гору, або „на гора”, як кажуть шахтярі. Це найтяжчі спеціальности в гірництві а скільки заробляють ці робітники? Зарубшики —1,60 карб., одбойщики —1,70 карб., плитові—1,10 карб. і вагоншики —1,40 карб. за упряжку, се б то за один робочий день (од 6 год. ранку до 6 год. вечора). Установленної зарібної плати немає. На однім руднику платять більше, на другім — менше, як хоче хазяїн. З робітниками тут не церемоняться й працю їх визискують безсоромно. А праця — справді каторжна. Дванадцять годин (з них одна година на сніданок і обід) тяжкої й небезпечної праці під землею, в вохкости, холоді й пітьмі. Особливо відома визискуванням робітників шахта „Костянтин”. Дуже тут процвітає система штрафів і штрафують за кожну дрібницю. Рудничну крамницю держить брат хазяїна й ставить на крам дуже високі ціни. По закону, в рудничній крамниці повинна бути затвержена окружним інженером розцінка на крам, а такої розцінки в крамниці немає. При мізернім заробіткові шахтяр мусить увесь свій заробіток потратити на харч, а решту нести в потайну коршму. До цього ще прилучається така несправедливість; робітники мусять мати ввесь струмент власний і ще на власні гроші купувати дінаміт, щоб рвати породу. Нижча адміністрація рудників — десятники,  не мають ніякої спеціальної освіти. Через те в шахтах так часто й трапляються всякі нещасливі випадки. Само собою розуміється, що ні про які спеціальні гірничі школи для робітників чи про які вечірні курси, читання, бібліотеки й т. и. тут і не чували. Тепер шахтярі надумались зібратись і обміркувати свої справи. Перший почин у цій справі зробили робітники Благовіщенського рудника, які послали в Держ. Думу депутатові Кузнєцову листа, в якім прохають його поклопотатись про дозвіл на скликання з'їзду шахтярів Дінецького басейну. Цей з'їзд, як що не розвяже, то у всякім разі поставить на чергу питання про поліпшення сумного становища наших шахтярів. От невідомо тільки, чи дозволить уряд скликати такий з'їзд.