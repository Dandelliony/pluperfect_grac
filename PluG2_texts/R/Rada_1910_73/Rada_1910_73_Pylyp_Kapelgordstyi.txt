В степах Караногайських.
Над російським .обивателем” завше 129 татя висить, немов Дамоклів меч... І коли я на шостім місяці вийшов з тюремної „одиночки" виправданим, мені цей епізод здався дрібною сторінкою життя, та й більш нічого. Отже за цією сторінкою ховалось безпорадне питання, що ж далі? Сем'я, хвора дитина, вичерпаний кредіт і всі инші, так звані, „дріб'язки” знов і знов нагадували мені мій епізод, а рятунку не давали. Тим часом, зовсім уже випадково, в далеких Караногайських степах на Тереку 30-тисячний ногайський народ, „Къ пріскорбію своєму убቴдившійся, что деньги шли прахомъ”  , як пише він у приговорі, шукав собі начальника, „котрий би не умів красти"... Посаду цю нараяли мені і багато де чого наговорили з „Тисячі й одної ночі", спокушаючи мене раєм земним —Караногайщиною. З усіх „офіціяльних" розмов я одного дізнався, що караногайці народ багатий, мають щось більше мілійона десятин землі, більше повмілійона грошей, щорічно виручають 50—60 тисяч, а то ще й з „хвостиком”, в громадську кассу, і щорічно від тих грошей зостається тільки хвостик. До всього того додавали, що Караногайщина лежить геть далеко від станиць і сел, з пісковими бурунами і справді туди їдуть не жить, а наживатися, щоб через рік, два утекти. Є там серед степів і ставка (місто де| живе начальник) і почта, і школа, і аптека, є помішники, писарі, цілий штат дуванщиків, десятських. Але кругом такий безмежний степ з де-не де роскиданими кібітками ногайців, що увесь цей степовий городок почуває себе одрізаним од цілого світа. Та воно й справді, —як до р. Куми їхати то до гряниці Караногайщини більше 150 верстов, а за гряницею —ті ж піскові степи. Отже мені малювали справу й з иншого боку. Ногайці, мовляв, народ багатий, ввічливий, на все гарне вони йдуть охоче і гроші дають не жаліючи. Культури у їх ніякої. І досі перші багачі живуть у кібітках, школ у їх не має (крім однії нещасної в ставці), ремества вони не знають і ждуть, як Бога, добрих людей, щоб їх навчили, бо досі у їх брали гроші на культуру, а витрачали „дቴтишкамъ на молочишко". Але ж і степ! І добровільне заслання і одірваність од культурного світа! 
-  Цим не відмовитесь, — сказали мені „можно і там культурний мир для себе утворити".
-  А коштом? 
- Про кошти нема чого казати: в шестидесяти тисячному бюджеті зайва тисяча не помітна…
 Я уже майже забув усі ці балачки, тиняючись то по Чечні, то по з'їздах усяких представників, то з депутацією в Петербург. А тим часом в степах Караногайських зібрався сход, і два-три караногайці, меж иншим один, єдиний на весь рід, що кінчив 5 клясів гімназії, підняли питання про мене. 16-го января караногайський народ, признавши, що в степ до їх мало хто захоче піти, постановив дати начальникові 2700 карб, на рік, помішникам по 1080 карб., писарям по 480 і 360, учителю 760, з готовими кватирями, прислугою то що. Ця звістка зворушила мене біль ше всього через те, що видко було якусь дитячу віру півдикого народа в невідомого їм начальника, котрий мусить же таки зглянутися на їх. Перебалакав ще раз з представниками народа і знов почув щире: „ходи до нас, пожалуста ходи". Одного дня я подав прохання, а через тиждень виїхав в ставку Тереклі-Мектеб, „резіденцію" колишніх караногайських „сатрапів". Не скажу, щоб степ подобався мені з першого погляду. 80 верстов безлюдної дороги в голих, прибитих зімою пісках — річ не цікава. Але далі степ почав відмінятись, і, признаюся, ніде, ніколи не бачив я такої дивної картини. Степ зазеленів, вквітчався рястом, прибрався, як молодик... Аж ось ближче й ближче якісь жовті горби, довгі золотисті смуги, де-не-де густі рослини, —ліс не ліс, хвилі не хвилі, гори не гори. Ми в'їзжаємо в піскові буруни. Це—живий пісок, шо широким шляхом по одному напрямку іде з далеких країв в незнану далечінь. Він що року ворушиться, горби переходять далі й далі, складаються до купи, щезають геть, уступаючи місце зеленій травиці, сами заростають високим бурьяном, знов оживають і ворушаться. Золотий пісок, як сніг, насипає замети, і навіть сліди заячі відбиваються скрізь мов на снігу... А тут же рядом сміється зелена трава, долина з криницями; в криницях—прегарна вода; стоїть гомоаливий очерет, розляглося блескуче озеро з табунами качок,—і знов піскові буруни. Верстов за десять до ставки буруни кончились і перед очима розляглася рівна площа, оточена десь далеко-далеко жовтими шпилями пісків. Ще кільки хвилин —і я прибув у Тереклі-Мектеб. Якою ж гарною, чистою, веселою здалася оця ставка під сяйвом сонця! Треба уявити собі маленьке місто серед безлюдних степів (бо ногайці кочують далі) з 15—20 домиків, з бульваром, лихтарями, просто на зеленій траві, котра сміливо росте біля самих дверей! Ліворуч лавою стали кватирі доктора, фершала, начальника, помішників, канцелярія і школа; праворуч —почта і ряд крамниць... Та й годі! „Присутственыя мቴста” і „гостинный дворъ”, —а „обивателі" кочують кругом на сто верстов, звертаючись у ставку тільки за своїми потребами, що до куплі або до „суда“ та „расправы". Отже тут я довідався, що язик людський—той же телеграф без дроту: уже на другий день з усіх кутків посунули старшини, кадії, судді сказати своє „кош-келди" і молити Бо га, щоб „моя нога була легенька". Тут тільки я довідався, що, через безмірну добачливість бюрократичного ладу, навіть кадії, не кажу вже про мулл, мені підвладні, і тут же на мій суд передано де кільки справ, жіночих скарг, суперечок за спадщину „для розбора по Шаріату". Признаюся, хоч в Чечні я вчив Коран, але на таке не сподівався і, не знаючи, на яку, як то кажуть, ступити, просив старшого кадія, відповідно до місцевих Адатів і Шаріата розібрати усі справи. На моє щастя, це був законний порядок, — зразу ж канцелярія написала прикази і машина пішла в ход... Я помітив одно: кадію подобалось те, що я додержав законного порядку, — а мені й поготів, бо що б я робив з оцими проханнями на арабській мові, перекладами на російську, приказами на російській і знову  —  перекладами на арабську? Отже чимала канцелярія і десяток-два письменних ногайців-виборних, як от, скарбник (казначей), письмений і маслагатний переводчики, помогли швидко оговтатися. Справді цей, забутий Богом, куток давно ждав „реформ", бо йому даровано було „укорочене" управління, як є у нас „укорочене" земство. Давно колись караногайців було прилучено до ставропольської губернії і управляли ними „пристава". Отже такий великий край, більший од де яких губерній (1.136.579 десятин) потрібував иншого управління. Виділили його з ставропольської губернії, настановили начальника, помошників, дали право народові вибірати голову, чотирьох старшин, скарбника і лишили караногайців на волю Божу! Як і треба було сподіватися, ні голова, ні старшини ніякого значіння не мали, бо яке, справді, діло придумати для їх, коли ЗО тисяч народа роскинулось на такому просторі, та ще й живуть усі окремими кібітками, переходячи з міста на місто? Кінець кінцем старшини стали десятниками у начальника, разом з 12 їх десятниками, 16 аксакалами, 19 дуванщиками. Уся оця горда, потрібна для „розисків", одержує гарну плату, бо й є за що. Дати, наприклад, повістку мирового судді караногайцю, що живе десь в степу за 100 верстов, а може уже перейшов на инше місце? Це завдання виповняють дуванщики, старшини, десятники. Але роль скарбника зведено було на нівєць. Та як же б він і справляв свої обов'язки, коли навіть підпис його треба перекладати на російську мову? Облишивши закон доручили вести діло начальникові. І от він росходував десятки тисяч, сам записував, сам повіряв і тільки иноді, мабуть для сміху, кликав 3一 4-х карнногайців, котрі ставили по арабському свої засвідчення, шо все гаразд... Пізніше караногайці збудували школу, стали на громадські гроші , учити дітей у гімназіях (останні 6 років), вийшли у їх і свої діячі, але до книг і грошей
начальники їх не допускали. Сталося те, що набралося багато „фактовъ не подлежащихъ оглашенію” і знаменитий приговор народа. що „ми, мовляв, убєділісь"... Моя „реформа", оокілки вона залежала від мене, була зовсім простісінька: виборним, добре грамотним, караногайцям я прочитав закон, поставив кожного коло свого діла, себ то, скарбника біля грошей і т. д., а головне, вияснив „факты не подлежащіе оглашенію" і передав куди треба ,ко взысканію". І що-ж? Простодушний, півдикий народ котрий наперед дав мені прибавку, так само пішов на аванси й далі. На першім же сході представники народа сказали, що вважають прибавку за дуже мизерну як що рівняти її до того добра, що я їм роблю, і що вони почувають велику дяку і свій обов'язок—не забуть цього... Признаюся, мені було важко слухати такі речі і соромно за наше хазяїнування в степах. До яких же меж дійшли наші „усмотрቴнія", коли встановлення законного порядку що до витрачання народних грошей уже викликав щиру подяку? І не тільки подяку, а й довірря, бо на тому ж сході охоче дали більше 25 тисяч на усякі культурні зачинання, дали значну допомогу грішми докторові, котрий багато добра їм робить, але тяжко бідує, дали на машину для писання і багато ще б „на радостях“ дали, коли б я не припинив цей „поток лаяній"... І знов мені стало сумно. Думалося, що охоче дали б оці люде 10—20 тисяч і на памятник Шевченкові, коли б тільки сказати їм, дали б і на український педагогичний інститут, ят давали вони раніш десятки тисяч на Красний Хрест, і тисячі карб, для роздачі наград „героям-казакам“ і нові тисячі на всякі депутації та подарунки... Давали і даватимуть, бо доходи їх справді чималі, і з громадської казни вони призначають сотні рублів пособій своїм і чужим —але ж скільки матеріалу для караногайського Гаріна!                                        
                                                                           Пилип Капельгородський.
 Ст. Тереклі-Мектеб.