
Наше недбальство.
За нами, українцями, встановилася репутація індівідуалістів, крайнехатників, зітхальників іт. и. З чиєї легкої руки пущено поголоску про цю нашу властивість національну —не сказати, а що в цій поголосці багацько правди, то про це тяжко сперечатися. Той „індівідуадізм" наш просто в вічі б'є і не бачить, не помічає його тільки той, хто взагалі нічого не хоче бачити такого, що малює нас з негативного боку, кому здається, що на нашому національному небі ні хмаринки, що воно ідеально ясне... Наш український „індівідуалізм" особливої марки. Це не той індівідуалізм, до якого колись — прийде людскість через колективізм, коли кожна особа людська так підніметься в своєму розумовому рівні, що їй тісно стане в колективі, ні, наш індівідуалізм надзвичайно шкодливий, правдиве йому назвище може‘бути скоріше малокультурність і даремне тут профаніруєтьея слово „індівідуалізм". Нерозуміння громадських завдань, ухилення од громадських обов'язків, крайній егоїзм, байдужість до того, що повинно становити альфу і омегу кожного культурного громадянина, заривання себе у приватне хатнє життя, хіба це не ознаки мадокультурности?

Перейдемо одначе до тих фактів, що спонукали нас зняти цю мову. Рівень культури того чи иншого громадянства можна оцінювати, звичайно, рівнем розвитку національних інституцій, степенем підтримування їх з боку громадянства, його відношенням до рідної справи. Як же відносяться наші громадяне до своїх національних інституцій? А ось як: наш київський український клуб, наприклад, нараховує 85 чоловік таких, що їх рада старшини мусіла викреслити з реєстру членів клубу, бо всі вони не заплатили членської вкладки за рік 1910-й. Це число становить більш ніж одну чверть (25.5 проц.) загального числа членів клубу!.. Ще гірше справа стоїть по де-яких „Просвітах". Ось, наприклад, читаємо в часописях про чернігівську „Просвіту". Тут 434 члени заплатили в 1910 році членських вкладок всього тільки... 73 рублі, тоб то кожний з них виплатив ні більше йне менше як по... 16.8 коп. А боргу за ними нараховується 1600 рублів... Чи це ж не осудовисько?! Чи це ж не свідчить про наш своєрідний „іидівідуалізм", про наше, власне, крайнехатництво, байдужість до свого національного життя? Ми нарікаємо на урядові утиски, на перешкоди всякі, що ставляться нам на шляху до вільного національного розвитку. Але ж що важили б для нас оті перешкоди, коли б ми сами були більш активними, більш свідомими своїх обов'язків громадських, коли б ми уважніш ставились до нашого колективного національного життя і більше почували себе громадянами, більше одривали од власного хатнього шматка на користь громадського життя —на наші рідні справи!.. Нам здається, що не стільки того лиха й небезпеки в усяких заборонах та перешкодах, скільки в нас самих —в нашій інертности, байдужости та антигромадськости. Коли ж ми позбудемось оцих хиб?!. Гр. Сьогобочний.
