Галичина.
Похід на українську газету. В останньому числі галицького „Діла“ знаходимо таку цікаву скаргу до громадянства українського: „Вже от більше тиждня кожне число „Діла“ регулярно конфіскується, не зважаючи на те, що ні тон ні зміст нашої газети в цім часі не був ні трохи остріший, ніж раніше, коли ц. к. прокураторія не вважала за річ законну і можливу кожне число конфіскувати.
На десять останніх чисел „Діла“ — вісім сконфіскованих! З того —сім чисел одно за одним.
Скваліфікувати значіння цеї маси конфіскат і пошукати таємних причин цього прийдеться у иншім місці.
Тут зазначаємо тільки статистику, а рівночасно звертаємо увагу нашої суспільности на цей не безінтересаий факт, що — львівський ц. к. суд карний не тільки з правила, автоматично затвержуе всі конфіскати, але навіть на стільки собі праці не завдає, щоби у присланім до поміщення (під загрозою кари!) засуді подати бодай числа параграфів карного закона, котрі — очевидно на погляд того суду —акт конфіскати мотивують.
Є друкований формуляр, підпишеться президент суду і —causa finita: без числа параграфу — обійдеться.
Для дбайливосте і безсторонносте цього суду—малюнок цінний і характерний.