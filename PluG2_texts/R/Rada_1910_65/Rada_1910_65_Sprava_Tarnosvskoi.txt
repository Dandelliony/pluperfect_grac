На ранковому засіданні суду 18 марта дуже гарне вражіння зробило на всіх підсудніх посвідчення Табурно. Він знав Прилукова ще як йому було одинадцять літ. Завжди у всьому він довірявся Прилукову, в нього без усяких росписок переховувалися чужі акції на пів мнлійона карбованців. Йому доручалися величезні іски на 200 тисяч, на милійон карбованців і він ніколи не підводив своїх клієнтів і був завжди добросовістним і акуратним адвокатом…
Одного разу був такий випадок: мало знайомі йому люде, сподіваючись трусу, віддали Прилукову на переховування велику суму грошей, знаючи, що у нього, як у людини, яка тримається „правих” політичних переконаннів, не може бути трусу. Таке велике довірря було до Прилукова. 
Не тільки у своїх адвокатських справах Прилуков був дуже гарною людиною, але і в своїй семьї. Він кохав свою жінку, дітей і піклувався про них.
Далі дають посвідчення Ткаченко та Охрименко. Вони дуже хвалять Тарновську. 
Підчас посвідчення Ткаченка виникає непорозуміння. Ткаченко заявляє, шо Прилуков часто брав гроші у Тарновської. В Москві він завжди в неї обідав і часто ночував у її кватирі.
Але потім Ткаченко почав пояснювати, що обідав завжди Прилуков у Тарновської через те, що харчувався в неї за плату, а як що йому й доводилося коли заночувати у Тарновської, то це траплялося через те, що він був її адвокатом і йому иноді треба було сидіти за справами до пізна. Про те, чи жила Тарновська з Прилуковим вони говорять, що нічого не помічали. 
Адвокати Прилукова стараються доказати, що на підставі цих посвідченнів можна прийти до певного висновку, що в Москві Тарновська жила з Прилуковим. Тарновська дає багато гюясненнів і їх заносять у протокол. 
Присутні співчувають Прилукову. 
Посвідчення за останні дні багато зробили на користь Прилукову. 
Тарновська говорить, що в Москві вона жила на власні гроші, а справи Прилукова погіршали після революційного руху в 1905 році, та після єврейського погрому в Москві. 
Прилуков на це заявляє, що ніякого єврейського погрому в Москві не було. 
Допит свідків має закінчитися 19 марта. Потім буде закрите засідання, а після нього будуть давати посвідчення експерти.

