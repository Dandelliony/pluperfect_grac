(Од власних кореспондентів). 
СМІЛА, черкаського повіту (на Київщині). Педагог. Торік в осени в міську хлопячу гімназію було призначено за вчителя малювання д. К, що де який час перед цим був економом в одній з економій гр. Бобринського і попав у педагоги тілько дякуючи „своїм людцям". З учнями він поводився недобре і ставив майже всім малі бали. 
Коли його запитав де-хто з учнів, що буде тим, хто мав малі бали, то він відповів, що всіх їх буде зоставлено на другий рік, а хто з них хоче, щоб їх було переведено таки в цьому році, то нехай беруть у нього „уроки рисованія на дому". Учні це все росказали своїм батькам і ті, розуміється, згодилися посилати своїх дітей до нього додому. Плату д. К. за „уроки на дому" призначив нічогеньку—25—З0 руб. з учня. Так би воно собі може б і до цього часу було шито-крито—„по сімейному". Батьки б платили, а д. Калита одержував грошики, та лихо—про це довідався де-хто з членів „Смілянського учебно-просвітного товариства", а гімназія утримується коштами та заходами цього товариства. Про це було повідомлено діректора гімназії. Було зроблено слідство, котре підтвердило, що це все було так і д. К. негайно скинуто з посади.
АНДРІЇВСЬКА ВОЛОСТЬ, гадяцького повіту (на Полтавщині). З пьяних в чей . Цими днями в слободі Яганівці, андріївської волості, трапилась така пригода. Заможненький селянин Йовмен Василець зайшов до свого приятеля—учителя місцевої церковно-парафіяльної школи, д. N. щоб вкупі з ним випити по чарці горілки на похмілля. Послали за горілкою та закускою, а тим часом в школу нагодилось ще кілька селян—зібралась „кумпанія невеличка, але чесна". Всі заходились піячить. А як добре всі підпили, то зачали, борюкатися, а далі хтось згадав, що в учителя є ятеряна колиска „гамак”. Мерщій добули цю колиску, почепили до клуні та до берестка на подвір'ї, ліг у неї Василець і згадав иншим колихать його з такою умовою, що коли його товариші викинуть з колиски, то за це він ставить їм своєї півтори кварти горілки, як же не викинуть—товариство так саме задовольняє його. На цю умову пристали учитель та Степан Олексієнко. Один з них став у головах, а другий у ногах у Васильця, розгойдали гамака та так гепнули Васильця об землю, що він тут-же й Богові душу віддав.
С. ВАРВАРІВКА, олександрійського повіту (на Херсонщині). На початку 1910 року членів в нашому кредитовому товаристві було 222 чоловіка; основного капиталу 2.065 карб.; з них 2.000 карб, позичено з державного банку, а 65 карб, з добровільних вкладок по 1 карб.; запасного капит. 4 карб. 60 коп.; вклад в 694 карб. 77 коп. Позичок видано 2.817 карб. 35 коп. 76 особам. Чистого прибутку за 1909 рік було 111 карб. 95 коп. У цьому році число членів в товаристві зросло до 300 чолов. Вкладок з 1 января до 1 марта поступило 1.860 карб. На зборах товариства ухвалено поклопотатись про те, щоб позичити з державного банку ще 2.000 карб. Наше т—во дбає і про господарські справи. За допомогою повітового земства воно придбало „Трієра" для очищенія зерна і 5 рядових сіялок. Цей реманент видано земством як позичку по 2 відсотки на 2 роки. „Трієра" товариство зоставило для собе й видав за невелику плату всім охочим, а сіялки продано з прибутком. 
Є думка придбати ще букарів, жаток, то-що. 
Варварівська громада має думку вкласти свій капитал—8.220 карб.—в наше товариство. Що ж до процентів з цього капиталу, то вони мають піти на освіту тих дітей, що виявлять найбільше хисту до науки.

