— Велика розтрата. В Александро-Невській лаврі викрито недавно розтрату аж на 70.000 карбованців. Намістник лаври, архимандрит Феофан, в зв'язку з цим звернув увагу на погане порядкування справами по всіх інституціях лаври. Надто погано поставлено справу в конторі на цвинтарі, якою завідував архимандрит Амвросій. Митрополит Антоній вимагає, щоб архимандрита Амвросія скинули з його посади і приказав скликати собор лаври, щоб порадитись про скрутне становище. Собор підтвердив факт недостачі грошей. Рішено архимандрита Амвросія перевести на низчу посаду—призначити помішником бібліотекаря лаври. Постановлено чомусь-то пождати з ревизією наших інституцій лаври. Деякі члени собора, а тако ж инші духовні особи в лаврі не згодні з постановами собору. Цими днями з цього приводу збіратиметься нарада у митрополита Антонія. Можливо, що питання про ревизію інституції лаври буде перерішено.
— Скарга на губернатора. „Рус. Сл.“ з Вятки пишуть, що справа про оштрафування в свій час вятським губернатором семи редакторів газети „Вятская Рѣчь“ закінчиться аж в сенаті Цими днями один з редакторів „Вятськой Рѣчи", статський совітник Подарін, подав в сенат скаргу на діяльність вятського губернатора, камергера Царського Двору Камишанського. Подарін зазначає те, що його в числі 7 редакторів „Вят. Рѣчи”, 8-го декабря було оштрафовано на 500 карб., а за невиплату грошей посажено під арешт. Покарали його за число газети, якої він не підписував і у редактуванні якою ніякої участи не брав. Д. Подарін просить сенат визнати діяльність вятського губернатора д. Камишанського „неправильною і необачною” , і на підставі цього стребувать з губернатора Камишанського збитки, які Подарін потерпів од арешту та судові трати по цій справі. В сенаті скаргу д. Подаріна оборонятиме член Державної Думи адвокат Герасімов. 

— Сельські легенди і настрої. „Рѣчь” докладно оповідає, якими настріями та легендами живе селянство по селах казанської губернії. Так, по губернії ходить чутка, що 19 февраля мав бути якийсь „маніфест” . Люде вперто чекали й ще чекають цього „маніфесту”. А в одному селі селянин Г—н аж збожеволів, чекаючи цього „маніфесту”. Він все ждав, що прочитають його 19 февраля. Коли ж цього не сталося, то він почав ходити по селу і всіх і кожного роспитуватися про „чудо”. В церкві заходив до батюшки у вівтарь і там просив його скоріше прочитати „маніфест”. Взагалі, каже газета, в селі сила всяких легенд. Село не навчилося ще вірити в свої власні сили та в свій розум. Воно все жде якогось „чуда”, вперто говорить про „библейські рокові листи”, про „грамоти за семи печатями”, про „маніфести”. Недавно, напр., пройшла чутка, що в село Болгари, спаського повіту (там єсть руїни старої столиці болгарського царства на Камі), весною приїде турецький султан з 40 тисячами турок, „ніби то на прощу, а справді для заведення таких нових порядків, які турки завели в себе, себто констітуцію” і т. и. Ходить по селах чутка, що десь там і там ходять люде і відбірають од всіх селян підписку: „чи за селян стоїть, чи за панів, чи за уряд”? Ця дурна чутка стрівожила не мало легкодухих голов. Вони все міркують, що робить, що сказать, „чи за народ, чи за уряд”. І так гаряче, міркують вони,—і так боляче. Краще сховатися куди небудь на цей час, втікти. Звідкіля беруться такі чутки—невідомо. Але село ловить їх, розвиває і ширить, передаючи з уст в уста. („Рѣчь”).

— “Обрахунок” депутата П. В. Сінадіно. В Кишіньові губернатор припинив виконання всього міського обрахунку видатків, який складено зовсім неправдиво. Складав його депутат Думи Сінадіно, коли був ще головою в Кишіньові. Обрахунок підстроїв він так, що ніяких недостач не було. Для цього він прибутки побільшив, видатки поменшив, а деякі обовязкові видатки зовсім в обрахунок не внесено. З цього приводу чекають величезного скандалу. (“Р. Сл.”).

— Адміністрація і театр. В Архангельску між поліцеймейстером та місцевим театром йде вперта боротьба. Поліцеймейстер увесь час чинить утиски труппі, а труппа вперто стоїть на своєму. Зайшло у них про те, що поліцеймейстер хотів, щоб труппа дала дарові білети для віце-губернатора та сищиків. Труппа не хотіла дати. Тоді поліцеймейстер почав забороняти пієси до вистави, брав їх для прочитання і тримав по скілька днів, через що пьєси не могли піти. Труппа звернулася до губернатора за поясненням чи, повинна давати вона дарові місця для сищиків та віце-губернатора. Губернатор поясняв, що не повинна. Але після цього пояснення поліцеймейстер ще гірше став чіплятися до труппи. Нарешті дійшов до того, що притяг до відповідальности артиста, котрий перехрестився на сцені під час виконання з „мініатюри” Чехова „Хирургія” ролі дяка. Але мировий суддя не найшов в тому нічого злочинного і виправдав артиста. (“Р.”)

—  Московські „купці". Двинські купці, що виписали з Москви сукно, аксамит та хутра, одержали замісць товару сіно, каміння та залізо. Коробки були цілі. Шахрайство викрили тільки після того, як одчинили коробки з товаром. Двинські куцці мають великі втрати, бо залізниця не відповідає за ті грузи, що переглянуті не на станції. (Р. Сл.)

— Дружна пара. На станції „Лапи" північно-західньої залізниці працює цікава пара вчителів. Він, д. Павлов—в залізничій школі; вона —д-ка Покотіло—в жіночій школі. Хоч вони не родичі, але незвичайна єдність в їх вчинках і відношенню до школярів помічається. Так, для нього призвіщ і імен в учнів не істнує. Кождий школяр для нього: „скотина”, „осел“, „дубина”, „морда", „малпа“ або навіть „шпала залізнича". І вже так і знають школярі: коли пан Павлов кричить: „Гей, ти, морда!”—то повинен встать учень Іванов; „послухай ти, „шпала залізнича”—встає учень Степанов і т. и. Для вчительки теж не істнує призвіщ і імен в учениць, бсть тільки „убоїще*, „ідіотка" „форменна ідіотка" і т. д. І знов таки, коли Покотило вигукує: „Послухай ти, формений ідіотка!— встати повинна учениця Сидорова і т. и. Крім цих призвіщ ця дружна пара любить ще і прикладати рук до учнів. Він сістематично б'є учнів „колбасою", себ-то куском резини. Вона—пускає в діло свої власні пальці, після котрих лишаються великі синяки на руках учениць. Гарна пара працює на „педагогичній" ниві, нічого сказати, додає газета. „Л Л.“.


