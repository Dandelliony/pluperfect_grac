Момент атрофії.—Наша-не-своя школа.—Гріх проти „Духа свята". Перший могильщик.—„Плетеніе словес" з примусу та „умозрительныя спекуляціи". — Абстрактний народ з занадто типовими рисами.—„Воть народь"!--Фиктивна одноманітність,— Здорове зерно під купою мотлоху.—Фантасти з другого боку.—Український бурлака і Некрасовський мужик.—Одірваність од життя.—„Нѣть ничего"...—Спасенна формула.
„Воть вь этоть моменть атрофіи политико-соціальныхь стремленій у такь называемихь „украинофиловь" успѣло подрости то поколѣніе „южань", которое увлечено было вь такь называемую „русскую соціально-революціонную партію", благодаря столько же неполнотѣ образованія, вннесеннаго изь оффиціальнныхь школь, и собственнымь недосмотрамь, сколько и недостаточной яркости политико-соціальной стороны вь знамена украинскихь народолюбцевь". Ці слова належать не якому-небудь сучасному „хулителю" старовини, а діячеві тих же часів, який проте зміг стати по-над ними. Це Драгоманов так закінчив свою передмову до „Письма Костомарова кь издателю „Колокола", зазначивши дві категорії причин, через які підупало було українство. „На „недостаточной яркости" политико-соціальной стороны вь знамени украинскихь народолюбцевь“ я вже спинився на попередніх сторінках. Тепер пора обернутись і до другої категорії причин, що зав'язували фатальний вузол „страннаго состязанія" на Україні. 

Правда, про „неполноту образованія, выннесеннаго изь оффиціальныхь школь" немає й потреби довго розводитись. Річ сама собою ясна, як божий день, і коментарії в багато не потребує. Кожному відомо, що обрусительна школа на Вкраїні навмисне, „сь обдуманнымь напередь намѣреніемь , нехтувала всі сторони життя, які могли серед молоді збудити питання—„хто ми, чиї сини, яких батьків?" І коли ті питання, наперекір шкільним впливам, таки виникали, школа всіми силами, не неребіраючи в засобах, боролася з ними, виїдаючи душу живу цілої низки молодих поколіннів на Україні. І хоча така школа сама проти себе викликала і зненависть, обурення та протест, але це тільки на загальний її уклад припадало, в при сипанні ж національних інтересів та цікавости до свого народу й його життя вона свого досягала повною мірою. В тому, що так туго затягнувся на тілі українського народу фатальний вузол національного лихоліття, школі належить величезна—хто зна тільки, чи почесна—роля. Рік за роком наша-не-своя школа випускала й випускає в життя молодих людей, не то не давши їм ніяких відомостей про рідну сторону, а ще отруївши їх очевидною неправдою, свідомим перекручуванням і фактів з минулого, і подій сучасного. Централістичний дух, що панував і панує в школі, так міцно в'їдався в отроєні душі, що був мабуть чи не єдиним певним здобутком офиціяльної освіти, остаючись навіть тоді, коли всі инші геть пропадали під напором критичної думки. І коли російська школа взагалі може похвастати тільки тим, що виховувала або „чоловѣковь, вь футлярѣ"—майбутніх чиновників, або протестантів, то та ж сама школа на Україні далеко більшого лиха накоїла, прищепивши милійонам інтелігентних людей нехтування до інтересів свого народа та його національного, а разом і культурного та політичного відродження. Гріх цей до віку на шкільній системі лежатиме й прощений не буде, як той євангельський гріх проти „духа свята". Школі належить почин у тому духовому відчуженні, що настало у нас між народними масами та чужою йому національно інтелігенцією. Школа у нас була тим заступом, що прокопав глибоку безодню між народнім життям і життям освічених шарів людности. Вона ставала за першого могильщика, що кидала свою важку грудку землі на забиту офиціяльними заходами домовину живцем похованого українського народу.
І те, що починала школа, доводило до краю життя. За першим могильщиком безліч їх ставало на ту ж таки роботу,— одні свідомо, инші ж з незнавки та з нетямучости. І тут найбільшу вагу мали вже загальні обставини громадського життя в Росії. 

Через відомі всім умови політичного життя, громадський рух мусів раз-у-раз од практичних питаннів сходити в сферу абстрактного теоретизування. Витворилась навіть спеціяльно-російська манера абстрактною, „езопівською", мовляв, мовою говорити про конкретні, насущні речі, бо инак і зовсім невільно було говорити. І що конкретніша, насущніша річ, то більше повинен був письменник завивати її в папірці того, що в старовину звалось у нас „плетеніемь словесь",— правда, тепер уже з примусу, а не для краси практикованим. Це почасти сприяло розвиткові теоретичної думки, розсувало її в шир і в глиб, даючи їй силу певного розмаху та широту конструкції. Але, з другого боку, ті ж самі обставини накладали й пов'язку на очі і привчали дуже прості иноді речі розглядати методом того философа, що глибокодумно міркує на тему „веревка—вервіе простое”. З таким прищепленим і школою, й обставинами громадського життя нахилом до теоретизування та абстракцій інтелігенція на Україні просто не могла увійти в суть українського життя і прищепити себе до місцевого українського ґрунту. Занадто він був конкретний для „умозрительних спекуляцій”, шляхом яких звикла ходити інтелігентська думка, і інтелігенція наша дивилась не на свій народ, а поверх його, в туманну далечінь. Замісць місцевого конкретного люду, що жив, працював і мучився в конкретних же таки й обставинах свого каторжного життя, перед інтелігенцією виступав абстрактний народ, але—дивна річ—з типовими рисами великоросійського мужика. Про це вже попереду подбала школа з її наукою цро „единий русскій народь”, а потім свого додавала вже й централістична традиція, що гірш, як огню, сахалась усяких місцевих одмін. І от розуміння абстрактного народу на великоросійський копил, і тільки такого народу, прикладалося всюду — „оть финскихь хладныхь скаль до пламенной Колхиды". Витворилась нова, надзвичайно шкодлива фикція — одного єдиного народу, на всіх просторах ⅙  частини землі однакового. Теоретично інтелігенція, певна річ, знала, що тут живе народів „престрашенна мішанина", знала перелічити й того, мовляв, „инородця”, якого й статистика показувала більше, ніж „коронного населенія"; знала вона де-що й про Україну. Але знання це не великого важило; не багато ріжнилося од такого напр. оповідання бувалого артільщика у одного молодого російського письменника.

— А воть тамь, чуть подальше... тамь хохлы идуть. Ну, и смѣшные, ну и чудные не приведи, прямо, БогьІ—”Хиба-жь-це“ да „хиба-жь-якь“, — все у нихь „хиба”... Шибку за гривенникь вставишь, — по нашему стекло, по ихнему „шибка",—вѣдь воть чудно. Какь говорить зачнуть,—ничего непонятно... Вставишь эту самую шибку,— пустяки, гривенникь цѣна, — нѣть, она тебѣ, хохлушка эта, хозяйка—„маты" по-ихнему, — тащить это самое, тебѣ сала кусокь... Ну, огромадный, — на себѣ волокеть: — „На, рідний"... Возьмешь это,—ажь досада:—„Расточительница ты, скажешь, дома свово". А она-то не понимаеть,—думаеть, спасибо сказаль:—„Кушай, рідненькій, кушай". 

— Воть дура! — искренно вставляеть артель…
— А хохлы сами тоже... Петро тамь какой-нибудь... (У нихь все на „о“ ударяють: Петро, Ивано). Возьметь кнуть,—а они „батігь“ зовуть, — батігь этеть самый возьметь, да дѣнегь семь цілковихь, и идеть на ярманку кіня покупать... Краюшку хлѣба жуеть,— ходить.. „Скики цей кінь стоить?"— Сто рублей. — „Оттожь хиба сказилси!" Подался дальше, и все краюшку жуеть, „а цей кінь скики?“—Двісти рублей! —„Сказилси!..“ А у него всего-то ихь и есть семь цілковыхь. Цѣльний день ходить. Тоть сто, тоть двѣсти, а онь все ходить: хиба сказились... Безь цыгана вь жисть ничего не купить—воть народь простой. Цыгань ихь вь день человѣкь двадцать обдурить: побожится, покрестится. — Эхь, птица-не-лошица,— море перескочить, — хвоста не замочить, — бери; готово дѣло, винимай гроши... Простой народь, страсть! Наши спротивь его куда-а!.. Поговори ему еще о чемь хорошемь, онь тебі не только... онь тебѣ четверть овса насиплеть, не то что сала... Воть народь! (С. Сергѣевь-Ценскій.—”Печаль полей").

Оте нещасне сало, вишневі садочки, „край, гдѣ все обильемь дышеть”, де „валятся сами вь роть галушки”, та ще „молодицы-молодушки“— от і все, чим, з лехкої руки корифеїв російського письменства, одрізняється Україна од Великоросії в уяві середнього інтелігента, що живе навіть на Вкраїні. Не диво, що хоча б і серйозні люде, але з таким багатим запасом відомостей про инородців, всюду йшли до народу з однаковими методами праці, з однією мовою, з одними формами, не привподобляючи себе до місцевих національних обставин і форм, не шукаючи в них ґрунту для своєї праці. Ми знаємо, що було наслідком такої фикції, яка породила нехтування до народніх форм: „наука, искусство, просвѣщеніе, цивилизація, — кажучи перефразованими трохи словами Михайловського, — идуть сами себѣ, народь—самь по себѣ, не оплодотворяя другь друга". Мало того—між ними виникло „странное состязаніе", і фатальний вузол все дужче затягався... 

Українофильство, з його безпосереднім інтересом до конкретного народу і справжнього народнього життя, було у нас по суті протестом проти цього надмірного абстрагування та шляхом до оплодотворення народнього життя культурними здобутками і навпаки,—і в цьому була його велика правда і зерно до невпинного розвитку годяще. Але свою правду одягло воно або в архаїчні або в позверхово-декоративні форми, що затемняли перед людьми його правдиву суть; своє плодюще зерно воно закидало купою непотрібного мотлоху і зерно те не здужало проклюнутись крізь його. Через те наше українофільство не тільки не зробилось корективом до загального руху на Україні, а й само ледве животіло; не тільки не притягало до себе людей, а навіть одпихало їх. Люде, непричетні до українофильства, дивились на його заступників, як на гарних, правда, проте чудаковатих трохи людей, фантастів і романтиків, що вітають у „призрачномь мірѣ” минулого, од якого високі могили тільки й остались тепер на світі, — то-б-то, сама гарна романтика, більш нічого. Коли ми пригадаємо, що дія діється в часи, одмітні як-раз своїм суворим та невблаганим аскетизмом у справах естетики, то до краю зрозуміємо, що ці люде й не могли иншого зробити, як те, що зробили. Не доколупавшись прикиданого зверху зерна правди, залишили вони тих гарних людей вітати в „призрачномь”, здавалось їм, світі і пішли на своє „живе діло", поблажливо посміюючись із непоправних романтиків та фантастів необачних. І не помічали ці осудливі критики, що й сами вони були далеко більшими фантастами, тільки з другого боку, продуктом штучно витвореної однаково й їм ворожою силою атмосфери,— продуктом, який ще менше мав коріння в рідній землі. У д. Короленка в „Слѣпомь музикантѣ" знаходимо теплу подяку „мужику-дударю“, що навчив сліпого панича розуміти голос народньої творчости, і як знаємо, сліпий музика в своїй сфері дійсне пішов стежкою, що колись була запровадила його на стайню до Іохима. Але це—виняток: в дійсності було зовсім инакше. Конкретний мужик український, джерело всякої творчости на нашій землі, не тільки не діждавсь собі подяки, а й зовсім зник з горизонтів зденаціоналізованої інтелігенції на Україні перед трафареткою загально-російського, власне ве ликоросійського, мужика. І от ми бачимо, що чимсь надмірно книжним, надзвичайно штучним і через те просто фантастичним одгонило від самих народолюбних заходів тієї інтелігенції.

Вернемось знов за-для ілюстрації до споминів д. Короленка. Гурт гімназистів з тим самим учителем Авдієвим, що збудив був на якийсь час українські почування у героя споминів, співає популярну пісню про бурлаку: 

Бурлак робить, заробляє, 
А хазяїн п'є, гуляє. 

На питання Авдіева —чи подобається пісня, запитаний відповідає, що більш од усіх сподобалась. „На вопрос—почему больше всѣхь, я,— оповідає автор — нѣсколько замялся. Потому что... напоминаеть Некрасова“, — нарешті сформулував хлопець своє вражіння (стор. 389). Страшенно характерна оця відповідь, а надто, як додати, що трохи згодом, через кілька сторінок, сам же д. Короленко завважає, що Некрасовського мужика він і в вічі ще тоді не бачив і сам почував, „что вь сущности сходства нѣть, а между тѣмь мой отзывь все-таки выражаль что-то дѣйствительное” (стор. 389).

І справді — виявляв... 

Він виявляв одірааність од живого життя та його безпосередніх жіннів; він виявляв книжність та абстрактність думки, залежність од традиційних поглядів, що близьке поясняли далеким, що до свого підходили конче чужими манівцями,—лекшої дороги не знали. Бурлаку, схожого на того, що в пісні співається, напевне, безліч разів бачив коло себе хлопець; Некрасовського ж мужика він ніколи на своєму віку не стрівав і сам це добре знає,—і от же перший знайшов стежку до його серця тільки через те, що „напоминаеть Некрасова“!.. Щоб захопитись, на Волині живучи, чудовою українською піснею на загально-людську, стару як світ тему про наймита і хазяїна тільки по аналогії з великоросійським мужиком—чи може ж бути більша ознака одірваности від життя, чи можна гірше показати наслідки „страннаго состязанія” між народнім життям та культурними впливами, яке було і, на жаль, не перестало на Україні!.. Свіжа людина, що наших обставин не знає, певне й ладу не добере тут ніякого. Та й сам автор, хоч може не зовсім свідомо, почуває тут щось непевне і через те мабуть і висловився так обе режно —„что вь сущности сходства нѣть, а между тѣмь» мой отзывь все-таки выражаль что-то дѣйствительное“. І принаймні хоч один раз, а цілком ясно став був і перед д. Короленком корінь і наслідки чудної боротьби тієї між стайнею та панськими горницями, між сопілкою та п'яніно. 

Ось автор, ще дитиною, в панському хуторі на селі. Панський двір живе своїм звичайним життям: гості, розмови, музика, паничі і панночки, танці,—оте порожне істнування, що було характерною познакою життя по старопанських дворищах. І поруч—зовсім инший світ. „А гдѣ-то тамь, за предѣлами усадьбы,— додає д. Короленко,—идеть своя трудовая жизнь, невѣдомая и чуждая... Оть нея вѣеть вь наши заколдованные предѣлы отчужденностью, презрѣніемь, враждой.. И нпть ничего, чтобы связапо жизнь воображенія, мечты, порывы сь этой суровой, но дпйствительной жизнью труда и терппнія “ (стор. 336). Нема, нічого нема, опріч ворожнечі й боротьби... 

Чимсь страшним віє від цих слів, коли в них гаразд вдуматися, коли уявити собі картину того життя поруч двох ворожих таборів, з яких перший навіть симпатизує, коли хочете, другому. Нема, анічогісенько нема спільного... Бо не кажучи вже про соціяльні перетики, хутір навіть національно, навіть культурно відмежувався від села і, беручи все з його, нічого назад не повертав. Чуткий художник, д. Короленко, аналізуючи тепер свої дитячі вражіння, правдиво зазначив і переказав факт. Не було зв'язку між життям „воображенія, мечты, порыва" і життям „труда и терпѣнія"—це правда. Але автор з цього факту не зробив єдино можливих висновків і через те фатального вузла не розв'язав. Зв'язати два ворожі табори міг тільки такий громадський рух, що зміст своїх націй та змаганнів черпав би з загально-людських джерел, але прикладав би його в національних формах до рідного ґрунту, з ними підходив би до життя „праці й терпіння", —той рух, що від сопілки взяв би мелодію, але вигравав би її на новіших і краще зроблених струментах. В своїй сфері, в сфері згуків, „Сліпий Музика" Короленків зовсім добре розв'язав це питання і разом з тим і фатальний вузол свого істнування на українській землі. Він узяв „формы народной музыки, которыя звучали постоянно вь его душѣ, которыми говорила этой душѣ родная природа" (стор. 121), і тими формами на вселюдному концерті „побѣждаль души этой толпи глубиной и ужасом жизненной правды (стор. 197). Це він міг зробити тільки через те, що розумом і серцем приняв науку свого дядька, свідомого протестанта, що не хлопські це пісні: „это пѣсни сильнаго, вольнаго народа" (стор. 54). На жаль, знов кажу, сліпий музика був великим раритетом на Україні. Більшість, а надто в сфері письменства й громадської діяльности, не тільки не розв’язувала вузла, а тільки дужче його затягала, або—в кращому разі—ростинала механично. 

Розв’язати фатальний вузол могло тільки широке українство, що єднало б національні форми з світовим змістом. Українофильство, як ми бачили, не могло тут допомогти, бо само обмежило себе в змісті, спинившись на пережитих стадіях народнього життя і не вспівшись за новими вимогами часу; ще менше могло допомогти тут російство, бо воно задля абстрактів і зовсім таки кидало конкретний народ на роздоріжжі, дивлячись на життя крізь окуляри чужого народові письменства, пробуючи на місце дійсности доставити книжні будування. Тим часом вже в середині 70-х років, вийшовши з-під ферули українофильської практики, Драгоманов окреслив спасенну формулу, якою тільки й можна охопити сферу „страннаго состязанія" і пригасити боротьбу та ворожнечу між культурою і працею, між поривами й терпінням—або хоч витворити спільну, на обидва боки зрозумілу, мову. Формулою цією було — “космополітизм в цілях, націоналізм в засобах", бо тільки „стоючи ногами й з серцем на нашій Україні,— писав Драгоманов—ми будемо держати свої голови в Європі" („Громада", IV, стор. 196). На цій формулі засновано новітній український рух з його замірами пересадити всі кращі здобутки загально-людського духу на рідний ґрунт, надавши їм щиро-національну форму. І що ширше захоплюватиме цей рух, з одного боку, загальнолюдську сферу і що глибше вбіратиме в себе її здобутки і вкладатиме в рідний український ґрунт, то міцніший і сам він буде, і більше користи народові дасть. Я вже не казатиму, що тільки він один і може щасливо розв'язати фатальний вузол усяких націоналізмів, що на лихо нам сліпа доля історична вив'язала на нашій-не-своїй землі... Сергій Єфремов.





