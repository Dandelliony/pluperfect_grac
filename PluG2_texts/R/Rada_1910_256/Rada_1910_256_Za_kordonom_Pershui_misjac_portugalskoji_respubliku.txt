Лісабонський кореспондент газети „Frankf. Zeitung” пише в своїй газеті про стан справ в Португалії за минулий місяць з дня оповіщення республіки в Португалії.
Тимчасовий уряд видає накази на грунті республіканської програми, або засилаючись на старі закони часів Помбаля і Агвіарз.
Вже опубліковано наказ про розвід, готуються декрети про вибори до кортесів і реформу адміністративних інституцій.
Дехто в Португалії не хвалить праці нового уряду, обвинувачуючи його за те, що він сам скрізь порядкує, не допускаючи до державної праці ширших кол громадянства.
Дехто вимагає, щоб скоріше було скликано кортеси. Але це тепер неможливо, бо треба виготувати нову виборчу систему.
В числі не задоволених республіканським урядом єсть багато темноти, яка гадала, що як буде республіка, то не треба буде вже працювати, платити податів і т. инше.
Само собою, що і колишні чиновники, які брали великі пенсії за короля і нічого не робили тоді, тепер гвалтують на республіку.
Нових чесних чиновників теж дуже трудно найти одразу новому урядові. Але, на думку кореспондента, працьовитість і енергія нового уряду допоможе йому уладнати все гаразд, як слід.