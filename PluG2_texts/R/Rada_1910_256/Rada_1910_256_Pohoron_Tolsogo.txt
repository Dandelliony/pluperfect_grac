КОЗЛОВА ЗАСІКА. Поховано Толстого в Ясній Поляні, в паркові, на тому місці, де він ще маленьким закопав в землю паличку з написом; „треба жить по правді”. На похорон з'їхалось де кілька тисяч інтелігенції. Труну перенесено з дому до могили під тисячоголосий спів вічної нам'яти. Труну поставили біля могили, і всі, як один, стали на коліна і заспівали вічну пам'ять. Багато людей плакало. От застукала мерзла земля об віко труни, загорнули могилу, і знову натовп став на коліна, знов проспівано вічну пам'ять. Співають старі й молоді. Всі без шапок. 
Перед тим, як закопувати труну, хтось дужим голосом з натовпу: „Великий Лев вмер, нехай живе його дух і здійсниться його ідеал". Пристави заметушились, але говорить більш ніхто не збірався. 
БОРИСПОЛЬ (полт. губ.). Гурток єврейської молоді послав у Ясну Поляну О. Л. Толстій таку телеграму. „Сумуємо по великій втраті людскости”. ( Власн . кор.). 
