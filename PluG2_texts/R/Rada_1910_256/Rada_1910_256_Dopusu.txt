(Од власн. кореспондентів).
М-ко СРАТОВО, липовецького повіту (на Київщині). „ Черта оспдлости”. Уманська гілка південно-західної залізниці пробігає повз м-ко Оратово через „урочище" „Три коршми”. Тут стоїть станція. Само назвисько місцевости „Три коршми" показує, що тут з давніх-давен стояли заїзжалі двори і шинки, в яких хазяїнами були, звичайно, євреї. Коли ж поставлено станцію — євреї в великому числі почали тут отаборюватись. Здебільшого це крамарі, промисловці, ремісники, прикащики, комісіонери і мельники з околишніх 4-х сахарень і 2-х парових млинів. Одначе, зважаючи на те, що місцевість „Три коршми" належить приватній особі—поміщикові Мих. Вороновичеві—і в межі м. Оратова не вписана, через що й євреї не мають права тут жить, поліція останніми часами почала їх виселять. Прикре становище примусило євреїв зібратись на раду, на якій вони обрали
депутацію і вирядили в Одесу до поміщика Вороновича з проханням зарадить їхньому лихові. Ого-ж поміщик, вислухавши депутацію, почав клопотатись, щоб з присілка біля станції Оратово — зробили містечко з правом жить в ньому євреям. 
