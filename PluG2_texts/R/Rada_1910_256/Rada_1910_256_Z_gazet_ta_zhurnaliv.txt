3 приводу оргії, піднятої в правій пресі всякими Бобринськими та Філевичами „Dsiennik Petersburski” робить такі слушні закиди на адресу наших „радтелей”. „Граф Бобринський разом з „Нов.
Врем.“ вважають українців за зрадників, ренегатів, потурченців та яничарів і страшенно тішаться з приводу замкнення „Просвіт” на Україні, а про те в той же час бідкаються з приводу утисків галицької української преси, котру, в супереч правді, називають вони „російською” („русской“). Взагалі жонґлірування терміном „русскій” одного разу в значінні „російський”, а другого разу „русинський" (чи „український”), є звичайний засіб, що практикується в російській пресі для баламучення громадянства, котре дуже слабо орієнтується в галицьких стосунках.
Ясновельможний пане графе, шановний пане професоре і вся чесна кумпанія з “Нов.
Врем.“ та „Світомъ”! В Галичині живе три милійони українців. Мають вони до 2.000 народніх шкіл з викладовою українською мовою (власне утраквистичних ред.), п'ять гімназій та десять кафедр в університеті.
В Росії ж маємо 27 милійонів українців, себ-то в девять раз більше, ніж в Галичині.
Як що ж ви дійсно хочете обороняти українців у Галичині, то насамперед: 1) заведіть українську мову в 18.000 шкіл на Україні; 2) заложіть 45 українських гімназій; 3) по університетах — київському, новоросійському та харьківському, в гірничому інституті у Катеринославі, в політехниці київській і новочеркаській та в духовних семинаріях заведіть по десять українських кафедр і 4) не замикайте „Просвіт” на Україні”. Пропозіцію поставлено отверто й ясно, а для щирости наших „опікунів“ дійсно убійче.
В ноябрській книжці „Вістника Европы“ надруковано скільки цікавих сторінок згадок д-ки 0. Юнге про М. І. Костомарова.
Це було в 1880 році. П. Юнге, гостюючи в с. Дідівцях, в сем’ї Костомарових, мала там щасливу нагоду почути преславного історичного українського кобзаря, Остапа Вересня.
Ось з яким захопленням описує вона ту нагоду. „...Була чарівна, повна пахощів українська ніч.
На східцях ґанку сидів з своєю бандурою старий — старий сліпець; біля нього згуртувались ми, а трохи оддаль стояли обійнявшись одна з одною дівчата — селянки.
Всіх заливає своїм білим сяйвом місяць; просторий двір білів—неначе його снігом вкрило.
М. І. Костомаров загадував Вересаю які співати думи. І кобзарь співав... Трудно переказати словами про цей ніжномрійний спів; це була скоріше декламація, перемішана з співом.
То кобза ридає, то дума л'ється живою піснею, то під акомпанімент гуде стара стара чарівна казка.
В трагичних місцях текли довгі-довгі згуки плачу і ридання. Це було, як в казці, грало на нервах, шматувало душу... Здається —так співав Гомер“...