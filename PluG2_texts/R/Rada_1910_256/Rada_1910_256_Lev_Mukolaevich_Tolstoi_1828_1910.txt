(Кінець). В Петербург гр. Толстой приїхав наприкінці 55-го року. Його дуже гарно вітали скрізь; коло його, як коло титулованого молодого офіцера, впадали й перед ним роскривались двері „найліпших”, як кажуть, родин. Але людину вдумливу це не могло задовольнити. 
Серед аристократів літератури гр. Толстой також був своєю людиною. Але ні з ким із письменників він також не дружив. „В його вдачі, —як каже Є. Соловйов, — видимо, мало данних для дружби, або-ж ці данні не можуть урівноважити надто великої чутливости й проникливости”. Ось що сам Толстой росповідає про причини свого незадоволення;
„Люди мені остогидли, і сам собі я остогид. Я розумію, що в своїм самообмані ми не помічали, що нічого не тямимо, що не знаємо найголовнішого, що найпростіше, але, в той самий час, найважніше питання життя: що гарне, що погане —ми не можемо знайти ніякої правдивої відповіді... Не знаючи, де істина, я мучився, але не в силі був зріктись чванливого чину художника, поета вчителя, —і погорда моя, й безглузда певність, ніби мене призначено навчати людей, не знаю й сам—чого вчити, що-далі більш хоробливо розвивались. Так я жив у такім безглузді ще шість років".
І Толстой виїхав з Петербургу. В душі його не зникла пошана перед мовчазним героїзмом народу й його стражданнями, й це навело його на такі думки: „Щастя, щоб жити для инших. І це зрозуміло. В людину закладено потребу щастя, виходить — вона законна. Задовольняючи її егоїстично, се-б-то шукаючи за-для себе багатства, слави, доброго життя, кохання, може статись, що обставини складуться так, що не буде спроможности задовольнити ці бажання. Виходить, що ці бажання незаконні, а не потреба щастя незаконна. Які-ж бажання завжди можна задовольнити без жодних перешкод? Які? Любов, саможертви”... 
В Ясну Поляну Толстой вернувся з Петербургу року 1856-го, вернувся стомлений столичним порожнім життям, уважно придивлявся до селянського побуту, щиро працював коло господарства, захоплювався навіть хліборобською працею. І літературна робота йшла тут досить жваво. Він за цей час написав; „Юность” „Встреча въ отрядъ", „Метель", „Записки маркера", „Два гусара“. 
Але й цим разом Ясна Поляна не могла цілком задовольнити його, і він поїхав за кордон, де пробув два роки (1857 і 1850). Ця подорож була дуже корисною, коли не для самого графа, то для справи російської народньої освіти, що тоді ще тільки починалась. 
В цей час умер улюбленний його старший брат Микола, і Л. М. поспішив вернутись до Росії. Цілий рік у нього був важкий, гнітючий настрій, написані ним тепер „Люцерн” та „Альберт”  проняті наскрізь чимсь сумним. Толстого почала мучити думка про смерть. Навіщо все, коли завтра почнуться муки смерти „з усією мерзотою неправди, самоомани, й скінчаться нікчемністю, нулем для себе”? Нове страшне питання, коли не зараз, то пізніш, вробилося головним для нього. З цього часу тінь смерти починає падати на всі кращі сторінки, написані Толстим, а картини смерти робляться часом джерелом його натхнення. 
Проживши два роки в Ясній Поляні, Толстой знову поїхав за кордон. Йому хотілось головним чином познайомитись з тамтешніми школами й сістемами вчитгя в них, що він і зробив. Повернувшись року 1861-го додому, Л. М. заняв посаду мирового посередника й цілком захопився своїм новим обовязком, а також і школою. В цей час він почав видавати свій педагогичний журнал „Ясная Поляна", в котрім подавав відомости про метод, лад і хід вчиття в Ясно- Полянській школі, що була з'явищем надзвичайним не тільки в Росії, але і в Європі, бо це була перша цілком „свободная" школа. 
Ця школа проістнувала щось коло трьох років і закрилась не стільки через те, що Толстой перестав нею цікавитись, скільки тому, що кожний хлопець на селі з 150 душами вивчився всього, чого вважав потрібним для себе вивчитись, а нових учнів не набіралось стільки, щоб варто було утримувати школу. Журнал „Ясная Поляна" також перестав виходити. 
За допомогою Л. М—ча було одчинено тоді 14 шкіл, але, каже він, — „я гак знемігся через посередництво, школи й журнал, такою важкою була мені боротьба на посаді посередника, такою невиразною виявилась моя діяльність у школах, що я заслаб більш духовно, ніж фізично, кинув усе й поїхав у степ до башкирів; дихати повітрям, пити кумис і жити „животним" життям". 
Ніколи раніш Толстой так близько не підходив до селянського життя, як за часи свого учителювання в Ясно Полянській школі й мирового посередництва. Це й було приводом до перегляду ним всіх його культурних теорій з погляду простого народу. Чи потрібно народові, се б то масі, чи властиво всій людскості, де культурні люде є тільки наверстуванням, те, що я пишу? І після довгого болючого аналізу він відповів; ні, не треба. За-ради чого я пишу? питає він себе знов і знову ж таки одповідає: за-ради егоїзму, за-ради самоублажання. Звідсіля певний виснов: письменництво — дурниця, бо воно непотрібне масі, і письменництво шкодлива, неморальна річ, бо воно приолуговуїться тому самому хтивому культурному я. А смисл життя в любові, саможертві. Цей пізніший, гострий, болючий скептицизм Толстого мав на увазі людей і народні інтереси і разом був бажанням спекатись власного душевного надлому. Але виходу властиво він сам не знайшов. Його, на де-який час принаймні, визволили життя й могутня потреба життя, іаетінкт щастя і утіх. 
Вернувшись од башкирів у Москву, Толстой одружився (1862 р.). Зневірря ще не скінчилося, але було глибоко задавлене “становищем і новим щастям". Він часто казав, що „дуже щасливий родинним життям, що знайшов собі не тільки кохану дружину й гарну матірну, але й помішницю в літературній праці”. Незабаром він зробився батьком. Сем'я що-року робилась більшою. Видимо Толстой не тужив і був щасливий. Гарне життя, добрий успіх у господарстві, збільшення сем'ї, а разом і збільшення турбот, настерна літературна праця (в цей час було написано „Войну и Миръ") трохи одвернули Л. М. від того, що було постійним джерелом його душевних стражданнів —од його самого і його егоїзму. Цього вистачило на 15 років. Крім господарства, працював він багато й над літературою, здебільшого зімою, завжди впродовж дая, а то й до глупої ночи. Він ніколи не ждав натхнення й тримався того розумного правила, що варто тільки сісти за роботу, і натхнення само прийде. Що-дня майже він сідав за стіл і писав або студіював джерела й матеріали. До великих річей він брався завжди тільки після найпильнішої підготовки. 
Великих романів у Толстого два (коли не рахувати „Воскресенія", що було написане в останню добу його творчости): „Война и Миръ." і „Анна Карееина”. Іх було написано імено в цю добу „родинного щастя”. Поставивши собі завданням подати короткий життєпис Л. М., ми не зупинятимемось на докладнім розгляді цих творів. Зазначимо тільки, що туга, як сконцентроване страждання, як погана гуща всіх життєвих вражінь, ніколи не кидала Толстого; песімістичні мотіви не замовкали в його душі; вони ховались в глибині, а коли випливали наверх, то ледве не доводили його до самогубства. Такий захований песімізм бачимо навіть у „Войнъ и Миръ", цім найбільшім творі його. 
Після „Войнъ и Миръ” Толстой хотів написати роман із епохи Петра Великого, але, попрацювавши за студіюванням матеріялів скільки років, кинув свій замір. Він казав, що думка про Петра І склалась у нього не така, як у суспільства, і вся епоха ця для нього тепер несімпатична. Особа й діяльність Петра не то, що не мали в собі нічого великого, а навпаки —всі його особисті прикмети були погані. Всі його т. з. реформи робились зовсім не на користь державі, а за-для особистої вигоди. Так само невдалою була спроба написати роман із епохи Декабристів. „Коли все те (повстання) було прищеплене, а не утворене на чисто руськім грунті, Л. М. не міг цьому спочувати". Року 1873-го він почав писати другий великий роман „Анну Каренану“. 
Після цього наступає великий крізіс у душі Толстого. Він поставився критично навіть до самої прихильности до життя й дійшов до думки про самогубство. Він повідомив про своє зневірря всіх, ввесь світ— це було б злочинством, коли б крізіс не скінчився відродженням. Далі почались шукання великої душі. Ці шукання не приведуть нас до глухого закутку і виведуть на шлях, котрим вільно для нас —іти або не йти; проте шлях є навіть для Тодстого. 
Він звернувся до науки, але не знайшов, чого шукав: смисл життя — конечна мета життя, отже ні про які конечні цілі наука не розмірковує, бо давно вже переконалася, що це даремно й неможливо. 
Толстой звернувся до філософії. Тут він, видимо, знайшов вихід з свого становища, але цей вихід був той самий, що наводив на нього такий жах. Цим виходом була — смерть. Цього виходу він не міг приняти і звернувся до того, хто завжди рятував його, хто завжди з ласкавою, лагідною усмішкою давав йому руку, коли він потопав у своїм зневіррі: він звернувся до народа, до маси, і прийшов до висновку, що сила життя — віра. Віра —це воля життя, що скупчує всі думки коло одного певного стремління й дав смисл і мету для всього нашого істнування. Але де знайти цю віру? Довго шукав він віри, як ми шукаємо знаннів. Він звертався до ченців, странників і священиків, ходив до Оптіної пустині, замикався що-ранку в своїм кабінеті і молився, він пісникав і говів. Нарешті почав студіювати Євангеліє, не кидаючи збірати „відомосте про віру”. Він сходився з католиками, протестантами, раскольниками, старовірами, молоканами, вчив жидівську мову у московськаго рабина, все за для того, щоб зрозуміти Євангеліє. Скільки років прожив він в цій розумовій напруженій роботі, познайомився з усіма тлумаченнями, набравсь багато спеціальних знаннів, сам робив коментарі, страждав, утішався й сумнівався, поки нарешті дійшов, як йому вдавалося, до того, чого шукав. Всі пізніші твори його пронято наскріз учительним духом. Ось головні пункти його вчення: 
1) Ґрунтовна ідея життя—-ідея релігійна. 
2) Релігійна ідея практична, себ-то веде людину не до роздумування та розглядання, а до діяльносте, до вчинків. Вона дає людині правила життя і перш за все виводить її з чарівного кола особистого егоїзму. 
3) Сучасне світове вчення суперечить науці Христовій. Вчення Христа засновано на любові й братерстві, наше життя —на силі. 
4) Не протився лихові надсильством. 5) Помагай ближньому й люби його. 
Це — історія Толстого. Від нього вимагали якіхсь формул, дорікають йому за суперечности в його вченні. Але він не міг дати формул, бо був — довічнім шуканням, частиною того потоку, котрий ми звемо життям. Хіба такий потік може зупинитись?... 
Голодний рік 1891—92-й додав ще одну чудову сторінку до біографії Толстого. В супереч своєму вченню, він брав гроші, роздавав гроші , помагав грошима. Так багате на любов людське серце, що замовкло було під холодним резонерством, почало битись з колишньою силою любови й спочуття, не зважаюча на крижану кору логічних аргументів. 
За останні часи його життя ввесь світ дослухався до нього, ввесь світ визнав його найбільшою людиною сучасности. І Толстой, як і завжди, підносив свій голос в оборону всіх, хто страждав, мучився, кого мутили, в оборону людського життя. Останніми словами його перед смертю були: „Ви турбуєтесь за одного Льва, але скільки то є на світі ще більших страдників". І до факту смерти його можна поставитись так, як поставився російський поет Є. Баратинський до смерти иншої великої людини —В. Гете: „Погасъ! но ничто не оставлено имъ Подъ, солнцемъ живихъ безъ привета; На все отозвался онъ сердцемъ своимъ, Что проситъ у сердца ответа: Крилатою мислью онъ міръ облетелъ, Въ одномъ безпредельномъ нашелъ ей пределъ“. С. Ч. 
