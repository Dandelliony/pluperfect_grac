По Украіні. 
У Киіві. 
У клубі—,,Родина". 1-го февраля загальні збори членів зібрання, які будуть вважаться дійсними при всякому числі членів, що прибудуть на зібрання (повторні збори на підставі § 42 клубного статуту). 
Чергові питання: 
1) Балотіровка нових членів. 
2) Розгляд обрахунку на біжучий 1912—1913 рік.  
3) Вибори кандидатів до ради старшин і до ревизійної комісії.  
4) Біжучі справи.  
Початок рівно в 8½ год. веч.  
В середу, 30 января, у клубі „Родина" д. Біляшевський прочитає реферат—„Український орнамент і його історичне походження". 
В товаристві „Дагерр“. Загальні збори фотографичного товариства фотографів-аматорів одбудуться 29 янв. в 8 г. веч. в домі Імператорського техничного товариства (Хрещатик, 10). 
Виїзд губернатора. Сьсгодня вранці п. київський губернатор виїздить до Петербургу. Обовязки його буде виконувати віце-губернатор, п. Кашкаров. 
Селянські екскурс ї на майбутній виставці. В комітет київської виставки надійшло багато заяв від земських управ і сельсько-господарських товариств про те, що майбутню виставку одвідає багато селянських екскурсій. 
В земстві. Губернська земська управа клопочеться про дозвіл повітовим земствам на позику до 200 тисяч карбованців з каси городського і земського кредіту. Київське земство клопочеться, щоб казенне Брест-літовське шосе було передано в відомство земства. 
Огляд коней. З приводу пошести сапу на кордонах Київщини і Херсонщини, уманська повітова земська управа звернулася до п. київського губернатора з проханням про загальний огляд коней. 
Кооперативний зьїзд у Київі. Комітет київської виставки скликає у августі біжучого року у Київі загально-російський зьїзд по кооперації, зьїзд продовжиться 7 днів. Мета зьїзду виявити сучасні потреби кооперації. Тепер вже київська кооперативна секція виставки виробила і подала на затверження програму зьїзду.  
Призначення. Члена уманського окружного суду Золотаревського призначено членом київського окружного суду. 
Міністерство народньої освіти порадило правлінню київської шкільної округи розіслати по усім шкільним інституціям брошюри, які видало міністерство з приводу трьохсотліття Дому Романових. 
Про воїнську повинність. Нарада, що тепер одбувається у Київі в справі заведення нового статуту, до вчорашнього дня розглянула 162 статті статуту. При обговорюванні статті статуту про службу вольноопреділяющихся виникла думка, чи можуть виконувати воїнську повинність неповнолітні. В цій справі нарада звертається до міністерства з проханням пояснити порядок прийому вольноопреділяющихся. 
У комерційному інституті. Як відомо, у інституті є багато студентів, що за браком освітнього ценза, не можуть бути зарахованими до категорії дійсних слухачів; сюди входять особи, які скінчили 6-класні реальні школи, учительські семинарії, жіночі гімназії і инше. Для того, щоб поповнити їх знання по математиці, для цих студентів тепер заведено додаткові лекції, на які запрошено лекторів: по алгебрі і тригонометрії Богоявленського і по геометрії Бурневського. 
Зьїзд по борьб з слабуваннями. Міністр доріг повідомив начальника південно-західної залізної дороги, що доклади залізно-дорожних лікарів, що мають прочитати на майбутньому у Київі зьїзді по боротьбі з пошестями, треба прислати раніш у Петербург для розгляду їх. 
В судовій палаті. Вчора в судовій палаті одкрилась сесія засідань карного департаменту з участю сословних представників. Сесія буде тягнутись до 5 февраля.  
Такса на хліб. П. губернатор знов повідомив городського голову, що необхідно встановити в Київі таксу на хліб. 
Становище сахарної промисловости. З приводу лихих умов біжучої сахарної кампанії, роботи на заводах дуже затягнулися. На 1 января з 288 сахарних заводів Росії не закінчили продукцію соків 193 заводи, в тім числі на Поділлі не закінчили продукції усі 52 заводи а на Київщині з 77 заводів скінчили роботи тільки 9 заводів. Самий великий завод „Городок" на Поділлі, який виробляє більш 600,000 пудів сахару виробив тепер всього 10,000 берковців. На приватній нараді рафінерів у Київі установлено, що рафінадна продукція цього року не дасть більше 50,000,000 пудів, що як раз вистарчить для потребителів. 
'В суді. Вчора київська судова палата засудила на півтора роки до арештанських рот завідуючого складомм сельсько-господарського знаряддя чигиринського повітового земства С. Маймескула за рострату 760 карб. земських грошей. 
Справа сектанта. Сектантського проповідника Д. Правовірова тягнуть до судової одповідальности за те, що повінчав православну з сектантом. 
Рострата в київському сахарному заводі. Вчора поліція арештувала б, управителя контори київського сахаро-рафінадного заводу А. А. Беркаса і заводського касіра Г. Л. Єгорова; їх обвинувачують за рострату заводських грошей. Арештовані признались, що вони зробили рострату. По відомостям дирекції рострачено 14,239 карб. Справу передано судовому слідчому. 
Банкет союзників. Вчора на ст. „Київ-товарний“ зьявилися, випущені з либедського участка брати Пащенки. Вони були пьяні і почали закликати візників бити євреїв. Жандарми арештували союзників. На слідстві виявились такі подробиці. Брати Пащенки держали у руках торбу з дрібними грошима і пропонували візникам їх „за каждаго зарѣзаного жида". Пащенки зібрали коло себе велику юрбу. В цей час йшов єврей; на нього накинулось 5 союзників і почали бити. На допомогу євреєві збіглося, ще скілька євреїв; один з них взяв Пащенка за руку, але той почав гвалтувати: „бьють православнаго, рѣжь жидовъ”. Після цього євреїв почали бити. На гвалт збіглася поліція Пащенко вихопив револьвера і почав погрожувати ним євреям. Євреї утекли до жандармської канцелярії. Тепер євреї-грузчики подали скаргу п. начальнику південно-зах зал. дороги. 


.