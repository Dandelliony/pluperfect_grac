Засідання Імпер. Академіі Наук, присвячене памьяти акад. І. І. Срезневського. 
20 січня ц. р. „Отд. русскаго языка и словесности Імпер. Академії Наук"; з приводу столітніх роковин з дня нарождення Ізмаїла Івановича Срезневського присвятила його памьяті урочисте засідання, в якому зробили доклади ось які особи: акад. А. Шахматов, акад. С. Соболевський, проф. М. Ф, Сумцов, акад. Н. Котляревський і проф. В А. Францев. Не маючи на думці спиняться на кожному з них зокрема, я позволю собі більш-менш докладно зреферувать тільки промову проф. М. Ф. Сумцова, темою якої був харькіаський період наукової й літературної діяльности І. І. Срезневського (1831—1847).  
Зазначивши ріжницю між харьківським та значно довшим (1847—1880) петербурзьким періодом діяльности славетного ювилята й зьясувавши її великим впливом на нього в Харькові місцевого оточення проф, Сумцов зразу перейшов до характеристики першого періоду, що власне, й було його завданням.  
Шановний промовець ще й харьківський період ділить на дві частини: до подорожі І. І. заграницю (1831—1839) й після повороту з неї до Харькова знов (І842—1847), але робить цю очевидно зайву періодізацію тільки через те, що автор ювилейного біографичного нарису дозволяє собі цю другу частину односить вже до петербурзького періоду. Проф, Сумцов зазначає, що це Харьків викохав такого серйозного кабінетного вченого, яким Срезневський зразу ж після свого переїзду до Петербургу заявив себе в своїх чудових „Мысляхъ объ исторіи русскаго языка”. А що це не фраза, то треба згадать, що уявляв з себе Харьків 70—80 літ тому, тоб то в 30 і 40-х р.р, минулого століття, коли саме жив в ньому Срезневський. І шановний проф. росповідає, що Харьків тоді був ще не бльш-не менш, як велике українське село, з соломяними стріхами, городами, садками й иншими принадами нашого села. Що ж до інтелігенції, то й вона, як і все тоді в Харькові, була переважно українською й українською навіть більше, ніж коли раніше, бо це ж саме були ті часи, коли й на Україні любов до народньої старовини й поезії пройнялась особливим романтизмом. Згадать тільки, що тоді ж саме жив у Херькові П. П. Гулак-Артемовський, на Основі Г. Ф. Квітка-Основяненко, якого І. І. знав особисто дуже його цінив. Але особливий вплив на Срезневського мав той невеличкий етно.графичний гурток його університетських товаришів, що коло нього утворився. То були брати О. і Ф. Євецькі, І. В. Росковшенко, А. Г. Шпигоцький, О. А. Джунковський і инш. В цьому то гуртку на сторінках виданого Срезневський і Росковшенком „Украинскаго Альманаха” (1831) й почалась літературна діяльність І. І. А продуктом її були його власні вірші, „Мисли и замѣчанія", цей прототіп його пізніших і вище вже зазначених „Мислей объ исторіи русскаго языка” й перший запис українських пісень. Тут же в Харькові виявилися й його славьянські, в кращому розумінні цього слова, інтереси. Од захожих словаків записує він їхні пісні й видає їх.  
Опинившись на теріторії колишнього запоріжжа й наслухавшись од живих ще його свідків про старе життя, І. І. пільно починає записувать од ніх думи й пісні. Результатом цих юнацьких етнографичніх робот було видання відомої „Запорожской Старины" (випусками з 1833 по 1838 р.) — збірник матеріялів по історії України од Гедимина до Мазепи, історичних пісень і дум українських і т, и. „Запорож ская Старина” в свій час одіграла надзвичайно велику ролю в розвиткові українського фолькльору й справила не менше вражіння на сучасників; вона ж утворила й першу літературну славу Срезневського, висунувши його як ученого збірача-етнографа й як талановитого письменника. Згодом, правда, в 1870 х р.р. видання це підпало під дуже гостру критику Антоновича й Драгоманова в передмові до „Историческиъ» пѣсенъ малорусскаго народа", а в pendant до цього ще й Костомарова в статті його з приводу останніх. Річ у тім, що, як виявилось потім, в „Запорожскую Старину" поруч з творами справді народніми попало багацько фальшивих. Але Срезневський і сам завчасу ці хиби побачив і нічого своїм опонентам не одповів. 
Більшої уваги заслуговує його стаття лист до Снєгірьова—„Взглядъ на памятники украинской нзродной словесности” (1834),— цікаву, між иншим, тим, що в ній автор підкреслив особливий якийсь нахил українського народу до поетичної творчости й щоб зілюструвать свою думку привів до прикладу одну стару бабу, яка так швидко імпровізувала йому колядки, що він ледве встигав за нею записувать. 
Спинився проф і ще на одній дуже цікавій його праці:—на „Историческомъ» обозрѣніи гражданскаго устроенія Сло бодской Украины со времени ея заселенія до преобразованія ея въ, Харьковскую губернію", цікаву, між иншим, ще й тим, що вийшовши в світ р. 1839, р. 1883 вона була знов передрукована в „Статистич. Листкѣ, изд. харьковскимъ. статистич. комитетомъ" і іменно з практичною метою,— настільки ще почувалась в ній потреба.  
Згадавши ще про особливі сімпатії І, І. до відомого українського філософа Г. С. Сковороди, якому він присвятив три статті, шановний промовець під кінець сказав ще де-кілька дуже теплих слів про взаємні впливи місцевого громадянства на Срезневського й навпаки. Кажучи взагалі, впливи ці були дуже благодійні як з одного, так і з другого боку, Харьків дав Срезневському той ідеалістичний настрій, який ає таке важне значіння для всякого вченого, звернув його увагу на необхідність студіювать народ. Сам Срезневський дивиться на свій харківський період, як на певний досвід до майбутньої діяльности. 
Як що ж ця діяльність не могла розвинутися таким пишним цвітом в Харькові, як у Петербурзі, то виною цьому був не Харьків, як такий, а його культурне убожество в порівнянні з Петербургом. 
Що ж до впливу Срезневського на місцеве громадянство, то й він, як вже вище зазначено, був вельми благодійним. Так, відомого українського письменника поета А. Г. Шпигоцького, сам з походження свого не українець, І. І. просить пмсать тільки про Україну. Костомаров пізніше каже, що хата Срезневського в Харькові була для нього місцем душевного спочинку й обміну думками. Під його впливом Костомаров розвивав собі, як сам пише „Стремленіе къ изученію малорусской народности" й за його допомогою починає студіювать українську мову й етнографію.  
Словом,— заключив промовець свої слова,—Шпигоцький і краплі не помилився, коли назвав нашого ювилята молодим орлом України: він і справді таким був, таким пронісся над її полями, щоб пізніше підняться ще на більші висоти й потягти за собою своїх товаришів, друзів і учеників.  
Гр. К—ий.