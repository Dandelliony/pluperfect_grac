Чутки про міністерський крізіс у Венгрії. 
Австрійська преса повідомляє, що міністерство Лукача незабаром має податись в одставку. 
Непорозуміння поміж членами кабінета, нелади в державній партії, бойкот парламента опозицією,—всі ці факти дають можливість думати, що міністерський крізіс має наступити незабаром.  
Міністр фінансів Телєцькі і міністр по справах Кроації—Іосипович погрожують податись в одставку. Партія „національної роботи“ розпадається на дві партії: консервативну і ліберальну. Новим законопроектом урядовим, обмежуючим виборчі права демократичних верств, незадоволені навіть вищі сфери, віденський союз фабрикантів і частина урядової партії: на їх думку, новий законопроект не дає належного представництва великій частині населення, яка працює в різних галузях промисловости. До всього цього треба прилучити ще незадоволення урядом недержавних націй Венгрії, погрози соц.-демократів загальним страйком і зріст впливу республіканської партії, з якою до цього часу майже зовсім не рахувались.  
На місце Лукача називають Куен-Хедерварі, Веккерле, Ланга і инш. Названі особи дають привід думати, що можлива зміна кабінету навряд чи принесе які значні зміни в державному життю Венгрії. 




 








 




.