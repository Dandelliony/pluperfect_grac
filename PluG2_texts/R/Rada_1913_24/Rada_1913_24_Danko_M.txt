Нова стадія. 
(Лист з Відня). 
Друга молодотурецька „революція” була більш формальною, ніж дійсною причиною розбиття мирних переговорів в Лондоні, бо молодотурецький уряд мусів приняти на себе обовьязки старого уряду, але Болгарія і не дочекалась відповіді турецького уряду на коллективну ноту держав, хоч відповідь ця була такого роду, що могла служити грунтом для дальших мирних переговорів. Молодотурки, почавши з героїчних заяв, несподівано скоро кінчили гандлем, згожуючись від ступити болгарам половину Адріанополя, але немає сумніву вони східні крамарі згодились би і на низчий процент і задовольнилися б охороною могил каліфів.  
На жаль, Болгарія не може чекати- наближається весна і войовники мусять повернутися до своїх ланів, бо в иншому разі країні загрожує голод. А до того ж і відносини поміж союзниками погіршуються, греко-болгарська суперечка ще не полагоджена, а вже виникає цілий ряд сербсько-болгарських непорозумінь. Забувши про те, що Болгарія винесла на своїх плечах цілий тягар балканської війни, Сербія захопила вже навіть більше того, що вона може вдержати в своїх руках, дуже не охоче готується до нової війни і домагається за це частини південної Македонії, яка по умові союзників ще перед війною, повинна належати Болгарії. Спір про майбутній поділ здобичі, що виник в пресі обох країн, та початки ассіміляційної діяльности сербів над македонськими болгарами дуже попсували відносини поміж союзниками і Болгарія за всяку ціну хоче прискорити кінець війни та урегулювати свої відносини до Сербії і Руминії.  
З відновленням війни виникають дві можливости: або початок війни буде одночасно і кінцем її і перелякані молодотурки урятують державу, віддавши сами Адріанополь, або болгари вирвуть його з рук турків, а не діста нуть, як подарунок держав. Тягнутися довгий час балканська війна вже через те не може, що противники цілковито виснажені економично; а європейський капітал рішучо бажає мира Через це властиво немає і причин побоюватися серйозних конфліктів поміж великими державами, хоч і згоди їх вистарчило тільки на одну коллективну ноту до турецького уряду. Урочисті заяви про єдність поглядів великих держав дальше сторінок часописів не пішли. а погрози великих держав демонстрацією європейського флоту перед Царьгородом лишилися не виконаними і зменшили тільки і без того невелику повагу балканських держав до Європи. Тридержавний союз шкодує вже, що взяв участь в коллективній ноті; віденська „Zeit“ звертає увагу політичних кругів на те, що згадка про небезпеку азійських земель Туреччини, в разі продовження війни може бути оправданням для російської політики в Арменії, а „N. FR. Presse" хоч і post factum вважає несправедливим однобічне давлення на Туреччину і підтримання en bloc вимог союзників. Зруйнована не тільки одноцільна тактика всеї європейської дипломатії, а навіть і єдність в виступах членів тридержавного союзу. Австро-Угорщина занята поліпшенням своїх відносин до балканського союзу і майбутнє відновлення торговельних договорів з Сербією доводить, що Австро-Угорщина зробила значні кроки в напрямі помирення. Дружні поради Болгарії не починати наново війни з Туреччиною зробив не тридержавний союз. а тільки Германія: одночасно з Німеччиною радить Болгарії кінчити справу миром і Англія, але всякі редакції цих порад зменшують і без того невелике їх значіння.  
Недавно ж порівнюючи окремі європейські держави використовували незгоду поміж балканськими народами для свого безмежного впливу на них, а тепер балканські народи використовують конкуренцію великих держав для свого політичного увільнення від Європи. Велика Англія, слово якої ще недавно було законом в балканських спорах, показала незвичайну апатію а часі посліднього балканського конфлікту, становище Англії поміж Німеччиною і Росією цілком паралізує енергію її дипломатії. Страх перед Німеччиною гонить Англію в обійми Росії і не дає їй можности виступити в обороні Туреччини, а порозуміння з Росією безмежно компромітує Англію в очах її магометанських підданців; магометане Остіндії демонструють своє обурення з приводу європейської політики Англії і вісти про це обурення дістаються в європейську пресу, не зважаючи на аргусів англійської цензури. Політичні партії Англії, що дбають про її світове значіння, протесту ють проти русофільської політики уряду і дуже можливо, що Англія, увільнившись од німецького гіпнозу, змінить свою теперішню політику на Ближнім сході. А поки-що балканські народи знов увільнилися від опіки Європи і взяли рішення своєї долі у власні руки; будемо сподіватися, що ця нова стадія в розвитку балканського конфлікту наблизить його нарешті до кінця, котрого нетерпеливо чекає ціла Європа.  
М Данько.