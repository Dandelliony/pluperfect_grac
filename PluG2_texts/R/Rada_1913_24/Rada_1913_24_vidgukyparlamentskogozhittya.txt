Відгуки парламентського життя. 
< На оповістку майбутнього засідання Державної Думи поставлені кадетські законопроекти про політичну волю. 
< Єпископ Никон кременецький, якого призначили за єнисейського єпископа, подав у презідіум Державної Думи заяву про свій одпуск на два місяці, рахуючи од 1 февраля по „негайним справам". В Думі вважають, що Никон не втеряв свого цензу через перевод його в Красноярськ і лишити за собою депутатські повномочія—залежить од самого Никона. 
< За докладчика по реформі промислових податків у фінансовій комісіїобрали Коновалова. 
< Бібліотечна комісія постановила вимагати од міністерства внутрішніх справ допущення в думську бібліотеку нелегальної літератури, на яку Дума по закону має право. В останні часи нелегальні видання, які надсилають в бібліотеку, таможня конфіскує. 
< Міністерство закордонних справ виробило законопроект про заснування російських консульств на Алясці і в Гонолулу на Сандвичевих островах. Консульство в Алясці, потрібне для того, щоб наглядати за діяльністю американців на Чукотському півострові і на Алеутських островах. Консульство в Гонолулу потрібне після одкриття Панамського каналу.  
< Як казав предсідатель віроісповідної комісії Благонравов, міністерство внутрішніх справ взяло до себе віроісповідні законопроекти, маючи на думці переробити їх і поширити в них волю совісти. 
< Презідіум Державної Думи обмірковує питання про те, чи можна професорові Рейнові разом бути і за депутата Держ Думи і за предсідателя в медичній раді. Рейн заявив, що такої сполучености не можна дозволити тільки чиновникам, які одержують жалування по казенній службі. Але він од жалування за предсідательство одмовився. Презідіум постановив, що такої сполученности не можна дозволити й порадив Рейнові або подати в одставку, або залишити депутатство.