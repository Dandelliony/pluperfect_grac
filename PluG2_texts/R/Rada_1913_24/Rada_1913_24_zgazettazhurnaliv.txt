З газет та журналів. 
***Одеський кореспондент ,,Діла“ 
д. М. в яскравих фарбах малює повний занепад національної української справи в одеському українському клубі,— 
„Не так через обставини зверхні—пише він—як через склад самих старшин клуб у 1912 році мало брав на увагу свого місію—бути культурно-національним осередком українського громадянства в Одесі.  
Одміна в обличчю клуба сталася через те, що свідомі українці один по одному усунулися від активної участи і рада старшин вийшла безцвітна, навіть чужа на половину українцям.  
Тут є і грек і кацап і союзник, що свідомо уникають української мови, навіть на засіданнях ради. Ну, а коли керманичі справи не хочуть знати українства, то і вся їхня діяльність нічого доброго нам дати не може.  
Ця нова рада насамперед подбала про те, щоб мати заробіток з клубу і от тепер кожен черговий старшина, що мав дижурство коло карт, бере за вечір 25 проц. валового прибутку од карт. Коли клуб має за вечір на картах прибутку 200 карб., то з них 50 карб. бере собі черговий старшина. Раніш мало було охочих чергувати, а тепер кожен старшина пильнує, аби не пропустити своєї черги, бо то дає чималий гріш. Окрім того голова п. Панченко і містоголова п. Ковальчук, ніколи не чергуючи, дістають 6—10 проц. з місячного прибутку, хоч про це ніякої постанови не було. Член клубу п. Кузнецов дістає 25 карб. на місяць за те, що вишукує десь солістів на концерти, які потішають пуббліку завжди московськими піснями, а окрім того на розьїзди окремо, чим і користується, замовляючи, напр., фіякр за 7 карб. Хор клубу має знову місячну платню—30 карб., солісти мають окрему платню, диригент хору, що всі українські пісні попереводив на церковний мотив, має окремо платню і т. и.  
Можемо сказати, що з клубними грошима поводяться доволі безцеремонно. Панує якесь захватне право. Старшинам, напр,, дозволяється брати до 50 карб. клубних грошей на карти, але вони беруть по 100 і по 150 карб, а голова до 400 карб. Касір п. Папандопуло, що одержує на місяць 40 карб. окрім того, що йому належиться, як черговому, з прибутку від карт, не може дати ніяк справоздання про стан каси раді старшин, і фінансова справа клубу є таємниця для всіх, крім голови та касіра.  
На честь українцям треба зарахувати те, що вони не плутаються в грошові справи, що сим зловживають старшини, яким зовсім не місце в українськім клубі, яких українська справа не болить і не пече, а тільки їх гріє...  
Маючи на меті власний інтерес, старшини допустили у літку в клуб відомих шулєрів, що оперирували тут до відкриття сезону, коли вже публика счинила гвалт і довелось викинути разом 8 таких добродіїв, а після ще кількох, переважно жидів та греків. Правда, завдяки шулєрам грошові справи літом стояли добре, однак і це не може бути ніяким оправданням для української інституції, що в основі своїй має ідейну мету, яку колись вона по змозі і здійснувала.  
Тепер українська справа у клубі стоїть так, що напр. молодіжи у вечері не дозволяють співати українських пісень, бо це комусь шкодить грати в карти.  
Цілком зрозуміло, чому молодь уникає клубу. Тут їй нема що робити, тут вона непроханий гість. Багато розмов було про те, щоб при клубі для української молоді давати обіди, це поставлено було в умову буфетчикові. В Одесі дуже багато їдалень і всі вони переповнені. Хотілося свою молодь якось пригорнути до клубу, і то найкращий спосіб було давати їй недорогі обіди. Буфетчик на де згодився і старшина ціну ухвалила, та видно не хотілось брати клопоту ради малого заробітку. Далеко вигіднійше, як картярі пьють та їдять, бо добре платять. Старшина мовчить, бо буфетчик кацап хитрий: він робить їм опуст на їжу і всякі инші вигоди дає, такі, що краще й не забіратися в це болото.  
Словом цілий напрямок клубу аморальний; то звичайний собі картарський вертеп. Тепер уже поговорюють, щоб змінити увесь склад ради і дати клубові хоч пристойний вигляд Багато просять, щоб головою знов став д-р Луценко. Та оден в полі не вояк! Треба щоб і инші сьвідомі та ідейні українці згодилися іти в старшину, тільки тоді може клуб стати справді українським". 
Невже-ж таки одеські свідомі українці можуть спокійно подивитися на таке сумне зьявище?!  
Сором недбалим!