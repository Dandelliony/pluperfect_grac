Дописи. 
(Од власних кореспондентів) 
М. СТЕПАНЦІ (на Київщині). Сахарний завод. Місцеве життя. Степанецький сахарний завод зьявляється одним з перших по продукції сахару між иншими заводами. Сьогорічний врожай буряку збірався з 2600 десят. землі аж до сьогоднішнього дня і дав до 100 берковців з гаком на десятину.  
— Копання і доставка буряка на завод йшла дуже кволо, завдяки дощам, які зробили дороги непролазними. Тепер ще на полі лежить до 70,000 викопаного буряка. Дощі дуже псували буряк і через те на заводі помічається де-яка затирка в роботі, яку викликала сортировка буряка. Розцінка чорної роботи з „мірки" йшла в 40—45 коп. в день, або з „купи". Накруг завода берковець netto стоїть до двох карбованців. Робота йде зараз досить жваво і завод переробляє 1500—1600 берковців на добу. Робітники місцеві селяне, роблять на дві зміни, по 12 годин на добу, заробляючи від 20 до 50 коп, за свою працю. Працюють, звичайно, чоловіки, жінки (дівчата) і діти. Плата для майстрів, як котельщики, аппаратчики, шорники, мідники, слесарі і др.—від 60 коп. до 1 руб. 50 коп. З медицинського боку завод обслугвуується дохтором і фершалом; є аптека заводська.  
Населення в Степанцях до 8000—половина селян-українців, решта—жиди і поляки-поміщики. В містечку дві школи—земська двохкласова і церковно-парафіяльна. Посеред селян помічається чисто сельський контингент інтелігенції, з деякими духовними питаннями і „панки", цівілізація котрих не йде далі блискучих калош і других ознаків панства... Сіре селянство патріярхально тихе, і в Степанцях не чутно абсолютно про „хуліганство на селі"...  
Заводська інтелігенція розбивається на три стана: український, польський і єврейський. Колись то ця інтелігенція зробила було пробу зьєднаться на артистичному грунті. Зьявився був аматорський український гурток. Де що ставили, але швидко виявився національний антагонізм і справа загинула. З виступів ціеї-ж таки заводської інтелігенції треба зазначить концерт на користь голодних,  
А жаль що на заводі за 50 літ його істнування, і досі не „налагодилось“ таке діло, як театр аматорів, який при гарному виборі народніх українських пьєс дав би велику користь всій людности. Помешкання для нього і слухачі єсть—не стає тільки живих людей. 
С. ГИРЯВКА, конотопського повіту (на Чернігівщині). Рідна пісня Історичні памятники і нащадки гетм. Полуботка. Доки на селі не залунала рідна пісня і рідна мова—село спало мертвим сном, хоч вчителі і инша інтелігенція і пробувала розбудити його читанками, чарівним ліхтарем та книгозбірнею.  
Але ото скілька років тому прибув до нас новий дяк, В. Г-в—людина, що добре розуміє теорію співу, має художній смак, добрий регентський хист і кохається в українській пісні. Організувавши церковний хор, став він разом з потрібними йому церковними піснями за для розваги й відпочинку розучувати й укр. пісні, взяті ним із збірників М. Лисенка, а також з власної памяти.  
Пісні ці так сподобалися селянам, що незабаром гурток охочих співати дуже розрісся, а слухачі завжди не вміщалися в хаті і стояли широкою лавою аж за сіньми. На репетиції співу стали справно приходити не тільки молоді, а навіть старі співаки, яких раніше можна було заманити туди тільки чаркою горілки, чи грішми та і то не часто.І що найдивніше!—співки відбувалися й у найбільш робочу годину—жнива, коли селяне дуже стомлювалися за довгу робочу днину.  
Приходили на співи також місцеві інтелігенти—вчителі, вчительки та учні середніх і вищих шкіл. Скоро й інтелігенція зорганізувалася в хор.  
Від інтелігенції та хористів чиста укр. пісня, позбавлена вульгарного намулу останніх часів, перейшла й до селян, які потроху стали забувати таких пісень, як: 
„Да вдарили гопи, гопи!  
Да вдарили-врезала 
 Три рази!" 
Але одної рідної пісні мало. Потрібна справжня освіта, якої нема у нас і тому не диво, що людність наша, ни діючи в темряві, піячить, бешкетує і т. д. Шкода, що наш регент людина національно несвідома і не подбає про кращий вибір ідейних укр. пісень для хору, як не дбає про це й інтелігенція наша з тої ж самої причини.  
Про працю дідичів на користь села теж нема чого доброго сказати: цей народ дбає лиш про свої особисті справи, і висовує з запічку свого носа тільки тоді, коли чує для себе „поживу", до потреб же „найменшого брата" і вітчини їм немає діла.  
Кому не відомо, як заворушилися ці „патріоти", прочувши про розворушену проф. Рубцем справу „милійонів" гетьм. Полуботка? Як комашня заметушилися вони, доводячи свою причетність до роду покійного гетьмана. Але ж про те, „чиї сини, яких батьків" вони говорили недовго— доки пахло спадщиною великого прадіда  
На ланах місцевих дідичів е багато могил і довгий валок.  
Валок цей належить до так званих „змійових валів" і колись або злучав городки, або був межою польських і московських володінь. Ол. Лазаревський в „Описаніи старой Малороссіи“ говорить, що цей „спорный гребень"—решта валка, насипаного для відзначення Путивельської грані. Селянство ж держиться тої гадки, що це—борозна славетного Микити Кожумяки, котру він проорав змієм від Київа до Чорного моря. На валку й пообіруч його—високі могили.  
Довго стояв валок нерушимим, і тільки останніми роками безупинно без потреби руйнується по волі володарів, лани яких він розділяє. 
Ст. КОНОТОП, М.-К.В. з. Робітниче життя. На залізничих майстернях стався такий випадок. Інженер Громбвальдський—поляк побив робітника д. Прасола.  
Зробив він це через те тілько, що робітник дозволив собі прохати у нього підвищення платні, яка стала дуже мала з часу, коли цей інженер став завідуючим майстернями. 
Бідному робітнику прийшлось звернуться за медичною допомогою. Зхвильовані робітники, взнавши про такий дикий вчинок заграничного інженера послали депутацію до начальника майстерень і до жандармського підполковника з требованням, щоб цього д-ія було увільнено від служби. Вбачивши наперед, що з цього може вийти, начальство пропонувало їм помириться. Громбвальдській, як іностранець, знаючи силу всім відомої троячки, хотівнею закрить свою провину, але й пьятьорка, яку врешті він давав д. Прасолу не помогла Депутація рішуче заявила, що миру тут ніякого не може бути, иначе 3000 робітників сами заговорять за себе. Волею-неволею прийшлось написать в управління дороги. До чого ображені були всі робітники свідчить те, що навіть відомий всім націоналист д. Юхта, котрий стоїть проти всяких виступів робітників, і той заявив, що коли не увільнять цього лицаря він сам напише бумагу у Петербург, кому слід і його зараз же і ноги не буде в Конотопі. 






.