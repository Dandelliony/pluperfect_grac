Економичне життя Украіни.  
Діяльність „Продамета" в 1912 р. 
Сіндікат „Продамета“ належить до найбільших сіндікатів у Росії. Він обьєднує 30 металургичних фабрик, більшість яких функціонує на Україні. В його руках сконцентровано більше 90 проц. усеї продукції сортового заліза, балок і швелєрів, коло 80 проц. усеї продукції залізничих бандажів, уся продукція залізничих осей і 88 проц усеї продукції листового зал за й залізничих рельсів. Тим то відомости про діяльність цього сіндікату можуть служити добрим показчиком промислової коньюнктури в данний період.  
У минулім році сіндікат дістав замовлень на 117.582.388 пудів заліза ріжних сортів, тоді як у 1911 р. він дістав замовлень на 105 748.819 пудів, а в 1910 р.—тільки на 94.657.913 пудів. Таким чином, проти 1911 р. сума замовлень зросла на 11,2 проц., а проти 1910 р.— на 24 проц.  
Наведені числа поділяються поміж окремими сортами заліза таким чином (в пудах). 
Як видно з наведених чисел, попит на залізо і залізні вироби дуже збільшився в минулім році. Попит на листове й широкополосне залізо збільшився проти попередніх років на 19 і 58 проц., попит на балки й швелєри—на 38 і 42 проц , попит на рельси—на 21 і 46 проц., попит на сортове залізо на 2 і 4 проц, і попит на бандажі зменшився на 5 проц. проти 1911 р. і збільшився на 54 проц. проти 1910 р. Инакше кажучи, так званий „народній попит” (на сортове залізо, балки й швелєри) і фабричний попит (на листове залізо—бляху) не тільки не пішли під гору, а ще в значній мірі підскочили. Правда, що в порівнянні з 1911 р. попит на сортове залізо зменшився на 1,7 проц. (порівнюючи з 1910 р., він навпаки збільшився на 4,5 проц.), але зате це зменшення покрилося збільшенням попиту на балки й швелєри на 38,1 проц. проти 1911 р. і на 42,2 проц. проти 1910 р., що безперечно стоїть у тіснім звязку з величезним розвитком будівництва по городах. Одночасно збільшився й попит на залізні продукти для залізниць, а саме— на 20,9 проц. проти 1911 р. і на 45,9 проц. проти 1910 р. Одначе, залізничий попит не збільшився в такій мірі, як риночний, який і в минулім році відогравав домінуючу ролю.  
Дякуючи такому збільшенню попиту на залізні продукти, сіндікат у февралі минулого року „накинув” по 3 коп. на кожен пуд сортового заліза, а в сентябрі теж „накинув” по 5 коп. на кожен пуд двутаврових балок. 
 








 




.