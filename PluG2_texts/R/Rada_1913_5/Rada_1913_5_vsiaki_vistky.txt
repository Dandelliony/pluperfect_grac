Всякі звістки.
ПЕТЕРБУРГ, 5. Єсть чутки, що опального єп Гермогена буде призначено в Москву третім вікарним єпископом. „Веч Газета" подає чутку, що поступові гласні нової московської думи на першому засіданні піднімуть питання про амністію політичних. 
Справу бакинського мілійонера Тягова призначеня на 9 января.
 З осени цього року в київській і одеській шкільних округах городські і двохкласові школи перетворюються в вищі початкові школи. 
В тифлиській губернії на мідних рудниках стався вибух динамиту, вбито 5 душ, 1 ранено.
 На Харьківщині в пастуховському рудникові вибухнув газ. Вбито 2 робітників.
 Слідчі так і не добились, який священик правив панахиду на могилі Л. Толстого; гадають що це був не священик, а якийсь дурисвіт.
 МОСКВА, 5. В царицинському повіті становище селян лихе. Істи нічого. Почалась цинга. Худоби годувати нічим, і вона гине.
 Незабаром почнеться ревизія московської метрополії.
 ВІЛЬНО, 5. Потрушено крамницю Кадіча, Забрано ланцюжки з польськими емблемами і написами: „Боже, захисти Польщу". 
ПЕТЕРБУРГ, 5. Висловлено Височайшу подяку і благовоління членам ревизії сенатора Манухина, що ревизували події на Лені.

