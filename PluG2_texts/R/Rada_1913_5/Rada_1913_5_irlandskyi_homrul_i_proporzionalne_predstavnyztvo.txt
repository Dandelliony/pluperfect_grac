Ірландський гомруль і пропорціональне представництво.
Підчас комітетського обговорювання білля про гомруль уряд вніс, як відомо, поправку, відповідно якій членів ірландського сенату, призначених спочатку англійським міністерством, треба, коли їм скінчиться певний строк, замінити иншими, обраними ірландським народом по системі пропорціоналького представництва. Слідом за цею урядовою поправкою було внесено другу, що мала поширити прінціп пропорціонального представництва й на вибори в ірланську палату депутатів. Нову поправку палата одкинула.
Цими днями, підчас обговорювання гомруля це питання знов обмірковувалось. На цей раз поправку вніс ліберальний депутат, який радив ввести пропорціональну систему тілько, як спробу (на три роки) і то в де-яких округах. Річ в тому, що, відповідно біллю про гомруль, окремі ірландські округи вибірають не однакове число представників; між ними єсть скілька округів, що посилають кожен більше двох депутатів, а разом —19 (наприклад, Дублін, Дублинське графство, Бельфаст, Корк).
 Іменно в цих округах і вводить поправка пропорціональне представництво. Поправку піддержали уніоністи, бо при пропорціональній системі протестанська меншість в Дублині і Коркові зможе провести хоч скількох своїх депутатів, тоді як при Мажоритарній протестанти безумовно, не проведуть ні одного. Потім на поправку дав згоду від імени ірландських націоналистів Редмонд. який заявив, що він вітає всякий експерімент, який обіцяє зробити більш точним представництво усяких релігійних і політичних груп ірландсього народу. Після того, як поправку ухвалив і Асквіт, її поставили на голосування і ухвалили великою більшістю голосів (311 проти 81-го).

