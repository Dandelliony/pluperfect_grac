                               Судові справи.
Справи анархистів. У Вознесенську (на Катеринославщині), весною 1910 року вибухом було зруйновано хату Міхна. В руїнах хати було знайдено шматки бомби, відозву до селян та план дороги "Юзовка -Мушкетово", по якій почта перевозить чималі суми грошей. Після слідства виявилось, що власник хати Міхно, його 16 літній син Андрій, робітник Полуциганков та солдат Гончаров-належать до групи анархистів, на чолі якої був відомий в губернії розбійник Семенюта. Всіх їх потягли під суд. Гончаров з тюрми скоро втік і його не розшукали й досі.
 Як в телеграмах повідомлялось суд засудив батька - Міхна та Полуциганкова на заслання, а Андрія Міхна до тюрми на три роки.
В Могильові-Подільському виїздна сесія каменець-подільського окружного суду розглядала справу міщанина містечка Ялтушкова. С. Вайсмана. Його обвинувачували за вбивство своєї жінки, щоб взяти страхову премію. Життя вбитої було застраховано на 1000 карб. Труп її Вайсман вкинув в колодязь при допомозі селянина-робітника, якому дав за " працю" 8 карб. Вайсмана засудили на 10 років до каторги.
