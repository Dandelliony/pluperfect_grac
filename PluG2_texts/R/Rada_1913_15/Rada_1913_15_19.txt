                              По Росіі.
- Майбутні запитання. Трудовики та с.-д. мають на думці в першому ж засіданні Державної Думи внести негайне запитання про каторжні тюрми. Кадетська фракція вироблює запитання з приводу ціркуляра міністра народньої освіти Л. А. Кассо про народні
бібліотеки. В запитанні буде зазначено незакономірність зміни в інструкційному порядкові правил про народні бібліотеки. Крім того буде зазначено те що міністр народньої освіти своїм ціркуляром забірае чужу власність на користь міністерства, бо при народніх школах істнують бібліотеки, які належать земствам, та городам, і які по ціркулярові Л. А. Кассо, повинні одійти у власність міністерства народньої освіти. Прогресісти вироблюють запитання про режім в орловській тюрмі. Октябристи мають на увазі відняти питання про становище учнів, яких було арештовано в гімназії Вітмер.
- Кари на пресу. В прибалтійському краї за 1912 рік. всього оштрафовано 22 видання на загальну суму 9,600 карб, або на 70 місяців арешту. Більш усього кари випадає на латишську пресу: із загальної суми 9.600 карб, на неї припало 5.450 карб, (всього 15 виданнів). Далі йдуть: естонська-троє видань на суму 1.850 карб.; дві російські газети оштрафовано на 800 карб., литовська -на 250 карб, й німецька покарана арештом на 1 місяць без заміни грошовим штрафом. Завдяки таким карам де-кілька газет мусіли припинитись зовсім. Цікаво зазначити дуже характерний випадок із нашої админістративної практики. Админістрації дуже не подобається, коли в Ризі, хоч на короткий час, раз-у-раз зьявляеться соціял-демократична газета. Админістративні штрафи не мають ваги: робітники-редактори йдуть "одержувати". Закриє губернатор, газету вона знов виходить під другою назвою. В кінці минулого року губернатор закрив друкарню, в якій друкувалася газета. Коли ж власник її дав підписку, що друкувати цієї "зловредної" газети він більше не буде, друкарню другого ж дня одкрили. 
- Ціркуляр по шкільному відомству. Міністр народньої освіти ціркулярно наказав попечителям шкільних округ обовьязати директорів приватних гімназій, щоб вони періодично за півроку і підчас екзаменів надсилали відомости одміток учнів із короткою характеристикою кожного вихованця. Нагадується також про пильне додержування процентної норми для євреїв. Наказано пильнувати того, щоб у кожному класі учні були відповідного тому класові віку.
- Новий статут про середні техничні школи відомства народньої освіти. Одділ промислових шкіл міністерства народньої освіти закінчує розробку проекта нового статуту про середні техничні школи відомства народньої освіти. Цим статутом, між иншим, буде поповнено хибу теперішнього законодавства в справі докладної формуліровки прав, які надаються особам, що закінчують курс середніх техничних шкіл (з правами технкка по механичному ділові, техпика-химика й т. иншого). 
- Нарада начальників губернських жандармських управлінь. Цими днями, як відомо з телеграм, закінчилась нарада начальників губернських жандармських управлінь, яка була присвячена виробці плана боротьби із забастовками й масовими виступами народу, яких сподіваються, а також плана припинення студентських розрухів. Наслідками цих нарад, які тягнулись щось з місяць, зьявився великий журнал, зміст якого держать у великій таємниці. Прийняті постанови в головних своїх статтях, як кажуть, мають той зміст, щоб на випадок розрухів і народніх хвилюваннів начальни-
нам жандармських управліннів було надано на місцях більших н ширших уповноважень, і щоб була їм гарантована самостійність діяльності. 
- Зьїзд представників од комітетів єврейського колонізаційного товариства. Міністерство внутрішніх справ дозволило скликати в цьому році у Вільні зьїзд представників од комітетів єврейського колонізаційного товариства. 
