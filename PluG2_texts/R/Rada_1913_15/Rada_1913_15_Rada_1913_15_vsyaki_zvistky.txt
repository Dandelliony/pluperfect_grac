                         Всякі звістки.
Інженер бердичівського земства К., вкупі з десятником Кириченком робили обслідування місця коло містечка Турбова, де земство має збудувати міст через річку Десну. Прибуло начальство. Інженера та десятника арештували залізнодорожні жандарми, одвезли у Вінницю посадили в тюрму, де арештовані переночували; а на другий день їх випустили. Інженер К. та десятник поїхали в Бердичів, де їх знов арештували і посадили в тюрму, а на другий день їх випустили. Все це сталось через те, що поліція вважала їх за австрійських шпиків.
 Шахрай. Недавно в селі Глинці, ровенського повіту, в монопольку зайшов якийсь панок, показав монопольщикові документи, які свідчили, що він збірщик грошей, взяв 630 карб, грошей і поїхав. Виявилось, що то був шахрай, бо через який час приїхав за грошима справжній збірщик.
Домагання союзників . Архімандріт Віталій та почаївські союзники клопочуться перед вищою адміністрацією, щоб тілько союзникам дозволили продавати
у монопольках на Україні патріотичну літературу.
 Житель Жмеринки, В. Барановський колись згубив свій паспорт; цей паспорт знайшов якийсь чоловік, який у Благовіщенську зробив душогубство. Його арештували. Злочинець показав пашпорт Барановського. Через який час злочинець втік. Благовіщенська поліція повідомила жмеринську - арештувать "втікача Барановського" і невинному Барановському доведеться мандрувати в далекий Сібір.
Товариство допомоги хліборобам "Русское зерно" а повідомило подільську земську управу, що воно має зібрати гурт селян, щоб послати їх за кордон, де вони будуть учитися господарювати.
