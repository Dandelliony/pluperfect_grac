Про заснування украінського т-ва інженерів-технологів.
                                  (Лист техника).
Наближається час найбільшого й найжвавішого підйому осередку й центра України - Київа. Через місяць почнуться славнозвісні "київські контракти".
 Знову, як й попередні роки, до Київа зьїдеться зо всіх найглухіших й далеких закутків села усякого люду: й заможного й убогого, й власників, й наймитів, й техників, й комерсантів, й агрономів. Одні будуть пропонувати свої знання, свою спеціяльнісгь, працю; другі торгуватися й купувати. Одні будуть робити доклади, відчити, реферати, другі слухати й оппонувати. До контрактів пристосовуються річні збори всяких товариств, союзів професійних і корпораційних. Єсть у Київі Імпер. Росс. Технич. Общ., єсть товариство електротехників, є товариство польських інженерів й техн., є жидівське також товариство. Є в них свої каси допомоги, товариський моральний обовьязок доставляти роботу й підтримувати  своїх тимчасово безробітних товаришів, є й ще напевне які добрі товариства, але... не має товариства, немає союзу українських інженерів, агрономів, техників. Одбудеться який доклад в Тех. Ім. Общ., а відти публіка росходиться й ще на доклади кожен до своїх: поляк до польського товариства, жид до жидівського кола, німець до німців. А українець? Відбудеться традіційний товариський обід петербурзьких технологів, гучно пролунає "Ура" за ---; а потім петер. тех. поляки підуть собі ще й на раут інженерів поляків, й тут вже не обмежиться одним палким "wi wat",а кожен безробітний одержує посаду, комісіонерство, представництво, замовлення на роботи й важні всякі підряди й заготовки. Євреї також ідуть пити за здоровля своєї нації, свого кола. І ті і другі на свої бенкети ще й запрохують, яко гостей, визначних своїх діячів, фінансистів, власників фабрик, заводів, маєтків, представників усяких торговельних фірм, промислово-фабричних підприємств Тут то під добрий сімйовий настрій стрій публіка й знайомиться. Кінчивши школу людина одержує добру посаду, безробітний-роботу, студент - добру практику, etc.,etc. А нам українцям куди піти, де голову прихилити?
 До російського союзу? Так там за "землячками" навіть до "парадного подъѣзда" не дотовпишся. Та й остогидло вже тинятися по сусідах. А своєї рідної халупчини, хоч би й з "чорним ходом", немає та й немає.
 Як допомогти цьому лихові, цій біді? Один засіб й рятунок - закласти своє товариство. Назріла потреба! Свідомість швидким темпом зростає. Свідомий елемент хоче єднання, зкупчитися. Він розкиданий, його треба зібрати, сістематизувати. Скілько є інженерів, яким потрібні служащі, техники, майстрі - українці. І вони не можуть їх дістати (є зараз скілька добрих посад, а кандидатів українців немає!). Чому так? А тому, що одне одного не знаємо, не знайомі проміж собою. А без цього в техничному, фабричному колі абсолютно неможливо жити По оголошеннях газетних можна иноді нарватися, а з особистими рекомендаціями від знаймих менше шансів. А при такім становищі терплять і ті й другі. 
Мета власної організації не вичерпується тільки функціями по доставці й підшукуванню праці й заробітків, а простягається й до инших завдань. Така спілка техників має громадське значіння, буде дісціплінувати, гуртувати й гартувати своїх членів навколо українських постулятів. І людина, прийшовши може з метою одержати посаду, густо-часто одержуватиме й українську свідомість.
 Далі. У нас відчувається страшенний брак, не кажу вже про наукову, і популярної, доступної середньому й |нижчому читачеві, техничної літератури. Хто з нас, товариші, не попадав у таке безпорадне становище, коли на заводі який майстер, одержавши від вас скілька укр. книжок загального змісту, прохає виписати йому техничних "яких-небудь" книжок? Немає таких! А хіба-б планомірне видання орігінальної й перекладної попул. технич. літератури не змогло-б стать одним з поважних завдань нашої організації? 
Іще далі. Згодом, з розвитком й з зміцненням нашої організації, з збагаченням й сістематізуванням техничної укр. термінольогії можна буде роспочати й видання періодичного журналу з техничним, архітектурним та инш. відділами. 
Кінчивши яку школу, одержавши яку посаду, занявся працею, все ж таки бажається кінець-кінцем кудись "приписатися", з кимсь укупі жити, до когось та до чогось гарного належати. Взагалі трудно тільки утворити спочатку хоч невеличку організацію, а роботи вистарчить, є для кого, є для чого працювати. Певен, що й знайдеться кому працювати. 
Насмілюся в додаток до своїх міркувань зробити де кілька конкретних пропозіцій. Перш за все треба скористуватися майбутнім контрактовим зьїздом, щоб перезнайомитися й пустити звістку про майбутнє укр. товариство, Далі, за зразок статуту можна узяти статут громади інженерів петербурзьких технольогів з де-якими відмінами звичайно. Де-які пункти цього статуту я вже й згадував. Користним буде статут "Общест. Взаимопомощи служащихъ сахар. заводовъ" та инші. Що ж до складу організаційного бюро, то й тут є досить певні данні. Ще минулими контрактами в приатнім колі здіймалася розмова про цю організацію. Як на точку опори указували на техничну секцію при Наук. Тов. Ім. Шевч. Уже ця секція скупчила навколо себе певний техничний осередок Члени секції, що пробувають постійно у Київі, а також ще де-хто з киян можуть без особливих турбот узятись за цю справу-закласти невеличкий гурток і легалізувавшись, уже повести ширення ідеї про товариство.
 Здіймаючи па сторінках "Ради" це досить складне питання, я тілько ескизно накидав план і вартість майбутньої нашої організації. Само собою розуміється, що це питання вимагає якомога ширшого обговорення А тому я певен, що мій лист у цій справі не лишиться самотнім.
                                                             
