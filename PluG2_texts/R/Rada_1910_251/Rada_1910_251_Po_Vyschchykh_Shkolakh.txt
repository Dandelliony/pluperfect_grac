По вищих школах. З Петербурзького університету.
Драматичний гурток, що заснувався у нас під орудою студ. М. Чикилевського, справляє своє відкриття концертом з декламацією й хоровими та соловими співами в залях тутешнього українського клубу. Те що гурток зорганізовано студентами, дає надію, що він не вмре, як то було з другими подібними йому організаціями, а справді підійме інтерес до рідної музики, співу й драми серед нашого молодшого й старшого громадянства.