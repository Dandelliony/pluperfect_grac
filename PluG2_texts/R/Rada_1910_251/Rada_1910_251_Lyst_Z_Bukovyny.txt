Лист з Буковини.
(Справа з виборчими списками. Непорядна в громад, раді в Чернівцях). (Од власного кореспондента). Новий виборчий закон, ухвалений буковинським куріяльним сеймом одержав, як відомо цісарську санкцію.—Тому що вибори по новому закону відбуватимуться для кожної народности окремо постановлено, щоб в цих місцевостях записувано виборців в спеціяльні виборчі списки —при чім мали писати німців з жидами, українців з липованами (пилипонами), румунів з уграми разом, а прляків — окремо. Подібний список зладило було буковинське правительство в році 1906 для реформи і виборчої в парламенті. Тоді було в списках 67.596 українців, а 51.980 румунів з правом голосовання. Та тоді укладало ці списки правительство. Тепер же укладали їх громадські уряди, причім кожний виборець мав право записуватись в список, котрий йому подобався. Саме тепер оголошено результати цих списків і виявилося дивне диво. Іменно тепер є всіх українців з правом голосу 64.673, а румунів 66 569—значить від року 1906 зменшилось число українців на 1 027, за те румунів є на 13.313 більше. В поодиноких округах виглядають ці списки так:
Тут кидається в очі, що в черновецькім повіті, де українців багато більше як румунів, число останніх ледве на тисячу менше. В дійсности ж переписано тут поверх 4000 українців у румунські списки, іменно в селі Кучурові великім поверх 2000, в Камені 800, в Михальчу й инших. В чисто українськім повіті Вашківці кидається в очі велике число румунів. Є це перекіньчики з сіл Волока і Костинців, котрі бувши шляхтичами (резешами,Freibauern), кажуть, що вони румуни, бо... в них піп з бородою... В округах Серет, Егкротинец, Радівці і Сучава число українців також за мале через несвідомість людности, для котрої українець те саме, що уніят (греко-кат). Особливо безсоромно шахровано списки на шкоду українців у повіті Сучава. Тут переписано чисто українські села в румунські списки, а саме: Данила, Слободзія, Калинівці —Енакія, Калинівці—Купаренка, Іпотешти, Мерецея і и. Так стає ясно чому румунських виборців більше від українських. — Взагалі треба замітити, що тепер відбуваеться шалена агітація з боку румунів за тим, щоб зрумунізувати українські села і тим сотворити при переписові людности, що має бути з кінцем грудня с. р., штучну більшість румунів на Буковині. Як звичайно так і при цій нагоді відігравають наші буковинські „русскіє" дуже гидку ролю. — Не рушивши і пальця при вписі населеня в поодинокі списки — нарікають вони тепер в своїм тижневику „Русская Правда" пишуть (нащадкові небіжчиці „Православной Руси"), що українці „переписали" самі 10 тисяч виборців в румунські списки, боячись, що ці не будуть на їх кандидатів голосувати. Знаючи добре, що справа стоїть як-раз навпаки, не чіпають вони Румунів, бо це їх політичні союзники.
В черновецькій громадській раді тепер великий нелад. Міський будівничий доніс бургомистрові, що в його руках знаходяться листи, з котрих виходить, що де-котрі міські радні давались підкуповувати за те, щоб голосувати за передавання будівель і инш. певним підприємцям. В слід за тим зложили українські, польські, німецькі і румунські радні свої мандати. Не зложили їх досі жиди. Та ці, остаючись в меншости будуть змушені їх зложити — через що правительство роспустить, мабуть, громадську раду, а ділами міста буде рядити правительственний комісар. Кость Кракалія.