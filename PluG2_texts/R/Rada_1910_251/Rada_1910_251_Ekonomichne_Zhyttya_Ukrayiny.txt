Економичне життя Украіни. Діяльність сельсько-господарських товариств.
Сергіївське сельсько-господарське товариство, на Полтавщині, мало на початок 1910 р. 92 дійсних членів, 3 почесних і 1 довічного. Товариство має власний дім, бібліотеку з 800 книжок, читальню зо всякими хліборобськими часописями. Опріч того, т-во має показне поле, влучний пункт, лісний склад, а також склад насіння. Показне поле займає 2 десятині 1450 кв. сажнів і поділене на 6 клинів. Т-во купує для селян усяке с.-г, знаряддя, беручи з сторонніх селян 5 проц. комісових, а з членів не бере нічого. За один останній рік т-во виписало для селян 5 рядкових сіялок, 3 ручних планети, 1 ручний садовий плуг, 2 кінних планети, 1 екстірпатора, віялку й гріф Венцького. З складу насіння продано за рік на 521 карб., з лісного складу на 1.480 карб. На своїм прокатнім пункті т-во має 3 рядкових 11 - рядкових сіялки, 3 екстірпатора, 1 борону подвійну Сака, 1 кукілеодбірник Гейда з додатковим ціліндрои для ячменю, 1 планет ручний двохколесний та 1 соломорізку Бенталя. Сіялки користувались дуже великим попитом з боку селян. Користувалось ними в останнім році 39 господарів, причім члени платили за них по 1 карб., а не члени по півтора. Товариським кукілеодбірником за рік очищено 1695 пуд. пшениці й 1117 пуд. ячменю, причім члени платили за очистку 1 пуда 1/3 —1 коп., а не члени 1 - 1/3 коп. Усього за прокат знаряддя товариство вторгувало за рік 81 карб. Опріч злучного пункта, т-во ще має розсадник породистої птиці з 6 лангшанами й 4 емдено-китайської породи. Така ріжноманітна діяльність т-ва не могла зостатись без доброго впливу на людність. Це й помітно, бо в районі починає розвиватись чорний і занятий пар, з'являються сіяні трави й кормовий буряк, насіння стає чистіше, порода худоби потроху кращає. Тагамлицьке с.-г. товариство, також на Полтавщині, мало на початок 1910 р. 71 члена. Все, що є корисного в Тагамлику, зроблено заходом т-ва. Воно завело позичкове й потребительське товариство, поставило пробно-показне поле на 4 десятинах, одкрило в селі Старицьківці столярно-стельмашну школу. Обороти т-ва за рік досягають 10 тисяч карб. Т-во прожило вже б років і діяльність його не лишилась без корисного впливу на околишню людність; на сельських ланах шкодливі трави зникають і чимало селян переходить до раціонального господарства. Кузьминецький с.-г. гурток, на Поділлі, з минулого року має інструктора садівництва, який дає поради й вказівки в справах господарських, веде показні роботи в селянських садках, оприскує дерева, окулірує груши й яблуні, вибірає місця для садків і виноградників і масажує садки та виноградники. Опріч того, інструктор улаштовує для селян читання й лекції про садівництво, а одного разу для селян було впорядковано наукову екскурсію в один з найкращих промислових садків Поділля.

