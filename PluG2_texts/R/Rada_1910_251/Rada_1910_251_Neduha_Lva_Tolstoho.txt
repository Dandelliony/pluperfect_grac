Недуга Л. Толстого,
Зо ст. Астапово "Р. Сл.“ телеграфують, що Лев Миколаєвич з станції Козельська взяв білет до Ростова-на-Дону.
Коли прибули в Астапово, Л. М. став почувать себе зле і прийшлось попросить залізничого лікаря Стаповського.
Він заявив, що треба припинити подорож. Коли виходили з вагону, Лев Миколаєвич йшов бадьоро, хоч його й підтримували.
В заді першого класу було тісно. Л. М. помістили в дамську кімнату. Начальник станції попросив в свою кватирю.
Температура у Л. М. була 39,5. На ранок хворому стало легче. Він розмовляв, проказував уривки Олександрі Львовні.
В понеділок увечері температура побільшилася, Л. М. стогнав. У вівторок в ранці стало легче.
В день, у вівторок, Л. М. почував себе гарно. Вночі він сказав Стаповському: "Доктор, ви дві ночі не спали через мене". „Я спав", — одповів лікарь, Л. М. сердито завважив: „Коли ж ви спали? Тепер три годині ночі". Подорож Л. М. була неможливо тяжка.
В Козельськ приїхали в повнісінькому вагоні, якого причеплено було до товарного поїзду, Лікарь Маковецький просив залізничу адміністрацію причепити ще один вагон, але не причепили.
Лев Миколаєвич їхав на відкритій площадці, під холодним вітром. Від Козельська до Шамордіна їхав кіньми 17 верст під холодним дощем і по поганій дорозі, їхали вони —3—4 години.
Отака подорож певне і спричинилася до того, що Лев Миколаєвич заслаб.
В середу в 4 години вечора лікарі Маковецький і Нікітія, який завше гоїв Л. М., випустили такий бюлетень: „Запалення нижчої частини лівого легеня.
Поширений бронхіт. Температура 37,3. Значне поменшення діяльности серця.
Пульс швидкий з перебоями. Апетіту немає". В 6 годин вечора лікарі дали трівожну телеграму:"Трівожно.
Пульс ще прискорився. В мочі білок". Вечірня телеграма з Петербургу говорить про велике знесилля Л. М. Він до цеї пори не знає, що його семья в Астапові.
Лікарі не дозволяють побачень. Софья Миколаєвна переживає тяжкі моральні муки.
Головне в слабости —Л. М.—слабість діяльности серця. В гарячці Л. М. стогне, кидається, говорить.