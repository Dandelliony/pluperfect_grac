ПО УКРАІНІ. У КИІВІ.
Трівожний день. Учора в Київі пройшла чутка, що вмер Л. Толстой. З'явились газетні телеграми. В редакціях цілий день дзвонив телефон. Усе питали про Толстого. В університеті і в комерційному інституті студенти співали „вічну память“. Як виявилось, що звістка про смерть Толстого передчасна, студенство заспокоїлось. 
Український клуб. Завтра, у суботу відбудеться чергова танцювальна вечірка для членів клуба та їх гостей. Початок о 9 годині. 
В університеті. Ректор знов заборонив зібрання студентів для вибору представників до вечерової комісії. Вибори не пройшли тільки на двох факультетах: природничому та істор.- філологичному. Причина заборони — пригоди з студентами-академистами.
Університетські події. Після позавчорашнього заколоту в університеті, вчора вночі, з наказу охранки, зроблено скілька трусів та арештів серед студентів університету. На Пушкинській вул. ч. 8, після трусу арештували студента Д. Берштейна. Арештовано також студентів: С. Гольденвейзера (Вел. Вол. 48) та Ш. Чхіквішвілі (Нестер. 15). В звязку з розрухами, що були цими днями в університеті, вчора потрушено і заарештовано таких особ: студ. Я. Міхуру, секрет. Товариства скорої допомоги учащимся (Пазьківська, 9), М. Харіто (Велика Васильків., 48), А. Гогеберидзе (В. Волод., 70), ст. Абуладзе (Тарасівська, 12), А. Козачевського (Дмитровська, 39), ст. Квініхідзе (Московсьська), Ноя Бару і Андронікова та Тарасова (Ново-Караваївська). 
Інтендантські діла. Позавчора вернувся з служебної мандрівки київський окружний інтендант, полковник А. А. Ердман. Він обдивлявся вещеві склади в Казатині, Вінниці, Житомірі. В цих складах все гаразд. Найкраще стоїть діло в Вінниці. Після думського скандала. Гласний Сіренко вернув городському голові заяву репортьорів, написавши на їй: „Возвращая настоящее, сим имею честь заявить, что свои объясненія представлю суду". 
Дифтерит в єпархіальній школі. В першій дівочій єпархіальній школі слабнуть учениці на дифтерит і шкарлятину. Одна учениця вмерла.
В управлінню південно-західної дороги. Вчора в управління південнозахідної залізниці прийшла телеграма від міністра Рухлова, в якій повідомляється, що Ф. Кириченка призначено на посаду юрисконсульта управління.Вчора залізнодорожний одділ „союза русскаго народа“ в числі 10 чоловік підніс своєму голові К. Д. Щирому-Никитчуку золотий жетон та поздравив його з призначенням „на великій пост“. Як відомо Щирий-Никитчук призначений на посаду діловодителя матеріяльної служби; перед цею посадою він був щотоводом в бухгалтерії. 
Напад. Позавчора вночі на Прозоровській вул. напали 5 розбійників на М. Епштейна; взяли його за горло, повалили на землю, одняли 27 карб, і втекли, стріляючи. 
Вечірні курси. Повітова таращанська управа просить губ. зем. управу закрити вечірні курси для дорослих при кошеватській церковній школі. 
Командіровка. Головне управління хліборобства прислало на Київщину чиновника особливих доручень п. Васьковського, щоб раціональніше поставити гідротехничні роботи. 
Земська фершальська школа просить, щоб губернська земська управа дала 370 карб, на допомогу бідним учням, бо вони тяжко бідують. Постановлено одкрити з цього року акушерські курси. Школа просить управу асігнувати на ці курси 400 карб. Плата за науку на акуш. та ферш. одділі —30 карб. Всякого, хто заявить, увільнятимуть од плати, але за це він мусить пів-року одслужити в земстві.
3 Київщини. Справа григорівської цукроварні, київського повіту. Нас сповіщають, що в с.Гусачівці буряки григорівської цукроварні і досі лежать на полі, бо селяне не хотять возить за малу плату. 29 октября цукроварня погодила була для перевозки селян Германівської слобідки, але й ті, перебалакавши з гусачівцями, одмовились. 
Напад на дім священика. Недавно в с. Текучі, радомисльського повіту, злочинці напали на дім священика о. І. Каповського. Злочинців було 11 душ і всі з револьверами та кинжалами. Спершу вони повісили двох злих собак, а потім зайшли в кухню і примусили наймичок та наймитів залізти під піч. Коло них лишивсь один стерегти з револьвером, а п'ятеро пішли в покої де лежала на ліжку заміжня сестра священика Крижановська. Вони домагались, щоб та сказала, де сховані гроші та де спить батюшка. Але цим часом священик з матушкою вибігли на двір і наробили гвалту. Церковні сторожі почули, що діється щось недобре і почали дзвонити. Позбігались люде, але розбійники зникли, не взявши нічого. Тепер поліція розшукує їх. 
Проти батька. В свій час, рятуючись од непевних, злодійкуватих елементів в селі, головківська сельська громада, чигиринського повіту, виселила в Сібір свого односельця Лазора Т.(итаренка). Висланий всяких засобів вживав, щоб вернуться додому, але нічого не помагало. Тепер він вчинив таке. В проханні, поданнім через п. київського губернатора, Лазор заявив, що його рідний батько, Іван Т., живе з своєю дочкою Харитиною, немов з рідною жінкою. Про це, — запевняє Лазор, знають три свідки — місцеві селянки: Федора і Килина Т. і Ганна Ч. Про „гріх" батька знав і він, Лазор. Але батько, боячись, щоб він не виявив на людські очі цього „гріха", упрохав громаду виселить його з села, немов „порочного" члена громади. Зважаючи на це все, Лазор просить повернуть його з заслання, а батька заслати в Сібір. 
3 Поділля. Вистава. У м. Окнах, балтського пов., 31-го октября у народній авдіторії була вистава на користь бідним учням. Ставили „Злу Мачуху" Лісовського та „Денщикъ Подвелъ". Грали любителі і дуже гарно. 
3 Волині. Прохання селян. В селі Мар'янівці, Фасівської волости, живе більш 400 хліборобів, а ремесників та ковалів немає зовсім, містечко—далеко. Бажаючи мати у себе в селі коваля, селяне „миром" запрохали єврея Боруха Ціановського з жінкою; а щоб Ціановського не вислала поліція з села, селяне подали прохання губернаторові, щоб він дозволив йому жити в їх селі.
3 Чернігівщини. Народня освіта. Св. Синод порадив архиреєві Антонієві, чернігівському та ніжинському, обов'язково брати що-річно податки на церковні школи з чистого прибутку манастирських та архирейських домів.
Сельсько-господарські курси. З дозволу департаменту земледілля в м. Новій Басані, козелецького повіту, улаштовуються трьохтижневі с.-г. курси для селян. На ці курси департамент асігнував 150 карб, і місцеве сельсько-господарське товариство 50 карб. За лекторів будуть: інспектор сел. господарства К. І. Тархов, інструктор животноводства С. І. Іванов, по садівництву Н. Ф, Фришев та бжільництву Утушкін. 
Самогубство сліпого. 2 ноября в Чернігові на горіщі попечительства про сліпих знайшли учня школи сліпих — Панаса Смілика, 22 років, який наклав на себе руки. Покійний страждав на мелонхолію. 
3 Полтавщини. Душогубство. В с. Остапці селяне убили поліцейського десятника, який розганяв п'яний натовп. 
На засіданні городської управи в г. Полтаві ухвалено видавати бідноті воду дурно. 
З Харківщини. В городському домі, де ночує біднота, за октябрь місяць записано чоловіків— 4164, жінок—1590, хлопчиків—3, дівчаток—45. 
Курси для робітників. В Харькові одкрито курси для робітників. Істнують вони вже 11-й рік. Записалось слухачів 271, будуть приймати до 10 ноября. Читати лекції будуть що-дня, крім суботи, од 7—9 г. вечора, а в неділю — од 10—12 г. ранку. 
Пожежа. В Кременчуці пожежа знищила будинок єврейського „общества трудолюбія" та склади тютюну фабрик Рабиновича та Гурарія. Втрата 90.000 карб. 
3 Катершославщини. Церковно-парафіяльна школа. „Ю. 3.“ пише: на Катеринославщині є село Томаківка, а в цьому селі є церковно-параф. школи. Завідує ними та навчає в них закону Божого, священик Андріященко. В школах навчають безплатно. Між иншим о. Андріященко бере з учнів податки —по 5, 6 і 16 карб. Куди йдуть ці гроші — невідомо. Незабаром буде ревизія цих шкіл. 
Самогубство. В с. Чаплинці, повісилась 12 літня дівчинка Ярина Приймакова, бо з нею хотів жити вітчим. 
Злочинство. В катеринославській тюрмі викрито злочинство. Для ревизії приїхав помішник начальника головного тюремного управління. Сподіваються, що скинуть з посади інспектора Френкеля, 
3 Херсонщини. Затримані палії. В м. Плетений Ташлик в одну ніч одночасно було три пожежі в різних місцях. Паліїв, відомих розбійників, зловили. Втрати великі.