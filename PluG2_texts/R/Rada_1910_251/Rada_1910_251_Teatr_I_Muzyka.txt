Театр і музика.
Театр „Соловцевъ".

„Самсонъ и Далила“. Про те, що в жіноцтва мають більший успіх „настоящіе мужчини", написано не мало пьес. І „трагікомедія" Свена-Ланге нічого орігінального не дає. Вона тільки старається орігінально підійти до цеї теми: трагікомічно. Сміється і разом плаче, що кислого поета Крумбака не любить жінка- артистка і йде до рук „оптоваго торговца" Мавра. Спершу (1-й акт) так наче щось і виходить з цього плачу-сміху, а далі мелодраматичний фінал (божевілля поета), такий банальний. Цей фінал губить усю пьесу. Грали це на сцені артисти, окрім п. Д.-Торцова, так, як тільки можна грати невдалу пьесу. Напр., п. Кузнецов з нічого зробив шедевр у ролі дір. театра, п. Юренева і тут (жінка Крумбака) показала вогник свого делікатного таланту. Комедійні ролі Мавра та режісера театру в руках п. п. Волховського і Леонтьєва вдались як найкраще. А от п. Дув.-Торцову (Крумбак), не треба ніколи грати „драму", бо тут він безпомічний. Інтересно поставлена Н. Соколовським остроумна пантоміма — ілюстрація до „глави романа" („Страничка романа" Естеррейхера). Litera.