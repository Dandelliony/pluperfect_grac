Культнарада при ГРПС.
     1 грудня відбулась чергова культнарада при ГРПС. 
Культпраця поміж цукровників ожвавилася. 
   По доповіді спілки цукровиків — нарадою 
констатовано відживлення в праці заводських клубів. 
Відзначено, також, втягнення членів спілки до клубної 
праці й досягнення в справі ліквідування неписьменности. 
Культнарада визнала за потрібне надалі скликати наради 
за участю культробітників місць; перевести остаточно 
доброхітне членство; втягнути до членів клубу не тільки 
робітників, але ж і їхні родини. Звернено увагу спілки 
на потребу поширення праці виробничих гуртків, 
а також збільшення праці по ліквідуванню 
неписьмености серед сезонних робітників.
  
Конференція робселькорів.
 Культнарадою постановлено скликати 
в найближчому часі конференцію 
робселькорів всіх виробничих спілок, 
працюючих на селі.

Поміч школам лікнепу.
Культнарадою ухвалено постанову
про частинну допомогу школам лікнепу. 
Постановлено також до 19-го грудня
 закласти осередки допомоги 
лікнепові по всіх профорганізаціях.
