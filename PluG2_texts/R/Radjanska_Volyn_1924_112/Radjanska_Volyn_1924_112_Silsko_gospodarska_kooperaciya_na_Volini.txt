Сільсько – господарська кооперація на Волині.
(По матеріалах Робітничо селянської Інспекції).
Волин. губерн. Роб. -селянськ. інспекцією недавно було обстежено дві райсельспілки двох більших округ нашої губерні (Шепетівської й Житомірської) та 23 сільсько-господарських т-ва по селах. 
Обстеження виявило, що
              соціяльний склад
сільських т-в безумовно задовольняючий. 60 відсотків особового складу товариств є середняки, а решта—незаможники. При чому керовництво кооперацією на селі перебуває в руках незаможників та сільських комуністів.  
  Але треба зауважити, що сільськогосподарські т-ва
 Обходили дуже незначну частину селян.
  Кількість останніх по Жатомірській та Шепетівській округах досягає не більше 4 відс. усього селянського населення цих округ.
   Сільсько - господарська кооперація Волині, в своїй організаційній роботі майже зовсім не зачепила плантаторські та селянські господарства, які ще й досі не об'єднані в сільсько господарські т-ва. І Житомірська й Шепетівська райсельспілка не використали густої мережи цукроварень в округах і не кооперував селянські господарства, що контрактують бурякосів цукроварень. Далі, ці райсельспілки
В фінансовому розумінні
не перевели необхідної дісціпліни щодо своїх сільських т-в. Райсельспілки кредитували сільські т-ва не на фактичній кредитоздатності останніх і це дало негативні наслідки. У великій більшости низові організації с.-г. кооперації не мають міцної финансової бази. Іх власні капітали складаються з пайових та вступних внесків, що покриті не більше, як на 25--30 відсотків.      Житомирська райсельспілка замість того, щоб виконати основні свої завдання — постачити сільські товариства с.-г. машинами та реманентом, організувати, як слід, збут продукції кооперованого селянства й т. и.—скерувал свою діяльність на комерцію й торгівлю. 
    При продажу краму, останній розцінювався не по собівартости, а в залежности від ринкових цін. Нараховання на крам доходили в деяких випадках до 81 віде вище від собівартости. Накладні ж видатки досягали 24,7 відс. обігу. Крам купувався не в певних місцях чи органах, а де попало, і продажна ціна його, як згадувалось вище, встановлювалася також в залежности від ринкових цін. Були, навіть, випадки, що нарахованая на деякий крам досягло 100 відс, а то й 400 відс. (Бежівське т-во). 
   Житомірська райсельспілка не досить керувала сільськими-кооперативними організаціями, не досить вивчила їхній економичний стан і господарчі потреби, через що й не досить жваво відповідала на організаційні питання села. 
    Обстеження констатувало й вітратну діяльність комерційної агентури житомірської райсельспілки. У Київі останньою утримувалося два агенти, з яких один заробляв одних відсоткових нагород не менш 1500 карб, на місяць. Ці агенти купували лямпове шкло в Білорусії. в той час, коли Волинь є осередком виробництва цього шкла, Райсель спілці було вигідніш платити 900 карбованців по векселях, ніж купувати це шкло.
    У наслідку обстеження, робітниче-селянська інспекція висунула перед райсельспілками цілу низку завдань що-до поліпшення та зміцнення діяльности сельспілок; крім того, звільнено з роботи деяких службовців, а контрольній раді та ревізійній комісії житомірської райсельспілки висловлено догану за бездіяльність. 
    Поновлений склад правління Житомірської райсельспілки—пішов по шляху, що накреслила йому робітничо селянська інспекція. 
Я. Г. Ланда.

