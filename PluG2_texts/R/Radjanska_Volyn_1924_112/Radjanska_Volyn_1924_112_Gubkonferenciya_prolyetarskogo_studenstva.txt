Губконференція пролєтарського студенства.
   Цими днями в Житомірі відбулася конференція пролєтарського студенства.
                                                           Допомога пролєтарському студенству. 
   Заслухавши доповідь Кубуча (комітет по поліпшенню побуту студенства) конференція констатувала значні досягнення в галузі організаційної роботи, масового матеріяльного обслуговання пролєтарського студенства. Підкреслюючи все ж таки незадовольняючий матеріальний стан пролетстуду—конференція пропонує комітетові: зміцнити роботу в напрямку вишукування коштів, прискорити відкриття їдальні, вжити заходів для поширення дому пролєтарського студенства.
                                                                           Праця губпрофобру. 
   Конференцією далі було заслухано доповідь про працю губпрофобру. Доповідач зауважив поліпшення загальних умов праці губпрофобру. У цьому році не вдалося ще в значній мірі поширити мережу закладів, де-що все ж таки зроблено. Організовано школи робітничої молоді й відчинено в Житомірі музичну школу. Надалі мережу наукових закладів профобра буде поширено. Конференція визнала працю губпрофобру задовольняючою й ухвалила план роботи на майбутнє.
                                                                    Вибори губбюро пролєтстуда. 
   На прикінці конференцією було обрано губернське бюро пролєтарського студенства. В це бюро ввійшли також представники від ГРПС і Губ. КНС.
