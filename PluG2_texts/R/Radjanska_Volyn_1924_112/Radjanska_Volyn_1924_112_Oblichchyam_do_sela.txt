Обличчям до села.
Після осінньої перерви полк зміцнює свій зв'язок з підшефним  селом 
М. Проведено обслідування села, котре дало дуже багато цікавих даних для праці. Наприклад: у селі 250 незаможних селянських господарств, а в комнезамі було тільки 35 чоловіка. Натиск у праці. —й комнезам збільшився до останнього дня до 75 чоловіка. Зріст продовжується. Накреслено влаштування скількох зборів для ознайомлення незаможників з суттю праці комнезаму, колєктивизації й кооперації. Далі: — стан школи — безпорадний. Помешкання є, а ослонів, столів, дощок та нашого приладдя — нема. Кожен учень має свою чергу занять, приблизно через три-чотирі дні. До школи ходять тільки діти куркулів та середняків. Бідняків усього не більше 5 чоловіка. Учитель розривається на всі боки. Полк вживав заходів через районні й сельські органи влади до усунення цих хиб. Для школи даються зшитки, оливці від полку. 
   У селі — самогонне, царство. Про самогон цього села слава ходить по всьому районі. „Кращі сорти". Піячать усі. Сельрада й комнезам допомагає. Комсомолу не було. Осередка теж нема. Є в селі тартак, але впливу на село він не має. 
   На 1 грудня наслідки праці на селі бачимо наочно. Увечері того ж дня на селі свято. Відбулось урочисте відчинення осередку ЛКСМ. На святі все село. Привітань —без кінця. З організацією ЛКСМ праця наша полегшиться. Буде на кого покластись. Праці ще по горло, але полк надіється з працею справитись.
