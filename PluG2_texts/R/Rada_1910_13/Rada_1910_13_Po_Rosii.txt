ПО РОСІІ.

Сучасна статистика.
В "Рѣчи" лікарь Жбанков підрахував число нещасних випадків в Росії за останні два місяці. Так, в декабрі було 548 випадків, а в январі того року 745. Але поруч з поменшенням випадкових каліцтв йде побільшення смертних кар та самогубств. Число справ з смертними засудами було в ноябрі 77 і присуджено до смертної кари 165 особ, в декабрі 40 справ і 95 присуджених. Заміна смертної кари зростає, в ноябрі замінено смертну кару 61 і в декабрі 84 особам. Разом з тим зростають і кари: в декабрі було найбільше кар, крім января та февраля. Дивно, що це побільшення помічається якраз після міністерського ціркуляра про необхідність поменшити кари. Присуджених і покараних було за цих два місяці найбільше в Росії — 202 і 68, в Сібіру — 21 і 8, на Кавказі — 14 і б, в Західних губерніях 12 і 3, в Польщі — 9 і 3, в Прибалтійських губерніях — 2 і 1. Терор політичний, каже лікарь, поменшився зовсім, поменшується також і економичний терор. Всілякі кріваві події також поменшилися. Тут помічається всього кілька випадків арештантських непорядків та всяких самосудів. Найбільше число жертв дають непорозуміння в сем'ях та між коханцями. Насильств за ці два місяці записано 21. Самогубства скрізь зростають. У великих містах: в Петербурзі, Москві та Одесі перед новим роком було багато самогубств. Безробітні, всілякі "розчаровані", арештовані і инші дуже лехко кінчають з своїм нещасним життям.

Догляд за школами.
Департамент поліції розіслав циркулярний приказ губернаторам побільшити доглядання за школами для дорослих. Це через те, що департамент одержав відомости, наче б то де-які вчителі цих шкіл ведуть протиурядову агітацію.
(У. Р.)

Боротьба з іоанитами.
"Рус. Сл." з певного джерела довідалося, що скоро в Синоді буде на-ново розглянуто питання про іоанитів. Недавно південно-русский місіонерський з'їзд, що відбувся в Одесі, подав в Синод докладну записку про поширення на півдні Росії секти іоанитів. Місіонерові Скворцову доручено було зібрати матеріал про іоанитів для доклада Синодові. Де-які архиреї думають, що духовній власти прийдеться просити свіцьких властей допомогти духовенствові в ділі боротьби з іоанитами.

Комета.
Пулковська обсерваторія сфотографувала нову комету. Комету видно на південно-західній частині неба, трохи правіше од Венери. Комету можна бачити і неозброєним оком. Хвіст її здається дуже довгим, а світ — незвичайно ясним. Кольор комети червонуватий. Ядро ясно видно і стоїть окремо. Професори встановили, що комета вже повернула до сонця і віддаляється од землі. Світ її стає що-дня все менший. Комета ця якась приблудна, ніде не записана вченими і не має нічого спільного з кометою Галлея, що наближається до землі.
(Рѣчь).

Жертви капиталу.
В Петербурзі, на фабриці російського товариства, підчас робот трапився вибух. Потерпіло 6 душ робітників. Найбільше тяжко потерпіли четверо: дві жінки та двоє хлопців. На заводі Сан-Галлі теж трапився вибух. Поранено 2 робітників, вони тепер в дуже тяжкому становищі.
(У. Р).

Ревизія.
"Рѣчь" переказує про те, як поводяться члени ревизії в Ризі — барон Остен-Сакен, Михайлов та Заїончковський з місцевими чинами. Виявляється, що ревизори дуже гарно освідомлені з таємними ділами місцевої поліції. Вони знають, наприклад, що в Ризі пристави мають прибутку 10.000—20,000 карбованців в рік і висловилися навіть, що вони в кращих умовах ніж губернатори та віце-губернатори по середній Росії. Помітивши, що для поліціймейстра та помішника його вибудовані нові кватирі з електричним світлом, д. Михайлов сказав: "розуміється, що з електрики на газ не приємно переходить". А Заїончковський, побачивши поліцмейстера, як той приїхав на автомобілі, запитав —"це той відомий поліцейський автомобіль"? З тої пори поліцмейстер перестав їздити на автомобілі. Раз, коли в кватирю Заїончковського прийшов околоточний з якимись бумагами, той запитав його: "скажіть, чи правда, що приставові Грудзінському належить половина Ялти? (В Грудзінського в обох містах велике число дач). Чекають, що замісць Заїончковського в Ригу явиться сенаторська ревизія.

Церковна школа в кухні.
Становище шкіл в Росії взагалі погане, але надто погано стоять церковні школи. Про одну з таких церковних шкіл пишуть "У. Р. з Володиміра. Досить ознайомитися, каже газета, з тими обставинами, в яких ведеться тут вчення, щоб уявити собі, які наслідки воно дасть. Церковно-парафіяльна школа в селі Подберез'ї міститься в кухні у священика. Вчення йде з великими перервами. То гості до батюшки приїдуть — тоді він кидає вчення і частує гостей, а на кухні готують все що треба; то наймички батюшчини сваряться і не дають дітям вчитися, а то просто в учителя-батюшки багато всіляких справ і він посилає дітей до дому і просить їх не ходити до школи кілько днів. Довго терпіли селяне, а нарешті подали скаргу в повітове земство.

Крамольні школярі.
Газета „Мшакъ" повідомляє, що учні трьох старших класів армянської тегеранської школи обурилися вчинком інспектора, що покарав ученицю, і перестали ходити до школи. Шкільні попечительні і педагогичні ради постановили вважати їх виключеними з школи. Прийматимуть їх тільки тоді, як вони подадуть прохання. Постанова ця не вплинула на забастовщиків. Вони висловили свій протест з цього приводу і знову не явилися в школу. Цікаво в цій історії те, що союз учнів, який веде цю забастовку, організували самі вчителі цієї школи. Але вони не чекали, що ця організація повернеться на їх же голову.

300 увольнених студентів. В томському технологичному інституті увільнено за невнесення плати за право вчення 300 студентів. Характерно те, що адміністрація не попередила в свій час студентів і вони не могли за свята роздобути грошей.
(Г. П.).