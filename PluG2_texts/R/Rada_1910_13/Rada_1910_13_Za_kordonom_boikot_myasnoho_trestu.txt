За кордоном. Бойкот мясного тресту.

Зважаючи на те, що мясний трест у Сполучених Штатах призначив дуже високі ціни на мясо, людність багатьох місцевостей постановила бойкотувати трест і якийсь час зовсім не їсти мяса. Рух набрав дуже значних розмірів. Бойкот оголошено в 1З штатах і до нього вже пристало коло двох милійонів американців. По деяких містах, як от, напр., у Клівгєнді й Мільвокі, ціни на мясо вже понизились через бойкот. Лікарі майже всюди висловлюються за бойкот, бо, на їх думку, американці вживають занадто багато мяса, й коли вони якийсь час не будуть його вживати, то це їм принесе тільки користь. Під впливом бойкоту уряд заявив, що він також уживе заходів проти тресту. Чим скінчиться бойкот — це залежить від того, чи пристануть до нього нью-йорські робітничі товариства. Цими днями це питання буде вирішено. Як що тільки нью-йорські робітники пристануть до бойкоту, то трестові неминуче доведеться понизити ціни на мясо.