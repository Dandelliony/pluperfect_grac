ПО УКРАІНІ.
У КИІВІ.

В українському клубі сьогодня одбудеться дитячий ранок, на якому зробить дуже цікавий відчит для дітей І. Чопівський, на тему: „Як і од чого горить свічка" (з фізичними пробами); поч. о 12 год. дня. Ввечері буде улаштовано чергову вокально-музичну вечірку при участі: д-к Єфімович, Наслідової, Спасовської, ***, Удовенкової, Уріцької; д.д. Карлашова, Малишева, Сухаренка, Фурдецького, Филипенка, Лісіцького, Лагунова, Новіцького, Чорнушенка, Шумова. Початок о 9 год. вечора.

Відгомін лубенської справи.
Цими днями судовий слідчий при київському окружному суді — д. Цулик закінчив початкове слідство про неправдиві посвідчення під присягою де-яких свідків з лубенської справи. З 23 особ, яких спочатку обвинувачували за це, до суду позиватимуть (по 942 і 236 ст. улож. о нак.) тільки 5: О. Чайку, Г. Грушковського, Ф. Стадишенка, Г. Кабанцова і І. Товстопяту.

Виставки картин.
15 января в київському міському музеї закінчилася виставка акварелів Альберта Бенуа; цими днями в тому ж таки помешканні буде відкрито виставку малюнків славянських художників. На початку февраля має прибути до Київа виставка одеського інтернаціонального "Салона", з'організованого скульптором В. А. Іздебським, а на початку марта приїзжає перший раз виставка петербурзького "Союза русскихъ художниковъ".

Самовбивство.
15 января застрелився парікмахер І. Михайловськнй (ріг Волош. і Ярослав. вул.). Покійний полишив після себе листа, в якому прохає нікого не винуватити за його смерть.

Справа крадіжки у графині Шувалової.
Київський сискний відділ повідомив усі місцеві банки, що касир графині Шувалової — Петро Іванович Лобанов украв в Дубні більше, як 900 карб. грішми, закладний лист київського земельного банку № 16253, лист державної ренти № 1133, чотирі листи дворянського банку №№ 12825, 12,820, 12814 і 12819, пашпорт Федора Прокоповича Сенкова і втік.

Трус.
15 января поліція старокиївської части зробила трус у д. Витковського (Дмітрієвська, 28), і забрала папери відомого афериста С. Ф. Стемпковського, якого в ноябрі минулого року заарештовано було в Ніжині. Всі заарештовані папери переслано буде прокуророві ніжинського суда, де мають розглядати справу Стемпковського.

Снігові замети.
Усю частину півд.-західн. та московсько-воровіжськ. залізниць, од Ковеля до Раздєльної, занесено снігом. Віє північно-західній вітер, температура скрізь —4°—5° морозу. Снігом занесло не тільки колію, але й загороду, що поставлено коло неї.

Привезено визначного політичного вязня. Позавчора з Варшави під великою вартою привезено в Київ визначного політичного вязня і посажено в лук'янівську тюрму.

В київському комерційному інстітуті лекції в весняному семестрі починаються 20 января.

В київському університеті лекції починаються 18 января.

"Українська Хата".
Редакцію і контору місячника "Українська Хата" перенесено недавно на Бульварно-Кудрявську вул., 16, кв. 8.

Ревизія на південно-західній залізниці. Вчора ревизійна комісія знову оглядала відділ матеріяльної служби. Служащих ревизори роспитували, чи підряди на приставку давалися після конкуренційного торгу чи ні. Виявилося, що майже виключно підряди давалися без конкуренційного торгу. Ревизійна комісія, крім того, збірала відомости, скільки всього вугілля на залізниці, а також призвіща усих підрядчиків звеліла собі подати. Забрано в канцелярію ревизійної комісії усі ділові папері відділу топлива за тих часів ще, як на чолі його стояв д. Крижановський.

"Порочні".
13 января, на першому в цьому році засіданні київського губернського присутствія по справах селянських, між иншими було розглянуто чотирі приговори сельських громад про виселення за "порочне" життя з уманського повіту — 1 чоловіка, таращанського — 3 чол., а разом — 5 "порочних". Присутствіє затвердило приговори про вислання — 4 чол., а про 1 чол. приговора скасувало.

***

3 Київщини. Дрібний кредіт.
В другій половині минулого року селяне прусянської, матусівської, худяківської та ташлицької волостей, черкаського повіту, завинуватились п'ятьом місцевим закладам дрібного кредіту: громадському банкові, позичково-ощадній касі і 3-м кредітовим товариствам — 2.710 карб. 78 коп. На виплату цього боргу до 1 января селяне постачили всього — 279 карб. 54 коп., а решту мировий посередник 1 участка черкаського повіту цими днями наказав волостям стребувати з селян примусом.

Пожежі 1909 року.
Офіціяльно установлено, що торік на Київщині згоріло 3736 будівель, застрахованих обовязковою земською страховкою та 56 застрахованих по своїй волі.

Нова школа. Київське губерське земство в февралі місяці сього року одкриває перший клас Волошсько-Мехеринецької школи в бердичівському повіті, за чотирі верстви від м-ка Казятина та за 2 верстви від станції Махаринці, південно-західної дороги. Цю школу одкривають на основі "Новаго положенія 26 мая 1904 г." До першого класу приймають учеників, що здадуть екзамен за двохкласну сельську міністерську школу. Прохання треба подавати на ім'я управителя школи, в м-ко Казятин. Незаможні ученики, родом з Київщини, матимуть стіпендію київського земства.

Не оддають грошей.
Шість років тому казятинська сельська громада, призначивши на вислання за "порочність" 13 своїх односельців, заплатила в київську губ. тюремну інспекцію гроші на видатки в цій справі. Одначе на заслання пішла тілько третина „порочних", а про решту губернське по селянських справах присутствіє приговора не затвердило. Через це лишилось не витрачених громадських грошей в тюремній іспекції — 418 карб. 24 коп. Торік громада вибрала повноважних і доручила їм витребувати ці гроші. Повномочні написали куди слід прохання, та з того нічого невийшло: грошей нема й по сей день.

3 Волині. Ревизія книгарень.
Цими днями, як пише „Вол.“, в Житомірі чиновник на особливі доручення разом з помішником пристава зробив ревизію книгарень.

Грабіж. Недавно по дорозі між Ковелем та м-ком Гулевичевим уночі якісь лиходії заграбили в ковельського єврея Жарницького на 300 карб. готової одежі.

Замерз. З с. Сереховичів різдвяними святками пішла з дочкою Яриною селянка Палажка Грушка 40 років до земської лікарні в м-ко Мільці лічити очі. Пішла та й не вернулась. Тоді поліція взялася шукати її. 1 от, як переказує "Вол.", 28 декабря за три верстви од с. Сереховичів знайшли мертвих Палажку Грушку й дівчину Ярину. Вертаючись додому, вони заблудили, опинилися в болоті і позамерзали там.

Ревизія митниці.
Єсть така чутка, що швидко знов ревизуватимуть надкордонні митниці в Волочиську та в Олександровську. На цих митницях викрито чималі шахрайства. "Вол.", пише, ніби виявилося, що через лихі порядки на митницях казна що-року теряє 50 відсотків мита.

3 Поділля. Самогубство курсистки.
"К. В." сповіщають, що цими днями в Вінниці наклала на себе руки слухачка київських вищих жіночих курсів Ванда Левандовська. Вона отруїлася карболкою. Напившись карболки, Левандовська прожила ще 6 годин і померла в тяжких муках, а-ні трошки не жалкуючи, що вмірає. В записці, що лишила по собі покійниця, каже, що вмірає, бо нема їй чого жити. Це була собі молода, вродлива, заможна дівчина.

3 Полтавщини. Ялинка в школі. 6 января в залізнодорожній — двохкласній школі в Полтаві була ялинка для дітей залізнодорожних служащих. Ялинка обійшлася 100 карб. Було на їй 415 школярів та школярок. Співали українських та російських пісень, читали байки та сценки з народнього російського і вкраїнського побуту. Усе це робили самі діти.

3 Харьківщини. Претензія залізної дороги до селян.
Управління Південно-Донецької залізної дороги позиває сельські громади, що приговорами обіцяли дати дурно землю під залізну дорогу, а тепер не хотять цього робити. Обіцянку селяне дали на те, щоб мати в себе станцію або щоб дорога йшла так, як їм зручно.

Статистика. Харьківський сискний одділ полічив, що минулого декабря місяця на Харьківщині було 1 душогубство, 2 грабіжі на 965 карб. та 60 крадіжок на 11,102 карб. 60 коп.

3 Катеринославщини. Смертна кара.
"Ут. Р." сповіщає, що 13 января в Катеринославі повішено засуджених на смерть грабителів: Бугаєва, Горбатенка, Руденка та Штокмана.

3 Херсонщині. Самогубство.
"Од. Н." пишуть, що 14 января в Херсоні повісився ученик 1-го класу сільськогосподарської школи Станіслав Богацький. Перед смертю він написав, що боїться зостатися на другий рік у тому самому класі і через те вішається.

Комета.
12 января в Миколаїві, в 6 год. вечора бачили на небі комету. Комета мала два хвости вгорі і видко її було 15 хвилин звичайним оком, а далі комета сховалася в хмарах.

Живий товар.
Цими днями поліція зловила в Одесі пройдисвіта Йосипа Файнгольда, що гендлює живим товаром. З Одеси в Турцію він завіз 14-літню дівчину Марію Каплунову. 3 нею Файнгольд, як росказують "Од. Н.", познайомився кілька місяців тому і ходив у гості до неї, на кватирю матері, начеб то молодий. Матір він умовив пустити з ним дочку за кордон, щоб там повінчатися. Поїхали й зникли без вісти. Аж згодом виявилося, що Файнгольд продав дівчину в дім роспути в Костянтинополі. Заявили поліції, а вона й арештувала Файнгольда, коли він вернувся з Турції. Файнгольд признався у своїй вині.

3 Кубані. "Село" Армавір.
В с. Армавірі живе 50.000 душ. Це справжній город, єсть там великий приватний театр, а оце хотять ставити й другий, вже власний "сельський". Проект театра замовляли вищим жіночим будівничим курсам Багаєвої в Петербурзі. Зробив його художник-архитектор Н. Полдезерський. Театр обійдеться 300 тисяч карб. Проект його такий гарний, що послали його на конкурс до Лондону. Таким способом Армавір, де багато фабрик, де єсть електричне світло, бруковані вулиці, хороші отелі, матиме ще й гарний власний театр.