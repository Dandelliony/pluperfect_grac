Економичне життя Украіни.

Кубанська нафта.
Постановка заявок у Майкопськім районі все ще не припинилась; захоплюються юрти Нижегородської, Дагестанської та Пруської станиць. На промислах працюють тільки дві фірми: Бакинсько-чорноморське товариство и Селітренікова.

Садівництво.
"Подолія" повідомляє, що брак правильної організації для продажу овочів що-року дає себе в-знаки подільським садівникам. Так було й в минулім 1909 році, коли садівники мали багато втрати єдине через те, що не знали, куди й які сорти овочі треба вивозити. Року 1908 секція садівництва при подільськім сельсько господарськім товаристві заходилась була організовувати вивіз подільських овочів, але до останніх часів з того нічого не виходило. Аж тепер у цій справі починають уживати енергійніших заходів. Починають з того, що на місця посилається інструктор садівництва, який навчатиме садовників, як упаковувати овочі, куди й які сорти вивозити й т. и.

Похід на Вкраїну.
Недавно в нас повідомлялось, що великі мануфактурні фабриканти Московського району купили в Київі на Подолі кілька садиб, щоб збуду вати там оптові склади свого краму для Київського району. Тепер таку саму звістку маємо вже й з Поділля. Повідомляють, що мануфактурні фабриканти Московського району, Морозов і Коншін, купують на Поділлі садиби для збудування оптових складів свого краму, шоб завоювати (так і пишеться: завоювати) місцеві ринки й витиснути крам инших фабрик.

Банкротство.
В Кременчуці збанкротувала велика мануфактурна фірма Полянського. Пасів 85 тисяч карб.

Професійний рух.
В Єлисаветграді виникає професійне товариство робітників, що працюють голкою. В товариство входять кравці, швачки, капелюшниці й картузники. На установчі збори товариства явилось більше 500 робітників і робітниць. Є думка заснувати професійне товариство також і серед місцевих прачкарів.

Кооперативний рух.
Нове потребительське товариство відкрилось у селі Устьї на Поділлі.