Тіням.

Скільки добрих, скільки чулих
В вашім стані полягло!
А тепер їх всі забули —
Наче й справді не було.

Тільки тіні їх вітають
Над землею в самоті,
Сон довічній розвівають,
Будять мрії золоті.

Здійснить мрії неможливо:
Верх над всим бере життя, —
І йдемо ми полохливо,
І живем ми без—пуття:

Прийде час — і ми герої,
Прийде час — і ми сліпці
Бідні, голі і без зброї,
Мертвих дум німі співці.

Горе нам, що ми без волі,
Горе нам — ми без мети,
Наші душі хилі, кволі, —
Нам за тінями не йти.

П. Гай.