КОЖНОМУ ПИСЬМЕННОМУ—ГАЗЕТА.
По всіх закутках Радянського Союзу провадиться зараз завзята праця по широкому стягнення селянства до активного радянського будівництва.
Комуністична партія намагається кожного трудового радянського громадянина, кожного хлібороба —з бідняцьких та середняцьких шарів зробити повним учасником у справі керування радянською країною—в галузі культурного й господарчого будівництва.
Не стоїть осторонь від усієї цієї праці й передове свідоме селянство.
Прагнення селян до громадської праці до будівництва, до піднесення сільського господарства що день збільшується.
На допомогу селянству в його культурно-політичному й господарчому піднесенні приходить партія, Радянська влада, вся робітнича класа.
За друга й помішника трудового села в його будівництві стає радянська преса.
Володимир Ілліч зазначив, що нам потрібна така грамотність, яка-б навчила селянина краще ходити коло своєї землі й підносити своє господарство.
Партія й Радянська влада сів по селах письменність. Де-далі, менше й менше став неписьменних на селі але треба не тільки навчити селянина писати й читати.
Головне—щоб письменний селянин міг свою письменність використати свого культурного й господарчого розвитку.
Ось тут у допомозі селу й стає газета. Для обслуговування села партія й Радянська влада створили селянські газети.
До участи в цих газетах притягнено самих селян. Десятки тисяч сельктрів та взагалі селян своїми статтями, дописами й листами будують селянську пресу.
Останній рік довів у найяскравіший спосіб, що селянство оцінило свою пресу, тягнеться до неї, довіряє їй, допомагає їй вкорінитися в селі.
Про це свідчать ось які цифри: у лютому І924 року тираж (кількість примірників) всієї селянської преси дорівнювався 210 тисячам примірників.
У квітні того-ж року—по-над 400 тисячам примірників. У серпні—800 тисяч примірників.
На 1 квітня 1925 року майже вже півтора мілійони примірників. Завдання 18-го B‘їзду партії—одну газету на 10 дворищ—ми вже виконали.
Але чи можна стверджувати, що село насичене газетою. Чи в кожному селі в стільки газет, щоб усі письменні селяни мали можливість читати газету.
Адже-ж ми знаємо, що є такі села, де газета одержується в дуже малій кількості - одну газету на 20 —ЗО, а то й на 50 дворищ.
І сьогодні, в „День Преси", на 8-мому році Радянської влади ми проголошуємо нове гасло: КОЖНОМУ ПИСЬМЕННОМУ ГАЗЕТА.
Не повинно бути на селі жодного письменного селянина, жодного селянського дворища, де є письменні, щоб там не передоплачувалася газета.  Селянство простує до НОВОГО ЖИТТЯ.
Селянська молодь, краща частина цієї молоді, тягнеться до світла й знання.
Газета допоможе передовій активній частині села міцніше стати на ноги.
Газета повинна притягнути малосвідому частинку села до активного будівництва.
Передовики селяни, свідома селянська молодь, члени сільських партійних осередків, сільські комсомольці, вчителі й агрономи, — нумо спільними силами візьмемося до поширення на селі селянської преси.
Без примусу, лише переконуючи й роз'яснюючи, доб'ємося, щоб у кожного письменного була газета. 
