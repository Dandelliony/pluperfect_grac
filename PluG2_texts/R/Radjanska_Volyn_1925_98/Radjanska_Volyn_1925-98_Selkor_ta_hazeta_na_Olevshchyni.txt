Селькор та газета на Олевщині.
Олевщина — далекий, поліський, глухий район. Од самого Олевська до округи буде, восімдесят верстов. Од де яких сел до району —не менш, як 50—60. Але все ж і в нас за цей рік багато виросло робселькорів і працювали вони не пагано. Коли візьмемо позаторішній 1923 рік та першу половину 1924, то було тоді на Олевщині всього 3 чи 4 селькорів. А стінгазет зовсім не було. . -- Тепер же, на п'яте травня цього року, па Олевщині видається 29 стінгазет. Двадцять одна газета виходить по селах, одна газета —на порцеляновом заводі. При райсельбудинкові видається районна стінгазета „Нове село". Видається вона два рази на тиждень, ти розсилається по сільських ж.-читальнях.  Збільшилось у нас і дописувачів. Було троє—п'ятеро рік тому. Тепер же в 63. 28 з них пише до «Радянської Волині», а решта до комсомольських та стінних газет. Що-дня приходить на Олевщину 800 або 900 примірників ріжних газет. Більш усього газет виписує організоване селянство через хати-читальні, сельбудинки та инш. Усього населення в в Олевському районі, дорослих та малих —50 тисяч. Ото й виходить, ще одна газета припадає на яких 60 чоловіка. Селянство дуже цікавиться газетою і кожну нову газету чекає з нетерплячкою й не дарма. Багато допомогли дописи, щоб перечистити радянський апарат. За один цей рік лише по дописах в газеті було звільнено одинадцять рабітничків, і тепер ще провадяться розслідування по тридцяти дописах селькорів. Були випадки й переслідування селькорів, але прокуратура зразу стала на оборону. Селькорівський рух тепер росте що-дня, росте й прихильність до газети. Ось, селянин села Журжевич, Павло С. навчився читати, писати на лікпункті, зразу взявся до газети й почав сам до неї писати.
 X. Поганенко
