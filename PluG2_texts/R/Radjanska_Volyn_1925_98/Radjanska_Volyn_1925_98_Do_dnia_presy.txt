До дня преси.
Що то садить у роскішному палаці за роскішним столом згорблене, в чорній одежі, а в самого жир з обличчя так і виступає, ніби цілими пудами виточитись на нього хоче? Зуби міцно сціплені, очі впились у купу різних паперів; він сидить над нами й щось пише.
Хто він? То буржуа  пише в свою пресу. Він пише, скільки в день отримує пудів срібла зі своєї фабрики.
Він пише як краще всмоктувати робітничу силу, як краще здобувати прибуток.
Він пише про колонії, ані хоче загарбати в свої руки, в свою ненажерливу пащу.
Він пише, як треба купатись у сріблі й у златі, та де його брати. Він пише, бо це його преса.
Чорна преса!.. А хто то сидить за вбогим столом, в убогій хатині, в мізерній одежі з мозолистими руками, худим обличчям і світло ясними очима? Хто? Він сидить і пише.
Хто він? То сидить робітник від верстату, чи селянин від плугу, котрий нещодавно закінчив школу для неписьменних.
Робітник селянин... Вони сидять і виводять на папері, кривими літерами, дрижачою рукою пишуть про те, як вони видерлись з під кормиги цієї чорної примари-капіталу.
Вони промовляють цілому світові, всьому пригніченому люду, як і де знайти свою волю, своє життя й правду.
Вони пишуть, і пролетаріат всесвіту їх слухає, їх шанує і радіє, що на весь світ мається хоч одна країна, що вторувала собі бетонний шлях, має свою адресу, пише до неї й володіє нею.
Робітник селянин... Вони в цей день пишуть, що настане час, коли з чорної преси по цілому світі засяє червона преса з п'ятикутною зіркою. 
