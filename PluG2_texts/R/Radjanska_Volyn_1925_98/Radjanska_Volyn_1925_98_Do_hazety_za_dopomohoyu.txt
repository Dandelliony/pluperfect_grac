ДО ГАЗЕТИ—ЗА ДОПОМОГОЮ. 
Свій перший допис написав я до газети тоді, коли хотів організувати в селі Якимівцях, Антонинського району, хату-читальню, але ж не можна було цього зробити через байдужість місцеву. Допис закликав місцеві парторганізації взяти шефство над хатою-читальнею. Правда, на заклик ніхто не відгукнувся. Але ж те, що газета вмістила на своїх сторінках думки сірого селянина, мало для мене великі наслідки, заохотило писати надалі. У-друге я писав про працю сільради кооперації, а далі —так райсельбуду, райвиконкому. Тоді був зовсім інший час. На стінгазету дивились, як на щось непотрібне: “досить, мовляв, з нас буде й центральних газет". От тому то стінгазета з'являється в нас лише в 1925 році. Дописи з нашого глухого куточка дали багато користи. Досить згадати про оздоровлення Якимівської сільради. Голова сільради чудував дуже. Після допису на село виїхав прокурор, виявив усі злочинства, й голова зразу опинився в Бупрі. Тепер в Антонинському районі видається кілька стінних газет. На жаль з сел видають стінну газету тільки одні Якимівці. Печала Якимівецька стінгазета виходити після губнаради селькорів. Відношення до мене, як до селькора, дуже гарне. Було мені усяко, навіть деякий час я боявся жити в свойому селі. Але тепер краще, й хата селькора подібна до якогось справочного бюра. 
День п'ятого травня, кореспонденське свято, наш район використав, щоб скликати районну нараду селькорів та хат-читалень. Влаштовується на цей день і районна виставка стінгазет. Розглянемо низку питань, як просунути газету, книжну на село. Наше гасло, яке ми поставили собі на п'яте травня - „досягти, щоб у кожному селі виходила своя стінгазета, щоб до селькорівських загонів вступали нові селькори з Антонинського району".  Н.Шимчук
