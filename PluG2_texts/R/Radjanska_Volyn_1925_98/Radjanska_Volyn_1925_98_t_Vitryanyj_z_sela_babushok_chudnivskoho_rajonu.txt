т. Вітряний, з села Бабушок, Чуднівського району.
З 1920 року, як стала на Волині радянська влада почався і культурний розвиток нашого села Бабушок. Почався в невеличкого, працювали з великими помилками. Керовників не було—усі пішли в села на червоний фронт. Та не стає праця, вибиваються на певний шлях. У 1923 році наша «просвіта» перетворюється на хату-читальню. З’являється в Бабушках й працює разом з хатою-читальнею комсомольський осередок. Тепер освітня праця у нас краще йде, як по багатьох інших селах вашого району. От тоді-я, зі часів тих, коли починався культурний розвиток нашого села, почали писати з нього до газети. Писалося потай, боялися навіть признаватись про своє писання. У перше брались за перо, щоб викласти свою думку.
Дописи зразу ж зробили своє діло. Усього я сам послав двадцять пять дописів, з них надруковано шість. Зразу ж сільські установи, що про них писалося, виправлялись та почали краще працювати. Губсельбанк дав на один допис про кооперативні справи свою відповідь Це все зробило велике вражіння поміж селянством, особливо, поміж біднотою. Вона побачила, що газета—то її оборонець. А самогонщики та деяке сільське начальство, що попали в газету, почали ремствувати на селькора, посилати йому загрози. Довелось навіть звертатись до газети та до прокурора з заявою. За те ж селяни до дописів та до газети ставляться дуже прихильно. Після губерської наради селькорів почала видаватись у вашому селі стінна газета „Будівничий села". Уже вийшло два числа її. При стінгазеті гуртується та розвиває свою працю гурток селькорів. Стінгазета теж уже дещо зробила для села. 
Вітряний
