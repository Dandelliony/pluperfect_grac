ПРОЛЕТАРСЬКА ВЕСНА.
1 травня! Весна! Буяють паростки молодого життя. Нові досягнення. Нові перемоги. Радянська нива вкрилася добрим руном. Селянський чорнозем зростив одбірне насіння, що викуто щедро його пролетарською руною. Зростив ясну свідомість, щирий запал. Селянські свитки, робітничі вбрання—струмками злялися в річку одну. Бурхливу, кипучу. Спільно святкують свято своє. Рясно вкрились людьми вулиці міста. Пливуть прапори, прапори, прапорі! Швидкокрилі пісні линуть угору. І гомін червоний над містом стоїть. Перше травня! І настрої наші, як натягнуті струни одної величезної арфи звучать. Ми переможемо!- Ми подолаємо! Весняні пісні. Гомін. А річка людей тече вулицями. По обидва боки, яв береги квітчасті—юрби дітей. Площа горить прапорами. Робітники, селяни та військо зібралась отут в знак єднання, в знак спільного фронту з трудящими цілого світу. Бачиш цей настрій, бачиш цю силу і віриш: Ми переможемо! „Я син трудового народу"...—тихо, а певно так, твердо розляглася луною червона присяга війська.
Це присяга вільних синів розкутих селян і робітників. І її ніколи не зрадять вони! Бо не святою водою посвящається кожний вояк, а потом і кров'ю рабів, що томились віками в неволі. Блиснули труби оркестрів, загорілися на сонці. Інтернаціонал. „Позбудеться ярма тяжкого сама сім'я пролетарів"... Так, позбудеться, бо єдність трудящих росте та росте. 1 травня. Оглянемо наші ряди. Міцні. Свідомі. Заповіти Ілліча справдили на ділі. Змичка міста й села все росте. Продукційність роботи все вище; поліпшивсь й господарство сільське; то в однім, то у другім селі загораються лампочки Ілліча; неписьменність тікає із сел. І робітництво й селянство дають кращих своїх синів комуністичній партії. ...Заповіти Ілліча справдили на ділі. 1 травня. Весна! Для нас весна. А для них: — капіталу й слуг його — осінь... Осіння сльота. Як осіння негода лютують вони... Та дарма! Після осіні, — надходить мертва зіма. Старість смертю кінчиться. У нас же — весна! 1 травня! Свято боротьби й перемоги! 
