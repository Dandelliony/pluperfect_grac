Як проходить на Волині кампанія с.-г. податку.
Надання пільг по податку закінчується.
У розмові з нашим співробітником завгубфінвідділом т. Шпильовий торкнувся питань що-до надходження с.-г. податку по губерні.
Надходження с.-гос. податку зменшилося.
Після закінчення 3-го терміну збору податку, 15 січня,— губерня повинна була щотижня зібрати по 60.100 карб. Як-щоб виконання податку проходило таким темпом, то він був би закінчений до встановленого терміну. Однак, треба зазначити, що з цього часу надходження податку зменшилося, при чому на протязі 3 тижнів губерня дає (щотижня) менш на 15000 к. Останні ж 3 тижні дають виконання що-тижневого завдання всього в розмірі 22-23 відс.
Відстає Шепетівська округа. 
Особливо відстає в галузі виконання податку Шепетівська округа, яка дає що-тижня лише незначні поступлення. Виконання податку по окремих округах в такому стані: перше місце займає житомирська округа, що виконала 96 відс.; на другому місці—Коростенська – 95 відс; останнє місце займає Шепетівська округа, яка виконала лише 91 з пол. відс. всього податку.
Через що зменшилося надходження податку.
При вивченні причин зменшення надходження с.-г. податку—губфінвідділом виявлено, що зменшення темпу надходження податку до 20-го лютого виникло через те, що податковий апарат цілком був зайнятий роботою по наданню населенню пільг.
Група недоплатників—заможнє селянство.
Між иншим, необхідно підкреслити, що недоплатниками з’являється, головним чином, група заможнього населення, яка цілком має змогу внести податок. Утримуються ж вони від внесення податку в надії одержати де-які нові пільги.
Більше пільг не буде.
Необхідно запам’ятати, що населення одержало досить шарові пільги по с.-г. податку, які охопили до 35 відс. усіх господарств Волині. Надання пільг населенню зараз закінчуються й чекати якихось нових пільг не можна.
