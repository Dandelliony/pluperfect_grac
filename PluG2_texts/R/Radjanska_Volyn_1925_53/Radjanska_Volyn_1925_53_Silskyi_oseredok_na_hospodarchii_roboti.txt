Сільський осередок на господарчій роботі. 
Класове розшарування на селі становиться яскравим з кожним днем. Частина господарств міцніє, становиться здатною до куркульських, друга ж розорюється, становиться безлошадною та безінвентарною.
Ще остання, окремо по господарствах при тих умовах, які по них панують, міцнішати не зможе. Тільки вкупі, спільно, здійсненням в життя агрономичних заходів, може вона домогтися відродження сільського господарства.
Господарче завдання партії на селі полягає в тому, щоби з’ясувати селу самі простіші засоби кооперування, які сьогодні ж можна перевести в життя (організація контрольного товариства, машинного, кредитного, прокатних пунктів, ремонтової майстерні ти инш.). 
Партія мусить об’явити поход проти агрономичної темряви селянства. Партія повинна поставити доладно та розвити агро-пропаганду на селі. Про це саме вже писалося ще рік назад в обіжникові ЦКРКП(б). Сільський осередок поки що зробив не дуже багато чого, щоби провести цей обіжник в життя. Тепер мусить він цю хибу виправити та напружити на агропропаганді всі свої сили. До цього ж треба притягти сільському осередкові й ту сільську інтелігенцію (вчителя, агронома, лікаря), що вже прийшли до нашого суспільного життя. 
Тов. Сталін, ще в грудні 1924 року на одному з зібрань казав, що засів очищеним насінням збільшує врожай на 10 пуд. з десятини. Себ-то в 70-80 міл. пудів ми мали б змогу зібрати стільки, скільки раніше Росія вивозила за кордон. Це повинен знати кожний сільський комуніст, кожний селянин й тоді скоріше вийдемо ми з злиднів, залишимо далеко позаду нашу темряву, наші недостачі.
Коли сільський осередок у центр своєї уваги поставить кооперацію та агропропаганду, то значить він повернеться обличчям до села; і це він повинен тепер же зробити.
