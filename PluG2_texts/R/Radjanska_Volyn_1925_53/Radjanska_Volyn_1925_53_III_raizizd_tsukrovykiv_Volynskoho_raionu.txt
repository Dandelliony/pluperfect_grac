III-й РАЙЗ’ЇЗД ЦУКРОВИКІВ ВОЛИНСЬКОГО РАЙОНУ.
Другий день своєї роботи з’їздом було присвячено відчитним доповідям райкому цукровиків та Подільської філії цукротресту. 
Відчитна доповідь райкому дискусій не викликала. З’їзд підкреслив, що робота райкому цілковито відповідала директивам 2-го райз’їзду й вищих професійних організацій. Що торкається майбутньої діяльности райкому, то з’їздом підкреслено необхідність: 1) продовжувати роботу по втягненню до активної праці на місцях членів спілки; 2) збільшити керовництво місцями, шляхом живого інструктування; 3) поширити роботу серед жінок-робітниць та молоді на цукроварнях. 
Про діяльність Подільської філії цукротресту склав доповідь зам. керуючого філією т. Мацюк. 
З’їздом констатовано, що минула кампанія пройшла в надзвичайно-несприятливих климатичних умовах: при нестачі живого та мертвого реманенту, при відсутности гарного насіння та несвоєчасній й невистарчаючій кількості одержаних місцями засобів господарювання. Усе це, вкупі взято, зменшило виробничий програм на 15—20 відс. 
З другого боку—З’їздом відмічено, що в відношенню техничної підгодівлі цукроварень до виробництва було досягнено сталих наслідків: продукційність цукроварень досягла 90 відс. довійськової норми, витрати палива на берковець—46 фунтів, витрати робочої сили на 1000 берковців—236 чол.; продукційність праці по цукроварінню досягла 100 відс. 
Разом із тим з’їздом відмічено низку хиб і запропоновано філії провести такі заходи: 
Для найскоршого охоплення та відбудовання сільського господарства цукроварень – постачити цукроварні необхідною кількістю живого й мертвого реманенту, врегулювати всі ненормальности по нацфонду землі, а також вжити заходів до підбору відповідного агрономичного персоналу.
