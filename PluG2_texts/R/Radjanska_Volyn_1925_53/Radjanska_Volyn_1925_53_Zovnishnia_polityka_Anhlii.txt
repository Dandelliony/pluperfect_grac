Зовнішня політика Англії. 
Опозиція нападає на проект будівлі військово-морської бази в Сингапурі.
У палаті лордів вчора відбулися бурхливі дискусії щодо зовнішньої політики Англії. Особливо нападали на проект будівлі військово-морської бази в Сингапурі. Представники опозиції вказували, що будування бази є серйозною загрозою мирові й безперечно ускладнить англо-японські відносини. Від імени консерваторів виступив Бальфур, який заявив, що всі держави гарячково озброюються. Як що Франція й инші держава будують свою військову міць у найсильніших суходільних арміях і могутній авіяції, то, по думці Бальфура, й Англії будучи морською державою, потрібно ще будувати свій військовий добробут могутньою морською флотою, тому Англії потрібна й дужа сингапурська база. 
Керзон від імени уряду пробував заспокоїти опозицію, доводючи, що будівля бази не ускладнить англо-японських відносин. Наприкінці Керзон заявив, що будівля бази коштуватиме „дуже дешево“  й потрібує „лише“ три чверті мілійона фунтів стерлінгів. 
Одночасно відбувалися дискусії в справі зовнішньої політики партії. Міністр закордонних справ Чемберлен заявив, що Німеччина напевне візьме участь у міжнародній конференції в справі роззброєння. Далі Чемберлен сказав, що Англія після довгого обміну думками з колоніями й домініями може тепер на певне сказати, що женевський протокол про роззброєння й взаємні гарантії, підписаний Макдокальдом, не може бути прийнятим теперішнім англійським урядом.
