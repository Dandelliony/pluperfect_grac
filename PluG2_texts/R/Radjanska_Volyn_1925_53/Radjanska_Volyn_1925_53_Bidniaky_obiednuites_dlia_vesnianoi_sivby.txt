Бідняки, об’єднуйтесь для весняної сівби.
Одному дістати потрібну робочу худобу чи реманент при бідняцьких засобах, звичайно, трудно. Але сукупно, артільно, все це можна одержати, треба тільки організуватись. У всякому селі не мало знайдеться таких господарів, у котрих як нема коняки, то плуг є, як плуга нема, то є який-небудь ииший с.-г. реманент. З одним плугом чи бороною без коняки поля не засієш, і теж саме з конякою, але без реманенту. А як з’єднається скілька таких незаможних господарств—в того коняка, в того плуг, в того борона, то й дивись, гуртом і засіяно бідняцьку смужку. 
І не тільки для оранки й сівби потрібно гуртуватися селянам. 
Товариства треба організувати для всіх сільсько-господарських робіт.
Гарне чистосортне насіння дає кращий урожай, про це вже в нашій газеті писали. Щоб перейти на многопілля, потрібне насіння трав. Як дістати насіння?
Відповідь одна—організуватися в насінньові товариства.
Ще і через те вигідно селянинові-біднякові об’єднуватися в колєктиви й артілі, що таким об’єднанням допомогає держава, кооперація, с.-г. банк. Радянська влада насамперед допомагає селянським об’єднанням придбати: насіння, племінну худобу, реманент, мінеральне угноєння (суперфосфат, томасшлак і т. ин.), позичає гроші,—і все це на льготних умовах. Крім того, держава дає таким об’єднанням ріжні льготи. 
Сього року держава багато буде давати помочі для весняної сівби. Дуже важно, щоб цю допомогу одержали бідняки. За цим повинні дивитися громади взаємодопомоги. Роз’яснити селянам, чому їм треба об’єднуватися в колективи, згуртувати одиночні, роспорошені сили в ріжні товариства, притягнути до них громадську й державну допомогу,— найважніше завдання перед весняною сівбою.
