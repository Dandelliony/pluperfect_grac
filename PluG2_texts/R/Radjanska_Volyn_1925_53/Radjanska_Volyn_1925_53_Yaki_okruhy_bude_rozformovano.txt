Які округи буде розформовано?
Учора в Харкові відбувся плєнум центральної админістративно-територіяльної комісії по справі підготовки до ліквидації губерень.
Присутні представники губвиконкомів, усіх наркоматів. Голова комісії т. Буценко у доповіді зазначив, що основна робота по переходу до трьохступневої системи керування припадає на центральну админістративно-територіяльну комісію.
По держплану до 1 квітня треба визначити майбутні межі округ і вирішити, які округи буде реформовано та точно з’ясувати все, що стосується ліквидації губерень.
У квітні м-ці переведено буде всі декрети в справі закінчення реформи, а також буде накреслено розподіл губерських робітників між центром та округами.
У травні й червні скликано буде губерські ліквидаційні комісії, які почнуть поступово переводити ліквидацію губерських відділів.
У червні почнеться підготовча праця в справі зміцнення округового апарату, при якому насамперед буде утворено окрплани.
У серпні ліквидацію губерень буде закінчено. Завдання цього плєнуму—накреслити шляхи правильного районування України й вирівнювання внутрішніх меж округ.
Плєнум висловився за розформовання Гайсинської, Олександрійської, Бердянської й Шевченківської округ, одночасно порушено питання про доцільність існування Сновської, Золотоношської й Краснодарської округ.
