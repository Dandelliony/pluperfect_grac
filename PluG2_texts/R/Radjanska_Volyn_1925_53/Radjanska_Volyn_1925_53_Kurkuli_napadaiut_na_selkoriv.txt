Куркулі нападають на селькорів.
Селькор села Новоархангельського Першомайської округи на Одещині Траневич сповіщає, що до хати його вночі вдерлися місцеві куркулі, які намагалися кинжалом забити його. Траневич захищався й його було ранено в руку. Начальник районової міліції Рябов, з’явившись на місце, заарештував одного з злочинців, але не заховав свого ворожого відношення що-до селькора, якого відправлено було до лікарні. У присутності лікаря й селян начальник міліції заявив: „Був би тепер 21-й рік,— такого селькора я сам би застрілив“. Провадиться слідство.
