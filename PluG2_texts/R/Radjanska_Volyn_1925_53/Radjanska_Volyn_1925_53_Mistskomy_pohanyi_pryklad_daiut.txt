Місцькоми поганий приклад дають.
27-го лютого в клубі ДПУ було призначено загальні збори співробітників губвиконкому, ДПУ, губРСІ та губстатбюро. 
На порядку денному стояли питання про вибори нарзасідателів.
Здавалося б, що це питання повинно цікавити всю радянську суспільність, що члени профспілок повинні уважно поставитись до нього й активно подбати про надіслання найбільш чесних, здатних товаришів до інституту нарзасідателів. Одначе факти говорять за протилежне. 
Уже 7 годин—час, призначений для зборів, —а в клубі майже нікого нема. Нарешті, в початку 9-ої години зареєструвалося всього 90 чоловіка, замісць 420, що повинні були прийти на збори. Збори, звичайно, рахуються роспущеними, бо кворума нема. 
На жаль, приходиться відмітити, що не тільки рядові члени профспілок, але, навіть, члени місцькомів не прийшли на збори. Так, наприклад, замісць 65 службовців губвиконкому, з’явилося всього 12, решта ж, на чолі з членами місцькому, визнали зайвим піти на збори. З загальної кількости співробітників губРСІ (26 ч.) прийшло 7—8 осіб, відсутнім був також і профуповноважений.
Нам здається, що крім того, що члени місцькому з’обовязані своєчасно відвідувати загальні збори, вони повинні також вживати заходів до того, щоб члени колєктивів обов’язково були на зборах. Крім казьонного способу оповіщення співробітників, який зараз вживається,— розписка на об’яві — нетрудно практикувати й другий, більш живий спосіб. Члени місцькомів мають змогу обійти членів свого колєктиву та в 2-3-х словах роз’яснити їм мету зборів та необхідність явки. 
Збори відкладено на найближчий час. Невже й удруге не буде кворуму?
