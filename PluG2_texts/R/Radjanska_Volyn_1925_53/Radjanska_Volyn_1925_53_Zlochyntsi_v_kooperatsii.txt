ЗЛОЧИНЦІ В КООПЕРАЦІЇ.
У с. Волосові, (Андруш. р.) аж три рази переобирали правління с. г. кооперативу, поки, нарешті, він був поставлений на ноги. Кооператив мав січкарню, плуги, та инше с.-г. приладдя, трохи спож. краму й навіть до 2,000 пудів пашні, крім підставної суми в 70 пудів власних коштів та 40 пуд. пайових які показало правління т-ва на загальних зборах пайщиків, що, звичайно, не відповідав дійсності. 
Хто ж стоїть на чолі цього кооперативу? Голова правління—Василь Ломачук, людина малописьменна, але хитра. Співробітником у нього Іван Левкіський, що уміє гарно балакати й замазувати очі несвідомим селянам. Тепер він і секретар земкомісії, й секретар Комвзаємодопомоги й т. и., де нічого не налагоджує, а, навпаки, розладжує. Балакають пайщики, щоб зібрати загальні збори пайщиків для відчиту правління й т. и. Але голова й рахівник з цим не квапляться. Їм цього зовсім не хочеться. Тепер вони перенесли крамницю з громадського помешкання до спекулянта Г. Поліщука і зробили не кооперацію, а спекуляцію. У тій крамниці все дорожче, як у приватніх крамарів. Спекулянт торгує під маркою кооперативу, уникаючи патентів та ріжних податків. В кооперативі кооперативного краму дуже мало. 
Ревизійна комісія складалися з членів малосвідомих і не може викрити цих зловживань. 
Через газету наші селяни сподіваються, що всі злочини наших „кооператорів“ будуть викриті й винні будуть покарані.
