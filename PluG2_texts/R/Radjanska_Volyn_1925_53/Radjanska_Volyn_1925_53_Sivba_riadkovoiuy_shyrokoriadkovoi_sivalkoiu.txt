Сівба рядковою й широкорядковою сівалкою.
Звичайна селянська ручна сівба має багато вад. Тільки практичний сівач може рівно засіяти поле. Але все-ідно при вітрі сіяти не можна. А скільки насіння пропадає даремне! Багато зерна зостається наверху, наше попадає дуже глибоко в землю, в одному місці густо, в другому рідко. При роскідній ручній сівбі приходиться висіяти насіння на пудів 2-3 більше, як при рядковій. 
При рядковій сівбі зерно розкладається рівно, в землю заробляється на одну й ту ж глибину, сіяти можна й при великому вітрі. Вруна получається рівна, одноманітна, а тому й урожай буває кращий. 
Рядковою сівалкою можна сіяти на всяких землях. Вона всюди зберігає насіння (пудів 2—3 на десятину) й збільшує врожай на 10—15 пудів на десятину.
Для посушливих районів добре також сіяти й широкорядковою сівалкою.
Для широкорядкової сівби частина наральників (сошників) з рядкової сівалки здіймається, а решта розміщається так, щоби між ними було віддалення на 6—7 вершків. Насіння при цьому висівають стільки ж, як і при рядковій сівбі чи трошки менше. 
В посушливі райони широкорядкова сівба дає більші врожаї, як рядкова.
Дуже вигідна широкорядкова сівба при посіві пашні, яка дуже заростає бур’яном. Така пашня, як просо, надто гарно родить при широкорядковій сівбі.
Селянин, прочитавши все сказане про сівалки, скаже: добре то добре, а де-ж дістати теї сівалки? 
Насамперед треба використати рядкові сівалки з прокатних пунктів. Можна дістати сівалки й у найблизчому радгоспі. Не біда, як-що з сівбою запізнився на днів 3—4, треба тільки поле, на якому маєте сіяти, тримати добре виробленим.
Нарешті, сівалку можна й придбати гуртом (приміром одну на 6-l0 дворів). Сівалку їм одпустять у розстрочку. А як посієте сівалкою, то буде більший урожай, а як більший урожай, значить можна буде продати в’осени трохи пашні й заплатити за сівалку. 
Крім того, в с.-г. товаристві можна одержати кредит на купівлю с.-г. машин.
