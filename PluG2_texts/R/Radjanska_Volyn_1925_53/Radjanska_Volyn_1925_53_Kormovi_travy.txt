Кормові трави.
Конюшина. 
Конюшина належать до многолітніх трав, себ-то на одному місці може рости де-кілька років. Поділяється кольором квіток і зростом на червону, білу, шведську і инш.
У нас на Вкраїні головним чином сіють червону, як придатнішу до нашого клімату й грунту, найбільш врожайну, що гарно поїдається нашою худобою.
Грунт поважає суглинистий, розроблений і ситний. Гарно росте на розпушених чорнеземлях, на другий-третій рік після гною. Грунт вимагає чистий від бур’янів, бо в перший рік росте дуже кволо.
Сівба.
Отже через що її треба сіяти після буряків, картоплі і инших сапових рослин, найкраще по озимині і ярині, --, наприклад, ячменю, вівса, ярої пшениці, при чому, посів ярих хлібів роблять на 2-3 пуди менше на десятину. По озимині сіють на провесні дуже рано, як тільки почне роставати сніг, в тиху погоду; заскороджувати не треба, дрібне насіння само з талим снігом і водою ввійде в землю. 
Коли ж запізнились з раннім посівом по озимині, то пізній посів треба робити обережно, та старанно. Перше, озимину треба поскородити в дві бороні, а розсіявши конюшину, зараз же пройти легенькою борінкою. 
По ярині сіяти так. З осени, коли зберуть ярину, зараз же стерню треба поломати дряпаком, або культиватором. Коли ж цього приладдя нема, то з’орати в 11/2—2 вершки і зараз же заволочити. Далі треба стежити, щоб не росли бурьянці й коли тільки з’являться вони, знищувати бороною або культиватором.
Другий спосіб сівби.
Восени, перед заморозками, з’орати глибоко і так зоставити ріллю незаскородженою до самої весни. За зиму грунт краще розпушиться від морозів і більш набере в себе повітря та вохкости. На провесні треба ріллю тільки гарно проралити і сіяти ярину. Посіявши і заскородивши сьогодня ярину, взавтра сіють конюшину. Роблять це для того, щоб грунт трохи злігся, бо коли ми разом посіємо конюшину, то дрібне насіння глибоко западе і не зійде, бо насіння конюшини проростає дуже кволо. Посіявши конюшину, легенькою бороною заскороджують.
Скільки треба на десятину насіння.
Гарного вміння „господарської гідності“ треба на десятину пуд, коли грунт не дуже виснажений. „Господарської гідності“ насіння зветься тоді, коли з 100 зернят зійде не менше 85 зернят, 
Для цього роблять пробу. Беруть 300—400 зернят, намочують в полотняній ганчірці і кладуть у блюдце або мисочку на припічок. При цьому треба стежити, щоб ганчірочка була завжди вохка. Коли насіння проросте, то лічать, скільки в кожної сотні проросло, коли більш 85 зернят, то насіння гарне і можна купувати на посів. Це і зветься „господарської гідності є насіння. 
Конюшину сіють руками, сівалками – рядковою й розкидною. З усіх способів краще сіяти рядковою сівалкою, бо тоді насіння кладеться на одну глибину і рівномірно сходить. 
Коли ж приходиться сіяти руками, то треба насіння брати не жменею, а пучками (пальцями). Звичайному ж сівачу краще насіння конюшини змішати з сухим піском, на 1 частину насіння 4—5 частин піску, гарно це перемішати і сіяти жменею. Сіяти тільки треба в тиху погоду, бо насіння буде відлітати в бік.
Догляд і косовиця.
В перше літо конюшина починає показуватись, як зберуть в поля хліб. Стерню треба зоставляти довгу, щоб для конюшини був холодок, а зимою більше задержувалось снігу. 
Випасати в-осени конюшину ні в якім разі не треба; краще скосити, коли вона на стільки піднялась, що можна косити. 
На провесні, коли грунт протряхне, треба пустити по дві борони. Борона розпушує грунт, розбиває шкуру, через що конюшина краще розпушується. Після косовиці, кожний раз треба конюшину скородити в два сліда.
На сіно треба косити тоді, коли починає квітоватися. Коли ж запізнитись, то конюшина, як харч, губить половину споживності. Погоду для косіння треба вибирати гарну. Сіна з конюшини одержується на гарних грунтах за два рази до 500 пуд., на середніх 300—350 пуд. На насіння треба зоставляти другий—укос. Для того треба перший раз косити не пізніше середини червня, тоді другий раз на насіння косити треба в середині вересня.
На насіння косять тоді, коли голівки зовсім почорніють. Косити треба вранці, щоб голівки не оббивались; потім сушать і складають у копиці. 
Молотять ціпами, щоб пооббивати голівки, а потім голівки на особливих терницях перебивають і перепускають на віялках або решеті. 
З десятини насіння одержується до 40 пудів, котре коштує багато грошей. Про шкідників конюшини і прибутковість побалакаємо в другий раз.
