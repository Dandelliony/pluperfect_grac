Кооперація й участь у ній жінки.
Успіх кожної кооперативної організації залежить, головним чином, од самодіяльности та активної участи в її житті широких робітиче-селянських мас, а також і від участи в ній жінки—робітниці й селянки. І справді, хто ж, крім жінки, найбільше зацікавлений у боротьбі з дорожнечою, хто більше від неї повинен бути зацікавлений у будові міцного кооперативного апарату, сила та зріст якого—дає поліпшення матеріяльного становила жінки в хатньому побуті.
Жінкам найперш необхідно відмовитись від послуг приватнього крамаря, стати масовим покупцем свого кооперативу, нести туди свої ощаджений. Тільки при такій умові вони матимуть право вимагати від кооперативу приступних цін та доброякісного краму. Жінки, на долю яких припадає головний клопіт по провадженню хатнього господарства, усі турботи по добуванню харчів, палива й кухні,— примушені віддавати цій оправі багацько часу. І тут кооперація необхідна й корисна: завдання її сприяти перетворенню хатнього побуту працюючих на громадський побут. Адже тільки при всуспільненні хатнього господарства, тільки при заміні індивідуального горшка громадською їдальнею, власних ночов—пральнею, хатнього виховання—громадським можна буде говорити про розкріпачення жінки, справжнє піднесення її культурного рівня. Питання колєктивізації побуту буде, знову таки, розв’язано тим скоріш, чим більшу участь у кооперативному будівництві, в практичній кооперативній праці візьме жінка. 
Жінка-робітниця, мати й господиня, в умовах тієї дійсности, в яких ми живемо, повинна обернутися в свідому громадянку. Вона не може не прийняти активної участи у відбудуванні народнього господарства й будівництві нових форм життя. 
Займаючи певне місце в загальній системі народнього господарства,— кооперація є необхідною в налагодженні нашого економичного життя і, вкупі з профспілками та комуністичною партією, веде працюючих до кращого майбутнього. 
Роспочату Радянською владою справу може бути зрушено наперед тільки тоді,— казав Володимир Ілліч,— коли замісць сотень працюючих жінок у ній приймуть участь мілійони й мілійони жінок.
Коли жінка прийме жваву участь у діяльності кооперативу, виявить свій господарчий досвід, знання, смак та організаційні здібности—їй не доведеться повторювати нудні скарги на хиба в кооперації, на те, що кооперацією досі зроблено дуже мало в справі поліпшення її побуту. 
Жінка повинна стати учасником, натхненником, а де потрібно й керовником великого громадського господарства всіх працюючих—кооперації; потрібно, щоб жінки ввійшли до кооперативних лав, і своєю волею, своєю ініціятивою сприяли зміцненню й розвиткові кооперації.
