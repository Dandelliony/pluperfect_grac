Жінорганізація штадиву працює.
До серпня минулого року сім’ї комполітскладу штабних установ нашої дивізії, з цілої низки причин, не мали своєї громадської організації. А потреба в ній була велика. Міщанське оточення, умови життя в глухому прикордонному містечку, слабкий політичний розвиток жінок,—усе це вимагало утворення гуртка для об’єднання розпорошених жіночих сил. У серпні, під керовництвом комосередку штабустанов, відбулися перші організаційні збори нашого жіноцтва. Було утворено гурток, обрано президію гуртка. Осередком було виділено лекторів, і праця роспочалася. Один раз на тиждень переводиться політгодина й один раз—сангодина, а раз у два тижні—загальні збори, на яких жінки по черзі читають політогляди. 
З часом діяльність організації поширилась: було налагоджено тісний зв’язок та допомогу дитячій хаті, а також організовано драмгурток, котрий улаштовував вистави на користь дитхати та безплатно в підшефному селі. Зв’язок з жінвідділами та жінорганізаціями по полках дивізії мається постійний.
