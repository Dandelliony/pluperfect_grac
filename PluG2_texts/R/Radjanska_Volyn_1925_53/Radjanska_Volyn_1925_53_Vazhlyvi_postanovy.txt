Важливі постанови.
Серед постанов III зборів уповноважених Житомірської райспілки, які ще знайдуть собі освітлення на сторінках „Радянської Волині”, особливо виділяються дві постанови. Це збільшення розміру пайвнеску до Райспілки з боку т-в, і внесення в основний капітал Райспілки товариствами 50000 карб. Ці постанови в умовах Житомірської Райспілки з’являються початком реалізації гасла „кошти з низу”, що так часто лунає останній час. Збори уповноважених ухвалили, аби пайвнесок до Райспілки складав 30 відс. пайкапіталу т-ва, а вступний внесок—10 відс. від суми внесеного паю. Коли це буде виконано, райспілка буде мати солідний пайкапітал, який уже буде реальною величиною в її обігових коштах. Суперечки по докладу правління яскраво виявили, що основним лихом райспілки є відсутність власних коштів в обігові. Утворити ці кошти з прибутків надзвичайно важко, поскільки приходиться працювати на заємні кошти, платити за них значні відс. й т. и. Єдиним виходом з цього стану є допомога райспілці з боку периферії (місць). Збори й ухвалили внести до основного капіталу райспілки 50000 карб. Ці кошти будуть внесені поступово на протязі цілого року. Роскладку буде зроблено відповідно міці кожного окремого т-ва. Підхід до цієї справи буде самий обережний, аби ні трохи не обезкровити периферію і в той же час зміцнити райспілку, що конче необхідно для самої периферії. Ця постанова ще важлива тим, що коли кошти знизу починають приливати до райспілки, то, безумовно, скоріше райспілка одержить і кошти зверху, в формі довготермінової гонки. Тільки в процесі цього нагромадження, як власних коштів, так і довготермінових кредитів, фінансово-господарчий стан райспілки зможе остаточно оздоровитись 
У зв’язку з цими постановами перед інструкторським відділом райспілки, а також перед усіма правліннями й ревизійними комісіями кооперативних т-в виникає завдання реалізувати їх. У першу чергу на протязі біжучого кварталу треба зібрати повністю пайовій капітал згідно з новими нормами. 
Далі необхідно, користуючись останніми відомостями про стан т-в, зробити роскладку внесків до основного капіталу й у плановому порядку почати збирати їх чи то в формі векселів, чи грошових внесків. Усе це можливо буде провести найскоріше й найповніше при повній підтримці нашого сільського кооперативного активу, котрий особливо повинен пам’ятати, що в успішному проведенні цих заходів—запорука оздоровлення райспілки й периферії в цілому.
