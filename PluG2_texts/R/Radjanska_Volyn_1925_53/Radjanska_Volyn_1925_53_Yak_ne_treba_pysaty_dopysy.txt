Як не треба писати дописи?
Кожен допис, що в газеті надрукований, я немов би документом. По ньому органи влади провадять розслідування, дають накази виправити ті або инші хиби в праці на місцях. 
Кожен, хто пише до газети, повинен добре це запам’ятати, й посилати свої дописи, горненько перед тим їхній зміст перевіривши. На жаль, не всі цього правила дотримуються, й серед тих, 80 — 100 дописів, що до газети щодня приходять, є й неперевірені. 
Для зразку, наведемо допис „Селянина“ про вчителів Романовецької школи в Звягільському районі. „Селянин“ пише, що вчителі, хоч і з вищою радянською освітою, працюють кепсько. Од них немає жадної користи, й таке инше. 
Що виявилося? Учителі несуть громадську працю, хто в сільраді членом та в правлінню кооперації, хто в комнезамі. На зборах селян читають доповіді, допомогають порадам. Селянство про них дуже гарної думки, так само й сільські організації.
Які можуть бути наслідки цього допису? По-перше, такий „Селянин“ втратить довірря та пошану до себе з боку селянства. 
— Ет брехунець, скажуть селяни, що знають, як працює їхній вчитель—Написав, аби написати. 
А для селькора пошана й довірря громади селянської головніше. Далі, чи буде вірити йому редакція газета? Безумовно, ні, й друкувати його дописів не буде, гадаючи, що й вдруге „Селянин“ дописів не перевірятиме. 
Органи влади витратять зайвий час та кошти на розслідування неправдивого дописа. А вчителі, чи гарно їм після такої нічим не заслугованої образи буде далі працювати? Та й те повинен „Селянин“ пам’ятати, що за свою неправду може він перед судом відповідати. Це треба пам’ятати й гр-ну, що через свої особисті рахунки плямує б. голову ------івської сільради, й авторові дописа про с. Чижівку (Ч. 57, 8/Х), й авторові дописа „Начальство лає, КРК попереджує“, що теж піше на підставі особистих взаємовідносин.
