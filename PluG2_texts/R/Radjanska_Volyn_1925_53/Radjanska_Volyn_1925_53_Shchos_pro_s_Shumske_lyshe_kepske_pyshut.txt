ЩОСЬ ПРО С. ШУМСЬКЕ ЛИШЕ КЕПСЬКЕ ПИШУТЬ!
Мабуть через те про нашу сільраду (Шумське, Троянівськ. р.) тільки кепське й пишуть, що вже занадто вона побожна. Ось не що-давно влаштувала вона церковний похід, на якому (за маленьким винятком) майже в повному складі носила образи. А одному членові образа не хватило, то йому дали дзвонка. Дзвонив же цей Кондратюк немов несамовитий. Все село дивував.
А ще замісник голови сільради!.. Жадної неділі не минав, щоб у церкві своє головне місце не займав. А свічки величезні ставить. 
Те ж саме й з головою. По справі сільгосп. податку він усе чекав, щоб бог ангелів своїх надіслав та „викачав“ для нього 100 відсотків. Звичайно, так нічого й не діждався. 
Старший же сільвиконавець, користуючись такою побожністю влади, якогось пана вдає. Усіх „во фронт“ ставить, завів дисципліну, кричить, як на параді. Коли до нього звернеться яка вдова, щоб він припинив сварку чи бійку, то Костенко (сільвиконавець) зараз тупне ногою та хрипить: 
— Чули ви наказа по гарнізону села Шумського, як до мене підходити належить? Ні?— Зараз посаджу... 
А що навколо нього самогонку женуть, що аж курить,— цього „гарнізонне начальство“ й не помічає. 
Чи не пора такого „лицаря“ й самого присадити?
