Життя-буття Калинівське.
С. Калинівка входить до складу Вацьківської сільради. Усіх господарств налічується біля 250. З бідноти до КНС членами входить 81 чол. Продподаток сплачується акуратно. 
Населення займається хліборобством у деякій мірі садівництвом (біля кожної, майже, хати є невеличкий садочок), але це останнє провадиться „до погонним“ способом. 
Селянству необхідні де-які поради по садівництву та, взагалі, по агрономії. 
Членів х.-чит. налічується 26 чол. Недавно проведено перевибори правління. Завідуючим х.-читальнею призначено сільського вчителя. Молодь села до х.-читальні не вчащає (особлив дівчата), та й старі рідко навідуються. Голосних читок газет ще не буває, бо й склад відвідувачів хати-читальні (а таких є 10-20 чол.) непостійній. 
З’усилля вчителя та одного з членів сільради, що-до організації в селі драмгуртка, не привели ні до чого. А молодь питає нас (шефів с. Калиновки), коли приїдемо з города:
— „Коли це в нас буде спектакль?“
Школою охоплено 61 чолов. Стілько ж само дітей шкільного віку ще не охоплені школою. Лікнепу нема. 
КНС працює кволо. 
Шефську роботу провадять партшкольці, але тут перешкодою є байдуже відношення селянства. Часто приходиться їздити даремно, бо иноді й зовсім ніхто не збирається (не дивлячись на те, що зібрання КНС та сходи селян, а тому й шефська праця, відбуваються по неділях). 
Наслідків шефської праці, поки що не видно. Шефом випущено в селі стінгазету „Червона Зоря“, де вміщуються й поради по садівництву та ин. 
Але газета не стала ще масовою. Життя села освітлено слабо. Багато не вміє писати до газети, або не знає про віщо писати. 
Щоб гарно провадити культурну працю на селі, необхідна допомога вчителя, уповноваженого сільради та КНС і, взагалі, всієї незаможницької організації.
