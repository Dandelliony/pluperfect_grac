Як живе село В’язівка.
В’язівка (Народицького району) — досить велике село. Дворів за 300. Але ж і бідне. 
Може покращає життя, коли перейдуть на новий спосіб землекористування—чотирьохпілля. Праця в цьому напрямку вже почалася й може на весні скінчиться.
Є в селі школа, яку цього літа відремонтовано. Хоч і не цілком, але головне зроблено. Дітей туди ходить осіб 100. У день роковин смерти Ілліча врочисто відкрито хату-читальню. Вражіння від неї досить приємне... Чистенькі дві кімнати, столи, ослони, плакати по стінах, бібліотека в більш за 100 книжок. Передплачуються 3 газети. Тепер лишається тільки поширити працю, втягнути більше молоді та заснувати гуртки. 
Гірше трохи зі справою лікнепу. Тут справу гальмують незаможники, які ніяк не хотять одвідувати лікпунт. 
Мається на селі й свій кооператив, але він тільки починав відживати й налагоджувати працю… 
Поволі, крок за кроком, втягується й наше село в радянське будівництво.
