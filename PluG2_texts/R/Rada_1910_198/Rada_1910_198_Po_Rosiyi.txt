ПО РОСІЇ.
— Нові університетські правила. Міністерство народньої освіти не надіється провести скоро через законодавчі палати новий університетський статут і через те, рішило видать нові правила на цей 1910 —11 шкільний рік.
Нові правила такі: 1) студентські факультетські збірки не дозволяються в середині вищої школи.
Виняток з цього тілько для курсових зборів, але тілько для академичних справ за відповідальністю професорів. 2) Ніяких студентських представництв од корпорацій і наукових, і академичних не можно дозволяти. 3) 3обовязати всі студентські нелегалізовані земляцтва легалізуватися в самий короткий строк по загальним правилам 4 марта 1906 року (Г. М.). — Становище духовенства.
Синод звернув увагу на незабезпеченість духовенства. Тепер він ставить своїм завданням вияснить: 1) яке жалування потрібне, щоб забезпечити при сучасних умовах причти; 2) які для цього джерела можна одшукать на місцях; 3) скілько треба ще дати з казни, щоб забезпечити все духовенство і 4) як усунути непорозуміння між духовенством та парафіянами, які виникають при сучасних способах забезпечення причтів, і полагодити ці відносини.
Щоб вияснити це все, при синоді засновано окрему нараду. (Н. В.). — Хазяї і робочі.
Наводимо з звідомлення фабричних інспекторів відомости, що ясно показують, як відносилися хазяї до робітників у 1909 році.
Трохи не всі фабричні інспектори свідчать про велике поменшення числа скарг, які подали робочі.
Всього подано за рік 24,098 скарг, проти 25,195 в 1908 році. Надто помен шилося число скарг в петербурзькій, київській, харьківській і в поволжських округах.
До скарг спричинилися, головним чином, поменшеная заробітної плати, вичоти то що. Це зменшення скарг інспектора поясняють підупадом настрію серед робочих.
Старший фабричний інспектор московської округи, повідомляв, що цього року не помічалося ніяких організацій серед робочих.
Гуртові скарги подавали дуже рідко. Окремі робітники в сутичках з хазяями не зустрічали ніякої допомоги з боку робочого загалу.
В харьківській окрузі побільшилися скарги робочих на хазяїв за погане поводження і бійку.
В деяких округах поменшення скарг поясняється в звідомленні страхом робочих втеряти роботу і трудніст'ю добути роботу через велику силу безробітних.
Багато скарг робочі подавали після того, як їх рощитали. На деяких фабриках завели моду рощитувати всіх родичів того, хто провинився.
Взагалі помічається велике бажання хазяїв вернутися до тих умов праці, які були до 1905 року.
Вимоги хазяїв викликали протест з боку робочих, на що хазяї скаржилися з свого боку інспекції.
Всього хазяї заявили були 1093 скарги. Штрафи були в 3647 інституціях.
Надто побільшилося число штрафів в петербурзькій і варшавській округах.
Штрафного капіталу набралося цього року 2,819,502 руб. 68 коп. проти 2,747 976 руб. 96 коп. в 1908 р. (Р). — Потрібні вчителі.
В останньому числі рибинських „Епархіальныхъ. Ведомостей" надруковано оповістку томської єпархіальної ради, яка закликає народніх вчителів в однокласові церковні школи томської губернії.
Жалування дають 360 руб. на рік. В томській єпархії одкрито 960 шкіл і в 300 з них немає вчителів.
