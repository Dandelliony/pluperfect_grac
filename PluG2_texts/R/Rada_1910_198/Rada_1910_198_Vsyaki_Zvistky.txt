Всякі звістки.
ХАРЬКІВ, 30. Авіатор Заікін, піднявшись під великий вітер на біплані Фармана на 50 метрів вгору і продержавшись там 28 сек., упав. Біплан розбився, авіатор трохи потовкся.
МОСКВА, 30. На біговому іподромі при десятитисячній публіці літав Уточкин, літав між иншим фігурно і з пасажирками. Літання на побиття всеросійського рекорда не скінчилось, бо стемніло.
ЦАРИЦИН, 30. Горить передмістя «Кавказъ» . Згоріло 2600 домів, в яких жило біля 15000 душ. Пожежа загрожує лісним пристаням. Погорільцям треба давать помочі.
ПЕТЕРБУРГ, 30. З київської військової округи тягнуть до суду 65 інтендантів. Справу їх буде розділено на на чотирі процеси. Од проф. Ерліха прийшла телеграма, що зіпсувався апарат, яким виробляли «606» й і через це лікарства два тижні не робитимуть.
ПЕТЕРБУРГ, 30. Євреям, які мають випускні свідоцтва з університета, але не держали держав іспитів, заборонено жити в Петербурзі. На кватирі студента Череновича,
коли його не було дома, застрелилась курсистка бестужевка Світильникова. В уборній ресторана на кронштейні повісився бухгалтер варшавської судової палата Сокольський. Кронштейн обломився, тоді бухгалтер застрелився. Причина — увільнення з служби.
КАТЕРИНОСЛАВ, 30. В городському саду сталась така подія: перед святом гуляння не було, але публіку в сад пускали. Біля 11 г. вечора увійшов дежурний помішник цристава Чапський і звелів публіці розійтись. Публіка запротестувала. Тоді Чапський привів в сад стражників і, погрожуючи стрільбою, наказав розходитись. Побачивши стражників з гвинтовками, публіка подалась до виходу. Чапський з револьвером в руці погнався за публікою. Після цього Папський звелив потушити світло, але завідуючий садом одмовився. Адміністрація виставки, яка тепер садом, думає позивати Чапського.

