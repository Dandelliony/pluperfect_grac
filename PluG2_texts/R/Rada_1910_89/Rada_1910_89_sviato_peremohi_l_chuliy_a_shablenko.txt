Свято перемоги.






Як вмивається промінням сонця весняного вся природа, — приходить це свято, одвічний символ невмерущого життя і каже: Воскрес Христос. І ця давня звістка що-разу входить нам в душу, як нове гасло відродження, як привіт од нового життя, що кличе до себе пахощами весняних квіток, ясно-зеленим чистим листом помолоділого дерева. „Воскрес Христос!“ — чуємо ми споконвіку і раз-у-раз з цими словами щось нове, молоде, надійне озивається в нас на серці, легенько, несміливо бренить і каже: „Жити, жити"... Заплакані очі—всміхаються. Напружені руки — бадьоро випростуються. Нужденні, недужі груди — вдихають в себе цю звістку радоети і лехео їм бідним став хоч на мить. Хоч на мить, —а радісним акордом заграє сіре, буденне, немиле життя. Хоч на хвилину, а надію подасть звістка про перемогу живого над мертвим. А надія сцілюща: вона животворящою росою вмиє наші рани, і ясніше небо стане, і повірять неймовірні, що дні радости прийдуть і лехко зітхнуть сини землі. Нехай ввійде животворяща надія в наші сумні дні, коли молоді, дужі люде радо кидаються в пітьму смерти, накладають зневірені на себе руки ті, од кого край рідний жде порятунку. Нехай свято весни і життя перемога над смертю оновить душу людині і скаже: „не вмірати, а жити, не хилитись травою, а дубом могутнім стати нам треба супроти смутку життя “. Тільки дужим дається перемога, тільки перед вірою і певністю одкриваеться завіса і яскраве світло нових днів цілим снопом весняного проміння осяває землю. Віри в свої сили молоді, надії і певности дай нам, свято перемоги над смертю. Любови до живого, любо ви до краси і аромату весни життя! 
 Л. Чулий


﻿Ти хочеш від мене барвистих пісень 
Роскішних, як квіти, і чистих як день? 
Ти хочеш, щоб воля в тих піснях буяла, 
Щоб сяяло сонце і щастя сміялось?
 А де ж мені, серце, ті згуки піймати
І де тії барви для цього узять? 
Згуки чарівнії воля лиш родить,
 Квіти барвистії в щасті знаходить. 
Я ж, як ти знаєш, волі не маю 
Щастя ж ще й досі шукаю, шукаю…




Не ґрати залізні для мене в в'язниці страшні, 
Не мури холодні, ні навіть мовчання, 
Нудьга за життям, за людьми і самотність, мені 
Найтяжчі, найгірші приносять страждання. 
До клітки своєї почав я потроху звикать. 
Вже ґрата, як перше, у вічі не коле, 
Лиш думок самотних не маю я сили прогнать, 
Не можу відвикнуть від сонця від волі. 
А. Шабленко. 1910 р.