ДОПИСИ.
(Од власних кореспондентів).
С. ЛЮДВИНІВКА Київського повіту. Непорозуміння. В маєткові місцевого поміщика Казіміра Боярського між його арендатором і нашими селянами виникли непорозуміння. Почалось з того, що аренд .тор заборонив селянам пасти худобу поміж трухлявими пеньками колишнього панського лісу. Селяне побачили в цьому велику кривду для себе, бо земля п. Боярського з нашою громадою не розмежована, а пасовиськом на толоці, відповідно данній 10-го декабря р. 1867, мають право користуватися і селяне і поміщик. Правда в данній ні слова не сказано про ліс, але це поясняється тим, що лісу вже й тоді фактично не було, а були самі порохняві пеньки, що достояли й до нині. Посеред цих пеньків селянське поле. Шлях до поля, відповідно данній, повинен пропустити поміщик про те його й досі немає — потреби в цьому не виникало, бо завше селяне й поміщик вільно гонили худобу загалом на лісовище і на селянське поле. Таким чином цю весну, після арендаторської заборони, селяне опинились одрізані цілком і од власного поля. І от все село 11-го апріля пустило скотину на пашу між пеньки. Орендатор послав верхівців, щоб загнать всю цю скотину в економію. Але селяне перестріли верхівців і прогнали їх з поля. Тоді орендатор викликав станового пристава 2 стана київського повіту, Андрієвського. Становий зробив слідство на місці, переглянув усі шпарґали про земельні стосунки селян з поміщиком і пораяв орендаторові не зачіпать селян, а перше порадитись з самим поміщиком Боярським, що живе у Київі.
Г. ГЛУХІВ (на Чернігівщині). Самозванець. На днях трапилася в нас у Глухові така пригода. На вільну посаду земського лікаря в Полковничій Слободі Глухівського повіту, подав прохання якийсь добродій. Називав він себе „доктором медицини Олександром Сергієвічом Федоровим*. Казав, що скінчив Московський Університет, обороняв дісертацію в Варшавському університеті, і там же у Варшаві мав посаду „старшого ордінатора" в лікарні. Спочатку де-кому здавалося дивним, щоб людина з не аби якою освітою, з такої доброї посади, їде в якийсь ведмежий куток. Але цей д-дій повів справу так, що прохання й пропозицію Його було принято, хоча він замісць документів приставив тільки якесь свідоцтво од старшого лікаря Варшавської лікарні та свій пашпорт.
 Коли земська управа телеграфувала в Варшавський університет, де ніби-то лишилися справжні документи „лікаря", щоб ці документи вислали в Глухів, —то прийшла відповідь: „Хай добродій Федоров покаже, коли саме він скінчив університет і коли обороняв дісертацію, бо паперів його знайти не можуть". На цю одповідь „лікарь" сказав: „я сам все влаштую!" 
Тим часом він був вже земським лікарем, хоча ще п. губернатор його не затвердив, де-кого лічив і за порукою одного з пацієнтів одержав з банку 200 карб., забрав наперед своє жалування з земства, набрав з земської аптеки ліків карбованців на 100, позичив грошей ще де-в-кого та й поїхав на свій у часток в Полковничу слободу. Там він позичив 300 карб, грошей у фершала, свого помішника, пообіцявши йому клопотатись за нього перед земством, забрав ще крім цього у фершала 141 карб, земських грошей, ніби для передачі земству. Наробивши боргів, цей добродій невідомо куди зник. Учора приїздив фершал до Глухова з заявою до поліції, розшукати того лікаря, як злодія й шахрая. Земство, довідалось хто цей; лікарь, надіслало телеграму в варшавську лікарню, спитати, чи був там такий лікарь. Одповіли, що нема й не було ніколи. Поліція тепер розшукує „лікаря". 
Г. ВОРОНІЖ. Панахида по Кропивницькому. 14-го апріля, в 12 годин дня, в соборі Митрофанівського монастиря, заходами тутешніх українців була отслужена панахида по помершім Батькові Української сцени Маркові Лукичеві Кропивницькому. 
На панахиді були представники Вороніжського драматичного Українського гуртка. 
Г. БЕРЕЗІВ, (Тобольської губ.). Засланці. Недавно тут було зібрання міщан, які, не розбіраючи добре в чім діло, постановили просить п. губернатора, щоб вислав з відціль усіх засланців. Спричинилось до цього те, що деякі засланці роблять тут усякі не гарні діла: нападають на вулиці на крамарів і граблять їх, однімають од старців гроші які ті назбірали за день, п'янствують, стріляють на вулицях і т. ин. Деякі з цих засланців просто заявили, що політичними вони ніколи не були, а дома робили те саме, що й тут. Через цей невеличкий гурток, пляма лягає на всіх засланців. По деяких селах повіту були вже такі постанови, та з цих постанов нічого не вийшло, бо нікуди подіти засланців: в усіх селах повно. В повиті щось коло 500 чоловіка засланців, а сел, де їм можна жить, щось з 10. Та і села тут дуже маленькі: 70—80 дворів, то це вже велике село. 
За останні дні випало багато снігу. Це стурбувало людей, бо знов буде багато води і знов не придбають на зіму сіна, а через це прийдеться знищить і останню скотину, через це ні молока, ні масла, ні мяса не можна буде достать ні за які гроші. В цих продуктах і тепер велика недостача і вони дуже дорогі. У декого нічим уже годувать скотини, а весни ще й не видно, хіба місяців через два почне зеленіть. Ще й досі стоять морози.
 В городі вже нема карасіну і світять свічками. Останній продавали по 15 кеп. за фунт.