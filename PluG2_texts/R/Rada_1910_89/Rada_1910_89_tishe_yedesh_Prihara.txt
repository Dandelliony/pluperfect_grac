„Тише едешь, дальше будешь“.
Драматичний етюд на І дію. 
На тому самому засіданні (Губернського присутствія) коли порішено було скасувати „ Просвіту “ відмовлено було тепер в регістрації „Общество благоустройства и охраны могили укр . поэта Т. Г. Шевченка".
З газет. 
(Чернеча гора під Каневом. Широка панорама Дніпра з плавнями по той бік. Вечір. В глибині сцени, направо сілует Шевченкової могили з хрестом. Ближче до глядачів на правому боці авансцени профиль нового будинку „Музей інвалідів" в українському стілі, на лівому — кущі і всякі чагарі. На ґанку сидять на східцях три сивих українця і тихо розмовляють. В кущах ховаються незручно присівши Горохове Пальто і Околодочний. Взагалі—„мьсто, уединенное малодоступнеє для административнаго наблюденія и надзора"). 
Перший. Роскішний краєвид! Зелені гори, сивий Дніпро-Славута... Дивіться он якою блискучою тремтячою смугою лягло на хвилях соняшне проміння. 
Другий. А плавні он... Ніде таких раків не їв як на Полтавщині. 
Третій. Цікаве оце слово „плавні". Я й досі ще не вирішив яке його, власне, філологичне походження... 
Перший. Який тихий вечір. Хоч і вмерти. Отак, здається, поглянув би останній раз на рідну Україну —і заплющив очі навік. Та й пора вже. А колись були молоді, сильні. 
Другий. Пам'ятаєте, як кашу сюди студентами ще приїздили було варити? 
Третій. Ще з 66-го року. 
Горох. Пальто (в кущах до Околодочного). Чуєте Ваше благородіє? Кашу варили! 
Другий. Люблю дніпровську кашу. Краща од степової: рибка, сало, трошки зеленої цибульки... Горілки добра чарка. Ех! 
Перший. Було колись. Тепер вже й молодіж не та: матеріялістична якась, нема нашого ідеалізму, нема нашої щирости. 
Горохове Пальто. (Пошепки до Околодочного). Вже про ідеалізм! (Околодочний поправляє шаблю). 
Третій. Навіть кров не та. Я придивлявся... цікавився один час антропологією... Нашої національної української флегми стидяться. Оці всі Грінченки, Доманицькі і инша молодіж... Поре, поре гарячку... потій дивись і перервавсь... туберкульоз. Анема нічого в світі як здоровля... 
Другий. Живуть без діпломатії. Все напролом. А за теперішніх часів без доброго діпломата все одно що без рук, без ніг. От і тепер: хай хто хоче крутиться біля Просвіт, біля клубів. А ми собі тут потихеньку, помаленьку... (В півголоса заводить: „ Поти -хее-сеень-ку, по-ма-лее-сеньку“. В кущах щось крекче. Пісня обривається. Мовчанка). Здається щось під отим кущем кректало? П
Перший. Я вже на це вухо не дочуваю... 
Третій. То мабуть так почулося. Другий (вп'ять заводить) По-тихее-сеень-ку... 
Околодочний (в кущах до Горохового Пальто). Ти записуєш? Записуй... Пісня напевне нелегальна... 
Другий. Чом же ви не підтягаєте? 
Перший. Свіцьких вже п'ятий рік не співаю. 
Другий. Так можна якусь духовну. У нас як-раз тріо. Я буду за баритона. 
Околодочний (пошепки до Горохового Пальто). Ну та й тонка ж бестія! 
Перший. Яку б же його... Знаєте? Давайте „Иже херувими“ —„на разореніє Москви“... моє любиме. Ще з батьком покійним співали. Така проста, гарна мелодія. 
Третій. А справді. Це дуже старинне. Настояще дяківське „Иже херувими". (Тихенько починають співати „Иже херувими" —„на разореніє Москви"). 
Околодочний (до Горохового Пальто). Чуєш? „На разореніе Москви". Годі сидіти. Попались голубчики! Ух, ноги отерпли... (вилазять обоє з кущів). А! Не ждали? Думали як „Иже херувими" заспіваєте, так начальство одурите? Не на таких наскочили. А ну кажіть, що це таке „на разореніе Москви". Ага? 
Другий (виступає наперед і одкашлюється). Бачите, Ваше Високородіє. Ще як 1812 року французи пішли на Москву... 
Околодочний. Що? Французи? Ось не росказуйте лишень байок. Знаємо вас, хитрих малоросів. Краще і не одмовляйтесь! Ех, стидно вам на старості літ і в отаке діло встрявать. Між иншим — скільки вам літ? 
Другий (скромно). Після шестидесяти. 
Околодочний (до трет.). А вам? 
Третій. Сьомий десяток. 
Перший. Мені рівно сімдесят. 
Горохове Пальто. Це все, Ваше благородіє, Патріархи українофильства, „видньйшіе вожди украиномановъ. “. Всім разом їм 200 літ буде. 
Околодочний (хитає головою). 200 літ протиправительственної діяльности. 200 літ на користь украинофильству. Та це... це... (хвилюється) це гірш од революції (тупає ногами). 
Перший (тенором). Протестую! Не смієте тупать ногою. Я статський совітник і пенсіонер. 
Околодвчний (свистить). Фю-фю! Ми і з тайними мали діло. 
Другий (шарпа першого за рукав; кашляє в кулак, до околодочного). Може, Ваше високородіє, коли ласка, наш Музей оглянете? Колекція чарок з яких пили прихильники Т. Г. Шевченка, дуже інтересна (Підморгуе). Наливки єсть різних старинних сортів. 
Гор. пальто, (поривисто) Ваше благородіє! не вірьте... Ніщо инше як „активноє выступленіе” партії, котра... 
Околодочний (сухо і непідкупно, взявшись рукою за шаблю). Музей ми й без вас оглянемо (Ідуть з Гороховим Пальтом робить ревизію; на сцені зостаються троє сивих самі). 
Другий. Вже й діпломатією не візьмеш. Ох, ця конституція... 
Перший. І „статський совітник" не поміг. 
Третій (мовчки розводить руками; потім витягає ріжок і нюхає; понюхавши, наївно-сентенціозним тоном). Нема в світі краще для нашого брата, для старих людей, як оцей тертий тютюн. І на очі видніше, і на голову ясніше. 
Завіса.
 С. Пригара.