ПО УКРІНІ
У КИІВІ.
- В українському клубі 6 января, в середу, відбудеться танцювальна вечірка — 10 января улаштовується чергова вокально-музична вечірка. - Заборона вистав. Сьогодня, перед празником Водохреща, з наказу місцевої адміністрації, вистав по театрах не буде. - З життя російських націоналістів в Київі. Цими днями в Київі було черг. зібрання представників правих організацій, на якому, між иншим, були: В. Н. Проценко, проф. Богданов, Шульгин, Д. І. Піхно, Я. А. Ушаков і др. Піхно зробив доклад про національний російський рух в Росії. Проценко говорив про долю де-яких законопроектів в Державній Думі; проф, Богданов подав справоздання про діяльність Державної Думи. - Проф. І. В. Лучицькому Академія Наук присудила золоту медаль за рецензію на працю А. М. Ону „Выборы 1779 г. во Франціи и наказы третья го сословія". - Самовбивства. 3 января отруївся на Стретенській вулиці в д. № 18 секретарь луцького окружного суду — Сергій Славинський. Причина самовбивства невідома.—Того ж таки дня в помешканні офіцера І. (Фундуклеєвська, 26) застрелилася молода дівчина Єлисавета Грозовська. Причина самовбивства, нещасне кохання. — На Дмитрієвській вул., № 2, отруївся робітник, призвіще якого поки що невідоме. - Погода в Київі. Після великих морозів, що були в Київі на Різдвяні свята, 3 января значно потепліло і сніг почав роставати. - Штраф. Газету „Кіевскія Вѣсти" оштрафовано на 200 карб, з заміною двох-місячного арешту за статю М. Гехтера „Очерки землеустройства", що була уміщена в ч. 347. - Заслання. Д. Шишкіна, що пробуває тепер в лук'явівській тюрмі буде заслано на 5 літ в Якутську область. - Розбишацтво. В селі Крюковщина, київського повіту, вночі проти 3 января якісь невідомі люди влізли в хату селянина Котирла, витягли його самого з хати і почали бити та шпигати ножами. Пораненого Котирла привезено в Олександрівську лікарню. - Приїзд. Вчора прибув до Київа з Одеси віце-діректор департамента поліції С. П. Бєліцький. - Подія на Хрещатику. 3 января о 11 год. вечора на Хрещатику, дев'ятьнадцятилітній Осіпов почав дуже бити якусь жінку і коли городовий хотів його арештувати, то збігся натовп і відбив Осіпова. Після того Осіпов на В.-Васильківській ул. почав бити двох чоловіка. Один з них вистрілив; прибіг городовий і Осіпова арештував. Знову зібрався натовп, що так само хотів увільнити арештованого, але збіглися городові і заарештували ще одного чоловіка, що був на чолі цього натовпу.
- Ялинка в селі. В селі Глухівцях, бердичівського повіту, на 4-й день Різдвяних свят в школі села Глухівець, заходами священика о. Миколая Робаківського, та при матеріальній допомозі власника каолинового заводу п. Адельгейма була впорядкована для селян та школярів ялинка. Були впорядковані читання українською мовою. Читання зробили на селян дуже приємне вражіння — вони слухали з захопленням, вітали лекторів гучними оплесками. Селянський хор у національних українських убраннях проспівав кілька українських пісень. Малі хлопчики та дівчатка проказували байки Глібова (між иншим „Вовк та Ягня") та вірші Руданського. - Пожежа школи. 28 декабря згоріла в канівському повіті бобрицька школа садоводства і огородничества. Тих школярів, що не роз'їхались на свята додому, розміщено по селянських хатах. В селянській хаті сидить теж і завідуючий школою з сім'єю і доглядає там за майном школи. - Лікарня тюрма. „К. В.“ пишуть, що після втечі з звенигородської земської лікарні арештанта звенигородської тюрми Пилипа Постоленка, головне тюремне управління наказало прилаштувати до дверей лікарні автоматичний засов і зачіняти ним виходні двері. Звенигородська земська управа одмовилась виконати цей наказ тюремного управління, бо арештанська палата находиться в головному больничному корпусі і замикання її надало би характер якоїсь тюрми. А в лікарні завше лежить кілька десятків хворих, які нічого спільного з тюрмою не мають. Крім того управа заявляє, що через хворих арештантів їй приходиться одмовляти через брак місця в лікарні хворим з вільних людей. - Загальна освіта. Чигиринська городська управа виготувала проект загальної народньої освіти в Чигирині і посилає його через п. київського губернатора на затверження міністра внутрішніх справ. З статистичних данних виявилось, що число дітей шкільного зросту в Чигирині досягає 927, з них тільки 507 душ попадає в школи, а 420 що-року лишається без науки. Проект подає думку почати будівлю шкіл з 1911 року і закінчити її в 1915 з таким рощотом, щоб всі діти могли вже вчитися в школі. - Перевод полків. Кам'янецький і роменський піхотні полки 44 дівізії, що кватирують в Черкасах, в іюні місяці буде переведено в Курськ. На їх місце, в Черкаси, переводиться піхотний острожський полк 44 дівізії, що стоїть тепер в Чернігові. - З Волині. Вбивство парубка. Цими днями в селі Фосні. овручського повіту, два парубки вбили з ревнощів третього. Всі три хлопці ходили до одної дівчини і за одного вона вже мала вийти заміж, тоді два других, що лишились “з гарбузом” викликали його якось за село і там убили. - З Поділля. Самосуд. Недавно в селі Висшому-Ольдачаїві, могилівського повіту, в одного селянина Мурики хтось вкрав ялівку. По селі пішла чутка, що це справа рук трьох місцевих селян. Всіх трьох їх завели до сільської розправи і там зчинили над ними жорстокий самосуд: били по чім попало, крутили руки, вішали. Це катування тяглось кілька годин і ті повиказували навіть на безневинних людей. Хтось дав знати поліції про самосуд, прискочили стражники і вирятували всіх трьох од смерти. Одвезено їх тепер в лікарню. - Нова залізна дорога. На зібранні членів „товариства Волинських залізних доріг" в Кам’янці ухвалено почати будівлю лінії „Дубно — Синява— Літин—Жмеринка". Будівля почнеться певно з 1911 року, а поки що тепер будуть підвозити потрібний матер'ял. - Земська праця. За весь час земства на Поділлі (1905 —1909 р.р.) ним збудовано за цих пять літ 29 сільських двохкласових шкіл і 32 однокласових. Ці школи обійшлись земіству 128,563 карб. Крім того на Поділлі єсть ще 86 земських шкіл, які ще не мають власних будинків і містяться зараз в найнятих хатах. Для цих шкіл земство має побудувати власні помешкання в 1910 році. - Арешт грабителів. Кілька днів тому в Вінниці арештовано трьох грабителів, один з них Ліницький —син багатого батька. - З Полтавщини. З’їзд фельшерів. Полтавський губернатор дозволив на 22 января в Полтаві з’їзд фельшерів, фельшерок і акушерок, що служать в полтавському земстві. - З Чернігівщини. Нз пам’ятник Т. Шевченкові. Городська Чернігівська дума асігнувала на пам’ятник Т. Шевченкові у Київі 300 карб. - З Херсонщини. Пошесть. В селі Варварівці, одеського повіту, лютує дуже пошесть тифу. Земська управа досі, як кажуть „О. Н.“, не вжила ніяких заходів проти пошести і вона розходиться по сусідніх селах і добірається вже до Миколаїва. - З Катеринославщини. Конфіскація газети. Конфісковано з наказу адміністрації номер од першого января газети “Южная Заря” за огляд конституційної діяльности уряду за минулий 1909 рік.
