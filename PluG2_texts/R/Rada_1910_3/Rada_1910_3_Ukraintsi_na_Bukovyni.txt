Украінці на Буковині.
- Залізничі білети з українським текстом. Управління державних залізниць в Чернівцях видає зараз нові білети з текстом тільки німецько-руминським. З цього приводу посол Лукашевич звернувся до директора залізничого руху — д. Чігфрая, прохаючи його пояснити цю справу. Директор одповів, що через помилку в друкарні випущено український текст і зараз же пообіцяв, що до апріля місяця продаватимуться на залізницях тільки німецькі білети, а потім вже з'являться німецько-українсько-руминські. Раніше ніби-то надрукувати білетів трьома мовами ніяк неможна. Як бачимо, каже з цього приводу „Діло", й на Буковині таке ж крутійство з українським текстом на залізницях, якого вживає залізниче начальство і в Галичині. (Діло). - Віче в Чернівцях в справі народніх шкіл. 9 января (н. ст.) відбулися збори міщан з західньої частини Чернівців. Збори скликала філія товариства „Українська Школа", з метою обговорити справу українського народнього шкільництва в Чернівцях. Після, нарад збори ухвалили резолюцію, в якій висловлено домагання ще двох українських шкіл в Чернівцях — коло Schil-Ierpark’у і коло костьола Єзуїтів. Далі товариству „Українська Школа" доручено подбати, щоб ця резолюція зборів не лишилася тільки на папері.

