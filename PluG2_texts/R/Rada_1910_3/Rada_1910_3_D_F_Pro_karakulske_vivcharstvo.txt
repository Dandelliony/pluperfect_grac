Про каракульське вівчарство.
На сторінках спеціальної преси вже не раз писалося про користь від каракульських овець і про можливість розведення цих овець на Вкраїні. Тільки преса загальна не звертає на це питання ніякої уваги. А шкода. Останніми часами на розведення каракулів звертають серйозну увагу Австро-Венгрія, Германія й навіть Америка, яка виписує породистих завідчиків із Бухари та инших місцевостей Середньої Азії. Годилося б звернути на цю справу більше уваги й нам, бо людности на світі стає все більше, а пушних звірів—все менше, в звязку з чим попит на каракульський смушок усе зростає й незабаром він, мабуть, досягне дуже великих розмірів. Останні досліди в Харьківщині, на Полтавщині, Поділлі й Волині показали, шо каракульські вівці дуже лехко акліматізовуються на Вкраїні. В звязку з цим деякі наші великі господарства, а також деякі заможніші селяне й козаки починають звертати на цю справу все більше уваги.
Та й як не надавати серйозного значіння цьому промислові, коли ціна одного вичиненого каракульського смушка доходить до 7—16 карб. Навіть неви инені шкурки каракулів лехко продаються по 3—5 карб, за штуку. Опріч того, ці самі вівці дають господареві ше значний прибуток від продажу породистих баранців, вовни, мяса й бринзи. Досвід показує, що з одної дорослої каракульської вівці можна мати до 6-7 фун. вовни, а з ягняти 1½., —2 фун. Ця вовна, навіть ще не вимита, продається по 5½ —6 карб., а гірший сорт по 2,50 — 3 карб. за пуд. Мясо коштує 3,20 —4 карб, і „бринза" —не дешевше 3,50 карб. за пуд. Виходить, ща загалом одна каракульська вівця дає на рік не менше 7—8 карб. чистого прибутку. 
Що до розведення й випасу каракульських овець, то воно нічим не відріжняється від розведення звичайних мериносових овець. Так. напр., у маєтках д.д. Маньківського (Херсонщина), Крупенського (Бесарабія); Трипільської й Свічина (Катеринославщина) каракулі ввесь час пасуться в степу й тільки зімою, коли вночі стоїть дуже лиха година, їх заганяють у кошари, зроблені з тонкого лісу або каміння й покритих гонтом, черепицею або очеретом. На пасовисько каракулі виходять в один час з меріносами, але на перших часах їм дається ще сухий корм. Зрештою, коли того корму мало, каракулі можуть задовольнятись соломою або яровою половою. 
З усього сказаного видно, що розведення каракульських овець не вимагає від господаря ніяких особливих заходів та затрат. Треба тільки виписати чистокровних овець або з самої Бухари або з наших українських розсадників каракульських овець —а там усе вже піде як слід. Останніми часами в нашій спеціальній пресі досить багато пишеться про те, яку користь можуть дати кози в нашім селянськім господарстві. Чи корисна коза дла нашого селянина чи ні—це ше невідомо, а от що каракульська вівця корисна —тут уже ніякого сумніву бути не може. Правда, каракульська вівця дорогша від кози й каракульське вівчарство вимагає досить значного, як на селянський масштаб, основного капіталу. Але зате наслідки промислу швидко покривають усі затрати. Та й те треба приняти на увагу: каракульське вівчарство —це промисел чималого економичного значіння, а значіння кози, коли не рахувать споживання, рівне до нуля. 
Розуміється, в справі розвитку каракульського вівчарства на поміч нашому селянству повинні прийти земства й уряд. Полтавське земство, наскільки нам відомо, торік уже посилало одну експедіцію в Бухару для закупки каракульських овець. Треба отже, щоб полтавське земство не зупинялось у цій справі на півдорозі і щоб инші вкраїнські земства пішли за прикладом полтавського. Що ж до уряду, то він принаймні повинен був би видати всім сільськогосподарським товариствам малого району субсідії на покупку хоча б одної пари каракульських овець для кожного товариства. Д. Ф.
