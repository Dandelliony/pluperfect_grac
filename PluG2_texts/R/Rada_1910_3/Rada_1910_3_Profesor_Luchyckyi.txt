Професор Ів. Лучицький про справу української мови в 3-ій Думі.
Шановний посол од міста Київа дивиться на становище питання про українську мову в теперішній Думі досить безнадійно.
Скористувавшись з перебування проф. Лучицького на різдвяних святах у Київі, ми роспитували його про те, як стоїть справа української мови після відомих думських дебатів, і шановний посол росповів нам історію «українського» законопроекта з самого початку.
Октябристи, як тільки стало відомо про первісний законопроект що до української мови в школі, обіцяли його підтримувати.
Але потім, як наблизилось обміркування справ народньої освіти, вони зріклись своєї обіцянки.
Мало того, —під впливом агітації націоналістів, де-які з послів уміркованого напрямку почали знімати свої підписи з заяви 37 послів „О языкѣ преподаванія въ начальнихъ школахъ мѣстностей съ малорусскимъ населеніемъ», заяви, зложеної на початку 1908 року.
Заяву цю було таки внесено 29 марта 1908 року, але вона й досі лежить без руху в архиві думської канцелярії... Аж ось прийшла нагода говорити про місцеві мови в початковій школі у підкомісії по народній освіті, в-осени 1909 р.; проф.
Лучицького до цієї підкомісії не обібрано. Коли почались розмови про те, чи можна допустити навчання по школах і українською мовою, то більшість членів підкомісії, не вважаючи на оборону посла Воронкова, висловилась проти, мотивуючи тим, що окремої української мови немає, а є тільки «одинъ русскій языкъ». Через те при голосованні українську мову | одкинуто 7 голосами проти 5. Постанови підкомісії мають ще обмірковувати у комісії по народній освіті, але надії на прихильне відношення тут до української мови нема, бо склад підкомісії все ж значно «ліберальніший» ніж комісії! Таким способом сподіватись, що справа навчання українською мовою пройде в третій Думі законодатним шляхом — неможна.
Одначе проф. Лучицький думає все ж таки виступати в обороні української мови підчас обміркування в Думі постанов комісії, — для того, щоб з'ясувати ненормальне становище народньої освіти наУкраїні, коли навчають дітей чужою мовою.
Він не сподівається переконати правих та октябристів, але хоче популярізувати саму справу перед громадською думкою Росії.
Шан. посол говоритиме прінціпіяльно, стоючи виключно на педагогичному ґрунті.
Для того він збірає тепер усякі матеріяли до питання про мову в народній школі на Україні і прохав дуже усіх, хто спочуває ідеї допущення української мови до школи, надсилати йому такі матеріяли і статі по газетах, мотивовані записки, постанови з'їздів, листи, коли можна — анкетні відповіді, як що такі де збірались і т. ин. Все це буде використане для аргументації під час оборони прав української мови.
Між иншим, росказував проф. Лучицький, кадети тепер ставляться до українського питання далеко уважніше й прихильніше, ніж попереду.
Сам Мілюков збірає та ізучає матеріяли про справу української мови по школах, лагодячись виступити з спеціяльною промовою в обороні нашої мови.
Так само й «Рѣчь» тепер охоче міститиме статі по українському питанню, от як недавня статя про утиски над українською мовою, написана д. Колюбакіним.
Значно світліше дивиться проф. Лучицький на справу заснування постійних кафедр українознавства по університетах (кафедри історії України, мови і літератури). Ця справа обмірковуватиметься підчас дебатів над університетським уставом, можливо що й дуже екоро —в марті або в апрілі.
Наш посол має говорити з цього приводу, доводячи потребу заснування таких кафедр.
Взагалі вражіння проф. Лучицького од третьої Думи дуже сумні, особливо що до становища в ній української справи.
Тісно згуртовані праві й октябристи вороже ставляться до всяких спроб зробити що-небудь на користь, української мови і переконати їх, що це говорять самі чисті педагогичні інтереси, а не політика—неможливо.
Зостається тільки використати думську трибуну для ознайомлення з справою української мови широких кругів всеросійського громадянства.
