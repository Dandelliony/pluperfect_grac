Всякі звістки.
ПЕРМЬ, 4. На 762-й верстві, котласької колії, розбився пасажирський поїзд. Не розбилось тільки чотирі вагони. Тяжко поранено кочегара, лехко — помішника машиниста і головного кондуктора. Пасажири не постраждали. 
ПОЛТАВА, 4. Піймано селянина Шинкаренка та єврея Ейдельмана, що пограбували в маєтку Ламздорф- Галаган церкву і убили сторожа. Піймані призналась в злочині. До суду тягнуть також чотирьох спільників—євреїв. 
ТИХВИН, 4. Одчинено „Общество образованія”. 
ПЕТЕРБУРГ, 4. Редактор „Новой Руси“ Крамалей, що зараз сидить в „Крестахъ”, захворів на нерви. 
ВОРОНІЖ, 3. На станції Ліски південно-східньої залізниці, помер антрепреньор катеринославського театру Савицький. Перед смертю він заявив, що отруївся осетриною, якої наївся в буфеті на станції. 
ВЛАДИВОСТОК, 3. Шкільна комісія приморської области ухвалила прохать у міністерства освіти та у переселенського управління підмоги 260.500 карб, на нові шкільні будівлі, де їх ще нема, та про те, щоб видавалося що-року 88 500 карб, на плату вчителям. Коли ж буде одмовлено в цьому проханні, то ухвалено клопотатись, щоб школи було одчинено хоч в тих селах, де дітей шкільного віку набереться більш 25 душ. Всього на шкільні потреби одночасово треба 267.800 карб, та щорічно 118.500 карбованців. 
ЛОДЗЬ, 3. На вулиці „Андрія" розвалився фасад п'ятиповерхової будівлі, що будується другим т —вом взаємного кредіту. Чи були жертви — невідомо. Тепер робляться роскопки. 
ПЕТЕРБУРГ, 3. Сенатор Гарин робить серед підрядчиків анкету про бажання зміни умов при підрядах в інтендантства. Анкету цю будуть мати на увазі, при майбутній реформі військового господарства.
