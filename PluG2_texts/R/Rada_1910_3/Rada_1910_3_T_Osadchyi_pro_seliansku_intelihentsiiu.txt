Про селянську інтелігенцію та її роль на селі.
 Багато води втекло з того часу, як я писав про це питання. А обставини життя, як були прикрими, так і зосталися, —і немає ніякої надії на поліпшення в близькому часі обставин життя і діяльности селянської інтелігенції. Вже на протязі трьох десятиліттів оці лихі обставини женуть селянську інтелігенцію з села, де за для неї немає зовсім місця. Місто — великі центри та місця більш менш холодні — це та схованка, де перебува лихоліття селянська інтелігенція. Одірвана од рідного ґрунту і без певних звязків з селянством, вона одстоювала на усяких з'їздах і зібраннях інтереси селян, вона виховувала думку про добробут селянина, вона з’ясовувала по змозі його становище і потреби і иноді робила невеличке діло просвітнє, або культурне, котре вже мало дійсні звязки з життям того ж селянина. Вона засновувала бібліотеки, вона друкувала книжки і росповсюжувала їх, вона на останці звертала увагу на це селянське питання молодіжі, що училася по вищих школах. Праця в отакім значнім маштабі та ще при лихих обставинах вимагала в інтелігента не аби-якої сили і великої енергії. Та це не лякало інтелігенцію, вона працювала і та праця давала деякі видимі результати. Але як тільки інтелігент спускався в гущу селянства, прилаштовувався до якого небудь просвітного діла на селі, то він там працював не довго і вже повертався в місто, або ж в місця більш менш далекі —без усякої охоти братися за яке небудь громадське діло... Ми говоримо про інтелігенцію, котра брала значну ролю в ділі відрождення селянства, була показною і не хвалилася з своїми думками і замірами. За нею була вже та інтелігенція, котра не відрізнялася од звичайного громадського робітника на усяких посадах і не виявляла ніяких особливих замірів. Ці люде в душі інтелігенти теж брали участь в праці селянської інтелігенції. От, наприклад, учителі — вони иноді брали участь в заснуванні бібліотек і в росповсюдженні книжки на селі. Окрім учителів в селі багато е більш менш освічених людей, котрі мають звязок з селянином. Це перш усього батюшки, фершали, невеликі власники землі, посесори, управителі — усі вони иноді ряді були дати селянинові книжку, дати добру пораду. Але ж таких селянських інтелігентів і перше було не багато, а в цей час ще менше. Селянинові треба з своєї сем'ї виховувать свою кревну інтелігенцію, на котру ми теж звернемо найбільшу увагу. На останці зостається та інтелігенція селянська, котра ще не викрісталізувалася з усієї маси селянства і нічим не відрізняється од неї. Оце той ґрунт, на котрому при кращих громадських і політичних обставинах зросла б инша квітка дійсної інтелігенції. Книжка, котра росповсюжувалась з такою енергією в останнє десятиліття, зробила на селі своє діло. І ми маємо багато селян досить інтелігентних, що з'ясовують собі добре становище селянина, його потреби. Найголовніша біда оцих піонерів села в тім, що вони не мають певних зносин з тією селянською інтелігенцією, котра працює в центрах і котра давала б їм запомогу, а иноді й напрямок. Біда отих маленьких інтелігентів села залежить в тім, що вони розрізнені і не мають ніякої громадської організації. Добра книжка, котра б давала більш менш широкий розвиток, котра б ширила світогляд селянина і в наші часи така ж рідка гістя на селі, як і перше. А ще рідчий дійсний інтелігент, що міг би послужити своєму менчому братові. Мене цікавить найбільше оця селянська інтелігенція, котра ще не порвала звязку з селянством і котра з кожним днем усе намножується. Бо це, як я вже казав, той ґрунт, та надія нашої будучини, котрої не одняти од нас ніяким „незалежним обставинам“. При усяких оказіях, при усих зносинах своїх з нею я кожен раз констатував її малу свідомість, малу начитанність, а потим вже усякі моральні хиби і звичайну своєкористність. Інтелігент, до якої верстви він не належав би, мусить мати мінімум етичний, — непохибній моральний обов'язок, що ні при яких випадках не порушався б. На мою думку це найперша ознака інтелігентности. Людина, котрій не можна довірити тайну — професійну тайну інтелігенції, котра може піти на зраду, хоча б вона була і невеликого громадського значіння — немає ніякої рації носить оце почесне наймення інтелігента. Солідарність інтелігенції і почуття товариства — це теж найперша ознака інтелігентності, бо кому ж як не селянському інтелігентові навчать селян солідарности, без котрої вони будуть ще ціле століття топтаться на отім самім місті, що і в наші часи. Солідарність, почуття товариства і більша самосвідомість, більша освіта —це те, що на усіх верствах громадської еволюції відрізняло людей в групу керовничих. Дійсного інтелігента можна впізнати і меж тисячами людності. Інтелігентність—це усе те найкраще, що е в людині. Його розум, його праця на користь громади, його боротьба за те, що він розуміє і зве правдою. Значна доля безкориетности і жертва на громадськйй добробут —це найперше свідоцтво праці інтелігента. І та людина, що не вміє приносити жертви, котра всюди, на кожному ступні, пильнує свій інтерес, свою користь, —не є інтелігент, хоча б в його було і багато розуму. Іноді буває й так, що розумна людина пильнує тілько свій інтерес —і свою користь має на увазі, — але ж його праця — розумна праця — йде на очах людности і має значіння демонстрації. Навіть отакий чоловік — егоїст грає роль в прогресі громадського життя. Усе те, що є результат розумної праці, усе те, що яскраво свідчить про кращі діла людини, про його кращі заміри і бажання служити громаді вірою і правдою, —усе це є діло рук інтелігенції! А навпаки, усе нелюдяне, усе жорстоке і своєкористне, усе не солідарне і анті-соціяльн —це найбільший ворог інтелігенції,— ворог кращого громадського розвитку і взагалі ворог широкої людности, під яким би прапором воно не йшло і якими пишними фразами не прикривало своїх дійсних замірів. На останці зверну ще увагу на найбільшу потребу маленького селянського інтелігента. Це перш усього популярна наукова книжка, якої ще в нашій літературі немає. Цей інтелігент вже виріс настільки, що вимагає од книжки багато і не задовольняється отими „добродійними“ брошурами, що тепер найбільше друкуються. Час нашим літераторам звернуть увагу на серйозну популярно-наукову книжку, котрої жде і ніяк не дождеться наш селянин інтелігент—наша краща надія і наша радість. 
Т. Осадчий.
