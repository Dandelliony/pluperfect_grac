«Домъ общества рабочихъ».
(Лист з Харькова).
26 студня тутешнє ремісниче товариство (“Харьковское Общеетво взаимнаго вспоможенія занимающихся ремесленнымъ трудомъ”) посвятило й одчинило свій власний будинок — “Домъ общества рабочихъ”. Будинок — чималий, на два поверхи і має в собі світлицю для драматичних вистав на тисячу людей, помешкання для школи, книгозбірні, виділу й курсів шитва та крою. Драматичні вистави почалися того ж таки дня. Виставляли одну оперку “Матео і Фальконі”, “Свадьбу” Чеховя та “Як вони женихалися” Володського. Другого дня грали  “Бѣідность не порокъ”. Далі виставлятимуть твори російські та українські. Грають аматори. Ціни від 15 коп. до 1 карб. 75 коп. Так само ще з осени функціонують тут курси шитва та крою, на котрих вчиться до 30 дівчат, а шкільне помешкання поки що наймають під школу паравозобудівельному заводові за 1500 карб, на рік. На будівлю витрачено 115 тисяч карб., з котрих товариство мало 50 тисяч карб., а 65 тисяч карб, позичило в земському банкові під заставу будинку. Окрім того, щоб давати помешкання усяким закладам товариства, будинок має ще й особливу мету: він мусить давати кошти на запомогу удовам та сиротам спільників товариства, але, звісно, що отой борг (65 тис. карб.) на чимало років спинятиме цю діяльність будинку. Будинок збудовано на сами гроши робочих, без жодної запомоги од якихсь закладів або уряду. Товариство не могло навіть покористуватися тією місциною, яку дала йому міська дума, бо там саме болото. Через це хотілося б, щоб тепер, коли товариство цілком довело свою і живущість і завзяття, дума прийшла б йому на поміч у виплачуванні того великого боргу. Ремісниче товариство — це друга з старіших тутешніх робітничих спілок (перше — то друкарська спілка) і налічує вже 11 років свого істнування. Зараз товариство має 2 тис. товаришів, що пороскидувані по цілій Росії. Вони єсть в Петербурзі, Ризі, Царицині, Севастополі, Умані, Конотопі, Катеринославі, Баку, Саратові, Вітебському й по др. містах. Товариство має філії в Слав’янському, Кремеачузі, Александровському (на Катеринославщині), й инших. В 1908 р. товариство видало пенсій 65 ти своїм немічним товаришам на 7601 карб., розміром кожна від 32 карб, 50 коп. до 208 карб.; видано запомоги хворим, від 8 до 168 карб, кожному, 69 ти товаришам на 2164 карб.; видано безробітним запомоги 88 ми товаришам 3071 карб, з власних коштів та ще 30 особам 488 карб, з особливого фонду; видано на похорон 14 товар. 265 карб, та 11 жінок 170 карб. Це всі такі запомоги, що вже не повертаються назад. Опріч того товариство видало ще 5847 карб, дочасної запомоги 353-м товаришам, котрі мають повернути ту запомогу товариству. Разом це буде під 20 тис. карб, на рік, але ми підрахували ще не всі видатки товариства. І уся ця сума складається з трудової копійки робочого, що несе її сюди з надією мати на неї від товариства запомогу, коли він, часом цілком несподівано, опиниться в скрутному становищі. Тут, в цьому товаристві, знайдуть запомогу не тільки він сам, а й його вдова та діти — сироти. Та все ж таки мусимо зауважити, що харьківські ремісники мало ще зважують вагу цього товариства, бо їх повинно б тут бути не 2, а принаймні 20 т. душ. Та й тих 2 тис. душ здебільшого загнали сюди лихо, що спіткало робочих останніми роками, а за щасливих часів вони мало дбали про свою беззахистну будущину. Там, де уряд так мало дбає про робітника, як у нашій країні, треба їм самим далеко жвавіше дбати про себе, та за темнотою мало ще хто гаразд додивляється до цієї справи. На жаль, і товариство мало ще, не досить завзято, ширить звістки про своє істнування і свої завдання. Багато звісно перешкоджають умови нашого життя, що ніяк не дають виплекати у Харькові
професіональний чисопис, та чимало залежить в цій справі й од захоплення та завзяття самих робітників. Що до часопису професійного, то й він здебільшого попадав в сторонні, а часом і не зовсім певні руки, а там, гляди, й гинув. Після того ж як загинув один та другий, оправу вже дуже важко налагодити, а надто в наші часи зневірря та утиску. Та старішим з наших робітничих товариств не слід таки залишати думки про робітничий часопис. Тепер, коли згадане нами робітниче товариство позбулося чималої мороки, що завдало йому будування власної хати, може воно таки зверне увагу на цю справу та й на просвітню справу для своїх товаришів взагалі. Першим ділом його в цій останній повинно бути впорядкування доброї книгозбірні, котра тепер за того не має догляду, а друге — уряджування поруч з драматичними виставами і читаннів, як загального змісту так і особливих для своїх товаришів. У всіх тих заходах хай поважане товариство трудівників зверне свою найпильнішу увагу на рідну , місцеву культуру, бо і просвітнє зерно тоді тільки дає добрий врожай, коли падає на рідний йому ґрунт. Та щоб не було й так, що ми “чуже бачимо під ліісом, а свого не знаємо й під носом”.
 — Дай же, Боже, час. Д. Пісочинець.
