ПО РОСІІ.
- Смертна кара в 1909 р. В новорічному числі “Рѣчи” подано статистику смертних кар у російській державі за 1909 рік. З самих тільки, далеко не повних, газетних звісток видко, що за минулий 1909 рік воєнні окружні суди винесли 1435 смертних присудів. Були смертні присуди навіть за ті злочинства, що зроблені по-за межами надзвичайної та збільшеної охрани. Найбільше смертних присудів було в Катеринославі — 205. Далі йдуть: Варшава — 106, Київ — 93, Харьків — 65, Тифліс — 57, Москва — 54, Саратов —58, Тамбов — 40, Вільна — 38, Курськ та Новочеркаськ — по 38, Чернігів—30, Петербург — 30. Рига — 27, Одеса — 25, Мінськ — 21, Севастополь та Катеринодар — по 20, Томськ — 19, Кременчук та Казань — по 18, Владивосток та Красноярськ — по 17, Кутаїс, Єлисаветград та Баку — по 16, Іркутськ — 15, Уфа — 14, Катеринбург, Вороніж та Владивосток — по 13, Миколаїв — 12, Ревель — l0, Херсон, Пермь, Батум — по 9, Орел — 8, Тобольськ —7, Благовіщенськ —6 і т. д. Не густо, звичайно, в газетах було звісток про виконання смертних присудів, бо це держать в секреті. Але й про виконанні смертні присуди було по газетах за минулий рік 549 звісток. Знов Катеринослав стоїть на першому місці. Там скарали на смерть 75 чоловіка. Далі йдуть: Одеса — 31, Саратов — 28, Варшава — 24, Курськ — 20, Харьків — 18, Тифліс — 18, Тамбов - 17, Київ — l3, Красноярськ —13, Вільна - 11, Лодзь — l0, Рига, Люблін, Баку, Полтава та Новочеркаськ по 5, Мінськ, Херсон, Орел та Туранськ — по 4. Про самогубства засуджених на смерть сповіщалося з Саратова, Кам'янця Подільського, Харькова, Полтави, Ревеля, Тобольська, Київа, Баку, Тамбова, Курська та з инших городів. З тамбовської тюрми втекло троє засуджених на шибеницю. В метехській тюрмі засуджені на смерть счинили заколот, підчас якого кількох убито та поранено. В Курську скілька засуджених на смерть наскочили на варту, одняли рушниці і один підстрелив себе рушницею, а другий застрелився. Інтересно зазначити і справу поручика Пирогова, двічі засудженого на смерть, а тоді зовсім виправданого в головному воєнному суді. Штрафи на газети в минулому році. Штрафи, як пише та сама газета “Рѣчь”, минулого 1909 року сипалися на часописі дуже густо. Трудно полічити, скільки всього взято з часописів штрафних грошей, бо газетні звістки не дають точних відомостей. “Рѣчь” занотувала 182 штрафи на 87.375 карб. На першому місці на цей раз стоїть Петербург, де зарегістровано 39 штрафів на 29.900 карб.; 7 штрафів було скинуто з газет адміністрацією, а 2 штрафи по 4000 карб, були в Петербурзі вдвоє зменшені. Москва дала 15 штрафів на 10.500 карб., Київ — 11, Царицин — 7, Вятка — 6, і т. д. Од 1 до 5 штрафів було: в Кишиньові, Саратові, Ирбиті, Ризі, Вишн.-Волочку, Катеринославі, Юрьеві, Нижньому Новгороді, Херсоні, Архангельську, Харькові та в инших містах. Не було такого поступового часопису, який би в минулому році не був оштрафований. Штрафи були накинути на такі видання (на де-які по 5 разів і більше): „Слово", „Рѣчь", „Новая Русь", „St.-Р. Zeitung“, „Край", „Новий Голосъ", „На рубежѣ", „Нева", „Финлндія", „Наша Газета", „Жизнь", „Правда жизни", „Русскія Вѣдомости", „Вечеръ", „Русское Слово", „Современное Слово", „Утро Росіи", „Столичная Молва", „Рабочее Дѣло", „Голосъ Правди", „Всеобщая Газета", „Копейка" (в Москві), „Руль", „Южная Заря", „Царицинская Жизнь", „Нижегородскій Листокъ", „Бесарабская Жизнь", „Вятская Рѣчь", „Duna Zeitung“, „Вьшневолоцкій Голосъ", „Кіевская Мисль", „Кіевскія Вѣсти", ”Волынское Слово", „Псковскій Голосъ", „Бурлакъ", „Рада", „Кіевское
Утро” , „Голосъ Одессы", „Судоходецъ", „Літературно - Науковий Вістник", „Русское Богатство", „Одесское Обозрѣкніе”, „Курганскій Вѣніикъ", „Постимесъ", „Litvos Lunios", „Западеный Бугъ", “Dziennik Kijowski”, „Прсфессіональний Вѣстникъ", „Саратовекій Листокъ", „Одесская Почта", „Уральскій Край", „Посѣйднія Новости”, „Единство", „Rig. N. Wochzeit", „Приуралье", „Праднѣпровекое Слово", „Народная Газета", „Кіевекая Почта*, „Полѣсье", „Смоленскій Вѣстникъ", „Тамбовскій Вѣетникъ", „Тейо”, „Брянскій Листокъ”, „Архангельскій листокъ", „Гонецъ" та инші. З правих газет оштрафовано: „Русское Знамя“, „Земщина", „Свѣть” та наші. Статі про Азефа дали газетам 24 штрафи і обійшлися їм 12.350 карб. 7 штрафів за Азефа було скинуто з газет. Не дешевше обійшовся газетам і Гартінг. - Статистика за місяць. За декабрь місяць по городах російської держави було, як полічила „Нов. Р,“, 80 смертних присудів, а покарано на смерть 43. Найбільше смертних кар було в Катеринославі — 11. Далі йдуть: Мінськ — 4, Варшава, Вологда, Миколаїв, Новочеркаськ та Тамбов — по З, Баку, Єлисаветград, Київ, Красноярськ та Тифліс — по 2, Одеса — 1. - Справа Петрова Воскресенського. „В. В." сповіщають, що цими днями прокуророві петербурзького окружного суду передано вже діло про вибух на Астраханській вулиці, яким убито начальника петербурзької охранки Карпова. Петрова-Воскресенського винуватять по 279 статі XXII кн. воєнних постанов, яка карає смертю. Суд буде, мабуть, в янаарі 1910 року. - Військовий податок. В „Россіи" написано:  „Відомства зараз радяться між собою, як його виробити законопроект про окремий податок з тих, хто увільняється од салдатів з всяких причин. Щоб як слід зміркувати це діло, хотять скликати при міністерстві фінансів по-міжвідомственну нараду. - Письменник Леонид Андреєв. „Б. В.” сповіщають, що російський письменник Леонид Андреєв запродав видавництву „Просвѣщеніе" всі свої вже видруковані томи творів за 105,000 карб. Що ж до нових творів, то Андреев зоставляе за собою право містити їх по журналах, але, як тільки набереться їх на том, оддавати „Просвѣщенію" по 10,000 карб, за кожну книжку в 10 аркушів друку. - Продаж марок по аптеках. Почтове відомство хоче вивести продаж почтових марок по крамничках, де беруть за їх на копійку дорожче. Для цього почтове відомство, як переказує „Газ. К.“; надумало продавати марки по аптеках по казенній ціні. Аптекарям за продаж марок даватиметься якийсь відсоток. - Самогубство Мелера-Закомельського. „Рѣчи" телеграфують, ніби в саратівській газеті „Волга" опубліковані посвідчення колишньої співачки Синовської, що жила з сином надбалтійського генерал-губернатора Мелера Закомельського. Цей син, як відомо, застрелився недавно в Саратові. Синовська запевняє, ніби батько молодого барона прислав одного разу синові Сергієві револьвера, коли той просив запомоги, а другого разу висловив свій жаль, що син ще й досі не застрелився. - Божевільний. Недалеко од города Сизрані, в с. Монастирському сталася сумна пригода. Один чоловік — Ф. Сергачев збожеволів. Збожеволівши, він був покалічив собі ножем живота, але лікарі вигоїли і оддали божевільного на догляд його нерідній сестрі Д. Козловій. І от Сергачев, живучи в сестри, оце недавно, як пише „Газ. К.“, устав уночі, узяв сокиру і порубав нею на шматки сестру, маленьку її дитину та кішку. Порубавши, божевільний закопав шматки під долівкою. Через кілько днів огляділися селяне, що десь ділася Козлова з дитиною. Спершу божевільний мовчав, а далі показав, де закопав порубаних. Його посадили в сімбірську тюрму. - Винахід. Російський гірничий інженер Георгіев вигадав нове артилерійське знаряддя, щоб стріляти з його в ціль, якої не видко і влучати, не схиблюючи. Перші спроби Георгіев робив на пермських заводах, та не довів їх до краю, бо не було в його на це 30 тис. карб. Заграничні заводи Круппа та Армстронга давали Георгіеву великі гроші на спроби, аби тільки продав їм це знаряддя, коли що з його вийде. Георгіев не схотів, бо генерал Петров виклопотав йому з казни запомогу на те, щоб провадити далі спроби цього винаходу.
