ПО РОСІІ.
 — Циркуляр міністерства освіти. Міністерство народньої освіти розіслало по шкільних округах циркуляр, яким приказує, щоб по всіх початкових школах введено було ознайомлення з почтовими правилами і зразками як писати на конвертах. Заведено це з почину почтового відомства, яке посилається на приклад закордонних держав,— Германії, де ще 40 літ тому введено навчання по народніх школах почтових правил. Шкільний комітет звернувся до авторів і видавців книжок для шкіл з проханням завести одділи з почтовими правилами і зразками написів на конвертах. 
(Н. Вр).
 — Прийомні екзамени з гімназіях. Шкільний комітет міністерства освіти з затвердження міністра ухвалив поширить і на класичні гімназії приказ про прийомні іспити в реальні школи. Тепер учні, що вибули з гімназії, не можуть в августі тогож року здавати екзамен в иншу школу, бо зпочатку року шкільного таких екзаменів не роблять. Учні, що переходять з одної гімназії в другу, мусять здавати такі ж екзамени, як і сторонні особи, що мають свідоцтво за якийсь там клас. Двохрічний строк, в який учні, вибувши з гімназії, теряють де-які права, треба рахувать з часу переводу їх в той клас, з якого вони вибули.
(Н. Вр.).
 — Зелім-хан. Громада села Урусмартан видала в роспорядження адміністрації 1.000 руб. на нагороду за вбивство або арешт Зелім-хана. Тепер вже з попередніми „плата за голову" Зелім-хана досягає 12.000 руб.
(Р. Сл).
 — Праві і приїзд англійских гостей. Як відомо, в Росію збіраються приїхать гості з Англії—члени англійських законодавчих інституцій. Цей приїзд дуже не подобається правим органінаціям і ось в „Земщинѣ" з приводу цього приїзду говориться таке: Просимо приїзжать, тілько попередження Пурішкевича про несподіванки при зустрічі лишаються в силі. Нехай же ні гості, ні хазяїни не нарікають на „несподіванки" при прийомі високих парламентських гостей". Замітка ця викликала в кулуарах Думи серйозне обміркування. Октябристи і кадети не вірять, що праві посміють вискочить з своїми дикунськими вибриками. Це вони тільки заздалегідь махають кулаками. Приїзд англійців дуже бажаний. Праві мовчать на запитання.
(Р. У.).
 — Духобори. Духобори пишуть в Новоросійськ, що вони рішали покинути Канаду і переселитися в Британську Колумбію. Там вони вже купили землю. Потроху почали вже переселятись. Лист викликав багато розмов серед місцевих селян. Де-які збіраються на весні їхать в Америку.
(Р. Сл.).
 — Кооперація. В Ризі одбувся кооперативний з'їзд 60 молочарських кооперативних товариств. Постановили заснувати союз.
 — У володимирській губ. кооперативний рух став дуже скоро ширитися, надто на селі. Селяне починають розуміти користь кооперативів і з охотою вступають в них. Надто гарно розвиваються по селах потребительні і кредитові товариства.
(Р. Утро).
 — Генерал Думбадзе. Олександра Слонімська листом в я «Рѣчи» скаржиться на те, що її генерал Думбадзе вислав з Ялти за те, як він казав, що вона єврейка і революціонерка. Виявляється, що Слонімська не єврейка, а православна, ніякої революції ніколи не робила, жила собі в тісному колі своєї рідні, лічучи свою хвору на сухоти доньку. За що вислав її справді Думбадзе, вона не може одержать відповідь, хоч і запитувала не раз. Генерал Думбадзе вперто мовчить і не хоче навіть дати копії з постанови про висилку.
