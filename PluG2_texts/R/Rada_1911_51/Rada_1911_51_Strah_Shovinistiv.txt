Страх шовіністів.
Чутке до всього, що так чи инакше торкається инородців, Новое Время“ закликає на ґвалт. Здавалося б за наших часів повної перемоги „русской національной идеи", в розумінні та трактовці її д. Меньшиковим та „націоналистами", всі инородці введені в відповідні межі. Всі народи замовкли, і це повинно було б служити досить ясним доказом того, що вони „благоденствують". Але коли мовчання инородців ще мало для наших „націоналистів", то голосна заява гр. Корвіна-Мілевського, що на з'їзді об'єднаного дворянства урочисто відмовився за себе й за нащадків своїх, а також і за тих, що послали його, від польсько-литовських мрій та бажань та приєднався до „русской національной идеи" повинна навіть їх задовольнити. Ця заява, що прозвучала справжнім новим приєднанням польсько - литовського краю до корінної Росії, знаменувала повне духовне зілляння. Все, здається, говорить за те, що при таких умовинах серце „націоналистів” повинно тільки радіти і що нема місця яким би там не було небезпекам. В дійсності ж “Нов. Вр.“ вважає, що сучасність, а особливо будучина, можуть навести д.д. патентованих патріотів на сумні гадки і наповнити їх серця турботою.
„Давно вже—пише цей орган — питання, звязані з нашим західним краєм, не вставали в такій повноті, як за останні дні. Питання про західно-руське земство в Дер. Раді, про початкову школу, межу осілости та польське земство в Дер. Думі, —все це має найближче відношення іменно до нашого заходу, найтісніше звязано з його—русско-малорусско-білорусско-польсько - литовсько-єврейськими злобами (питаннями), і всі ці злоби ніби по якомусь чарівному рухові (sic!) з'явилися в Держ. Думі в засіданнях 7, 9 та 11-го числа".
Суворинська газета надзвичайно незадоволена з поводження кадетської фракції, яка голосувала проти поправки „о русскомъ преподаваніи въ начальной школѣ для русскихъ католиковъ Бѣлоруссіи, Малороссіи и Холмщины".
Вона дуже неспочуваюче цітує при тому заяву лідера фракції народньої свободи. „Фракція", говориться в заяві, могла б голосувати за цю поправку тільки тоді, коли б слово „русскій" було замінено словом „рідний", бо для білорусів рідна мова білоруська, а для українців „українська".
Зате „Новое Время" з великою приємністю цітує д. Струве, котрий в январській книзі „Рус. Мысли" рішуче обстоює істнування тільки „русской" нації і „русской культури". Газета згоджується з д. Струве, що термін „русскій" не єсть „средняя" з трьох „термінів" (з добавками „велико", „мало", „біло"), а єдина „творимая" нація.
Дуже незадоволено також „Новое Вр.“ з того, що кадети голосували за пропозіцію 78 членів про польське земство і мотивували це тим, що „фракція народньої свободи в своїй програмі написала провінціяльну автономію Царства Польського"; згадана пропозіція все ж таки має хоч слабенький „отблескъ" цеї ідеї і тому фракція може поки що голосувати за польське земство, „чекаючи того часу, коли саме життя поверне найбільш живі елементи краю до постановки національних та державних питань найсправедливішої та найбільш принціпіальної".
Але що вже зовсім приголомшує нововременців та заставляє їх стурбовано дивитись на будучину, так це погляди польського органу деп. Бобянського „Dz. Petersb." та українського „Діла", які цілком погоджуються з тим, що рішення національних питань лежить не в сфері взаємного ворогування „соеуществующихъ" націй та змагання поглинути національні меншости пануючою більшістю, а у взаємнім поважанні національних культур та відмін і в мирному спільному житті націй.
Орган деп. Бобянського при тім рішуче висловлюється проти „антинародньої" політики галицьких вшехполяків до галицьких українців та заохочує всіх поляків Царства Польського, Литви та України виступити з протестом проти цеї політики. „Пора нам зрозуміти, — закінчує „Ds. Pesterb* —що без національно відродженої та автономної України автономія Польши в Росії уявляє „неосуществимую утопію".
Цітуючи далі однородну з цею статтю варшавського „Kurj Por." „Новоє Время" підкреслює, що всі ці нові мотиви польської та української преси набувають особливого значіння та симптоматичности, коли прийняти на увагу, „що вони висловились саме тоді, коли ці питання обсуджуються в наших законодатних палатах”. Коли-ж взяти на увагу позіцію, яку зайняла Д. Дума та Д. Рада, — перша в питанні про народні школи, а друга в питанні про земство в захід. краю, то, по переконанням „Нов. Врем.“, доводиться робити самі песимистичні виводи про будучину „єдиної руської національної ідеї”.
Ми не станемо заспокоювати, або доводити протилежне органові д.д. Суворіна та Меньшикова. Одначе треба зауважити, що ті небезпеки, які так хвилюють „Н. Вр.", не зовсім безпідставні. Безперечно, ті тверезі та справедливі погляди на національні відносини, які стали висловлятись вказаними та иншими польськими органами преси, ідуть цілком на переріз тій політиці взаємного нацьковування та колотнечі, яка складає profession de foi шовіністичної та людозненавистної газети.
Безперечно тако-ж, що йдучи цим шляхом спільної поваги та полюбовного порозуміння, кожна з тих націй, що живуть поруч в одному краю та державі, має значно більше шансів досягнути своїх національно-автономних змагань.
Нема нічого дивного і в тім, що в єресі, як цілком влучно цього разу зауважило „Нов. Время", „дуже рішуче висовується ідея Nationalitatenstadta та зараз же підхоплюється й розвивається більш жвавими елементами країни”.
Ми не будемо тут торкатися питання про будучину національної ідеї, взятої, звичайно, в чистому вигляді а не забрудненої доторканням „націоналістів” та шовіністів всіх родів.
Але й для людини, що ставиться до цеї ідеї з більшим упередженням ясно, що за теперішні часи питання автономії єсть практичне вимагання дня, яке проривається і при обміркуванні шкільного питання і місцевогого самопорядкування та багато инших...
Це признав між иншим і сам предсідатель Ради міністрів в своїй промові в Державній Раді з приводу питання про земство в Захід. краю. Ці ж питання будуть грати дуже велику ролю при виборах в четверту Думу.
При таких умовах, як-же не хвилюватись „Нов. Врем.“!
Неможна сказати однако-ж, щоб перспектива розгару національних пристрастей, неминучих при умовинах нашої теперішньої дійсности, була-б дуже приємна для прогресивної Росії.
Біда тут в тім, що не одведені в відповідне річище національні конфлікти, можуть в розливі своїм захопити й покрити собою й соціальні конфлікти, серед кожної нації, а проте цього необхідно боротись. 
А. Ларевич.


