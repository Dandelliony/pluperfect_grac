У КИІВІ.
В українському клубі одбудуться сьогодні о 8 г. вечора загальні збори членів клубу. Порядок денний: 1) вибір двох старшин, 2) вибір нових членів клубу і з) біжучі справи. Кандідати на членів клубу повинні поперед заплатить встановлену членську вкладку. Забалотірованному членові вкладка повертається. Члени, що рекомендують нових членів, повинні прибути на загальні збори.
В справі української школи. Московська губернська земська управа, як у нас уже писалося, впоряжає літом цього року великий з'їзд в справі народньої освіти. На цьому з'їзді має бути прочитано багато докладів, в яких з усіх боків освітлено буде становище народньої освіти і зроблено вказівки, як треба повести далі цю справу. Вже організовано спеціальний комітет, що відає всю підготовчу роботу. В кінці минулого року редакція педагогичного журналу „Світло" вдалася до московської земської управи з запитанням: чи дано буде їй право виступити на з'їзді з докладом про потребу навчання дітей на Україні рідною українською мовою. Цими днями редакція одержала відповідь, що комітет розглянув її прохання і ухвалив прийняти доклад про потребу української школи.
Труси й арешти. Київська поліція, з наказу охранного одділу трусила вчора в районі старокиївського і лук'янівського участків. Єсть арештовані.
Старшим предсідателен київської судової палати призначено предсідателя петербурзького окружного суду Кудріна.
Судова справа. На 8 марта в київському окружному суді призначено голосну справу по обвинуваченню восьми особ за „росхищеніе“ лісу поміщика Маслова.
Затверження страхового обрахунку київського земства. Рада в справах місцевого господарства затвердила страховий обрахунок київського земства на суму біля 162,000 карб. А взагалі земського обрахунку ще не затверджено.
Старший чиновник при сенаторі Нейдгардті, який робить ревизії, д. Гриневич звернувся до київського голови з проханням подати для перегляду умови г. Київа з підрядчиком Гаррісом про проведення каналізації.
В комітеті по будові пам'ятника Олександрові II. Одбулося засідання комітету. Постановлено доручить окремій комісії оглянути в Римі зроблені вже худ. Ксіменесом частини пам'ятника.
Засідання т-ва київських лікарів. Завтра, 5 марта, в 8 г. вечора в авдіторії університета св. Володимира № 8 одбудеться чергове засідання товариства київських лікарів. Предмети засідання: а) Наукова частина. 1) д р Лукасевич —„Случай situs vicstrum inversi”; 2) д-р І. М. Бик-„Къ вопросу объ эпидеміяхъ; проэкты улучшенія санитарнаго положенія въ Россіи” . в) Адміністративна частина; 1) Біжучі справи; 2) балотировка в члени т-ва лікарів Д. П. Дубеліра і І. С. Дітріха; 3) вибори ревізійної комісії.
3‘їзд по боротьбі з холерою. Нач. південно-зах. залізниці одержав повідомлення, що з 10 по 20 марта катеринославське губ. земство організовуй південно-рос. краєвий з'їзд по боротьбі з холерою. Од залізниці на цей з'їзд має виїхати і представник.
Виставка жіночої праці. Київське жіноче товариство взаємної допомоги влаштовує в кінці цього місяця виставку жіночої праці. На виставі будуть експонати місцеві і з инших городів.
Нещастя. Вчора в городському дитячому саду дівчинка вихованка М. Смовікова, 9 років, гралась коло печі і не помітила, коли на їй зайнялося плаття. Тяжко попечену дівчину одвезено в олекеандрівську лікарню. Це вже другий такий випадок в дитячому городському саду.
3 Київщини. “Економісти”. По деяких земських двохкласових школах, Васильківського повіту, учителі-завідуючі видають своїм “подчиненнымъ” вчителям дров тільки по 6 полін на одну топку—для грубки і для печі. Кожний раз, коли приходить час топити, ці „завідуючі” ідуть з сторожем до повітки, де лежать дрова, і одлічують шестеро полін. Не дивлячись на те, що після Різдва були великі морози, завідуючі все-таки не прибавляли до „установленной нормы” ні одного поліна.
Громадський млан. В селі Копачеві, київського повіту, на історичній річці Стугна стоїть громадський млин, та по всьому видно, що про нього ніхто не дбає: греблю давно прорвала вода, колеса поламані, дах світить ребрами і т. инше. Хто не іде через це село, всякий звертає на млин свою увагу і роспитується, чий він. Коли ж довідається, насмішкувато добавляє: „Отакі скрізь громадські млини".
Дрібний кредит. В 2-му мировому участкові, бердичівського пов., в 1909 році було засновано спичинецьку волосну позичково-ощадну касу — першу касу на весь бердичівський повіт. Селяне не тільки швидко оговтались з цим явищем, а й зрозуміли не малу вагу каси в їхньому житті. Тому в слідуючому— 1910 році — одна по одній повстали такі ж каси ще при шістьох волостях, а також вжито заходів, щоб ще й сьому одчинить в с. Погребищах; для останньої каси вже зібрано основний капітал: лишка од мирянських волосних коштів—1000 карб. і лишка харчового капіталу—3827 карб., а разом 4827 карб. Черга тілько за дозволом — одчинить касу. Недавно зведено рокові рахунки спичияецьяої каси, в яких видно; каса має основного капіталу — 6000 карб., таку ж суму позичив касі державний банок, та позика з банка ще не взята. Приватних вкладок в касі—53981 карб. 49 коп. Роздано селянам в позику— 60165 карб., скористувались позикою 1010 хазяїв; черги на позику чекає—134 чоловіка, які невдовзі і будуть задоволені. В свій час не виплачених позик немає ні копійки. Счотовод каси має на рік жалування —480 карб., голова правління 60 карб, і члени —по 10 карб. Коли покрити всі до копійки видатки, то каса дістала чистого прибутку за минулий 1910 рік (одчотний) — 4303 карб. 77 коп.
3 Поділля. Трупик в скриньці. 27 февраля в передмісті г. Каменця, Зіньківцях люди витягли з води скриньку з дитячим трупиком. Дитинка жила на світі не більш тижня. Гадають, що трупик цей пробув у воді з місяць.
3 Полтавщини. Ювилейний концерт. У неділю 6 марта в полтавському городському театрі одбудеться ювилейний концерт, присвячений 50-літнім роковинам з дня смерти Т. Шевченка. Чистий прибуток з концерту піде на фонд пам'ятника в Київі.
Беруть участь в концерті Б. Б. Мілявська (сопрано), Ніна Жабко (декламація) та артист київської опери Г. І. Внуковський. Буде співати великий хор під орудою Ф. Н. Попадача і симфоничний оркестр під орудою К. Ф. Копецького.
Недбайливість. З села Жуків наш кореспондент пише: 3 числа адміністративно висланих, про що повідомлялось в „Раді" (від 30 декабря 1910 р.) умер ще 18-го января ц. р. від тифу в Половецькій тюрмі Степан Коваль і тілько цими днями, коли його родичі пішли справитись про нього до повітової поліції, сказали їм там про смерть Степана.
Байдужість. З Пирятина наш кореспондент пише, що 50 літні роковини святкувала мало не вся Росія, а в Пирятині про це ніхто не промовив і слова. Не можна пожалітись, щоб у Пирятині був повний брак національно свідомої інтелігенції. Істнує тут і аматорський гурток, котрий дає українські вистави, є гарна заля до вистав і от недбалість до національної справи. Коли саме надійшов такий мент, в який треба перейти від балачок до праці і в праці виявити свою щиру душу, то наші „ малороси” и показають п'яти і шукай тоді їх.
Пирятинські „малороси" по запічках поховались тоді, коли саме треба було їм прилюдно вшанувати Шевченківські свята, нагадать громадянству його заповіти і показать, як шанує Вкраїна свого кращого сина. На прилюдне вшанування дозволу можна було у нас сподіватись, бо раніше давались вони на впорядкування Шевченківських свят.
3 Харківщини. Реміснича сходка. 26 февраля одбувся ремісничий сход депутатів. На сході вшанувала вставанням пам’ять Т. Шевченка.
Перша виставна пасічників. Південно-руське товариство акліматізації улаштовує в Харькові, з 25 августа по 1 сектября, першу виставку пасічників. Награди та премії будуть видаватися тілько селянам. Місця для експонатів—безплатні. На виставці будуть читати популярні лекції про бжільництво.
3 Катеринослазщини. Душогубство. В селі Підгородньому, новомосковського повіту, озброєні злочинці напали на 4 багатих селян; двох застрелили і пограбували гроші. Злочинців вловили.
Не затвержено статуту. В Маріуполі склався майський дитячий союз. “Присутствіе объ обществахъ" не затвердило уставу цього союзу.
Дбають про українські книжки. Цими днями відбулися збори правління бібліотеки нижнє-дніпровських майстерень вкупі з комісією по складанні каталога на придбання книжок. Між иншим постановлено придбать погрібне число і книжок українських: список цих книжок доручено зробить д. Татаринові.
Через брак роботи в нижне-дпіпровських майстернях весь тиждень робитимуть тілько в цехах; пасажирському, дерево-обробочному, малярному та механічному; товарний же, ковальський і колесний цехи —3 дні на тиждень.
Грабіжникии. 25 февраля недалечко од ст. „Александровскъ” злочинці в поїзді пограбували у якогось добродія 6000 карб. грошей. Гроші були в невеличкій скринці. Злочинці сиділи у вагоні 3-го класу і тільки рушив з станції поїзд, вони повиймали револьвери і гукнули „руки вверх"! Після цього забрали гроші, спинили поїзд, вискочили і втікли. Виявилось, що гроші ці віз касір машинобудівельного заводу Нейфельда при сг. Софієвка півд. зал., д, П. Грон.
