Земство і політика.
Другі чергові збори київського губернського земства знову—чи не в тисячу перший раз—поставили на порядок денний питання про земство й політику.
Власне, питання це дуже заплутане, й ледве чи сами противни- земської „політики” ясно здають собі справу.
Але це тепер модна тема, й про земство Й політику не говорить хіба тільки ледачий.
Що-ж то за земська політика й в чім вона виявляється? На це питання найлегше відповісти, маючи перед собою свіжий приклад теперішніх київських земських зборів.
Уперше це слово пролунало, коли збори почали обмірковувати доклад губернської земської управи про субсідію на церковні школи.
Як відомо, управа після пильного аналізу законів і урядових пояснень прийшла до висновку, що на земстві нема обовьязку допомагати церковним школам, а через те управа й подала доклад, щоб єпархіальному урядові більше не видавати земськ ї допомоги.
Сума допомоги була досить велика —од 60 до 120 тис, карб, на рік,—і з боку управи було цілком слушним зберігти цю суму для задовольнення більш пекучих земських потреб.
Цей доклад управи заслужив з боку земських зборів закид у „політиканстві”. Гласний Рева так і сказав, що доклад управи явно тхне політичним душком.
Инші гласні мовчки підтримали цей закид, і навіть сам голена губернської земської управи д. Суконний наче покаявся, признавши, що доклад управи може невдало зредакто ваний.
Кінець-кінцем доклад управи дкинуто й постановлено видати на церковні школи 60 тис. карб.
Другим моментом, що послужив чи міг послужити приводом до „політичних" суперечок, був доклад управи про завдання губернського земського шкільного відділу.
Як слушно зауважила управа в своїм докладі, є багато загальногубернських шкільних справ — напр., курси, шкільна статистика, книгарні, —з якими повітові земства сами не впораються.
Зрештою, доклад управи не вимагав чогось нового, а прохав тільки відродити старе, не давно знищене.
Збори, одначе, й в цім докладі нанюхали „політичний душок" і провалили його.
Асігновку в 4100 карб, на шкільний віділ одкинуто, а нагомісць призначено як і торік 6000 карб, на „дѢлопроизводство по вопросамъ народнаго образованія". На цих двох моментах найлегше вияснити, що таке „земська політика" й хто справді заслуговує на обвинувачення в „політиканстві". Очевидно тільки, що доведеться трохи розминутись з земськими зборами при виясненні цих поняттів.
На думку зборів, „політикою" є все, що має метою користь людности, але йде проти звичайних основ „благонадежности". Через це й доклади про скасування земської допомоги церковним школам і про відновлення губернського шкільного відділу, на думку зборів, мусять бути „політикою". А як же: перший доклад замахуеться на такий „устой", як церковна школа, а другий міг би призвести до зміцнення „третього елементу" в земстві—боронь, Боже, від такої напасти! А в дійсносте політику вносять у земську роботу не ті, що не зважають на „устої" й дбають про користь людносте, а ті, що жертвують користю людности за-для підтримання „устоїв", часом досить гнилих.
Перші кладуть в основу своєї роботи реальні інтереси й потреби людности, останні ж приходять з готовими політичними формулами й одкидають все, що під ті формули не підходить.
Справді, коли поглянути на відкинуті доклади управи з реального погляду, то не можна буде не згодитися з їх повного слушністю.
Земство має досить багато власних завдань і обовьязків, щоб жертвувати по 60 тис. карб, на рік на справу чужу й почасти навіть ворожу для нього.
Так саме не можна нічого сказати проти потреби в губернськім шкільнім одділі: такий одділ потрібний, бо повітові земства справді не можуть виконати всеї просвітньої роботи, що часто виходить за межи одного повіту.
Отже політику в земську роботу вносить не губернська управа, яка стоїть на грунті реальнім, а земське зібрання, що складається в більшости з „гастрольорів", для яких важніше заманіфестувати свою політичну благонадежність, ніж принести яку небудь користь людності.
В наше завдання не входить канонізація київської губернської земської управи й взагалі канонізація земських управ—по суті справи вони складаються з тих самих антидемократичних елементів, з яких складаються земські зібрання.
Але як у звичайнім житті практикам завжде віддають перевагу перед теоретиками, так і в земській справі не можна не віддати переваги людям праці й досвіду—членам земських управ — перед пустословами й фразьорами, з яких у більшости складаються земські зібрання.
Перші все-таки знають дійсне життя й його потреби, й вже це одне не дав їм переступати певної границі, останні ж знають тільки свої „патріотичні" формули, винесені з провінціальних і столичних салонів.
І коли на якім небудь земськім зібранні знімається розмова про „політику", то в 99 випадках із 100 вина за внесення політики в земську роботу падає не на земські управи, а на членів земських зібрань.