Дописи.
(Од власних кореспондентів )
СТ. БОБРИНСЬКА (Південно-західних доріг). Вибори. Вибори представника од робітників, майстрів і служащих ст. Бобринської і бобринських залізничих майстерень  в комітет по страхуванню життя робітників при управлінні південно-західних доріг йдуть при дуже таємничих обставинах і умовах. З управління начальникові XI уч було прислано списки тих особ, що мають право брати участь у виборах. Частину з цих записок начальство роздало робітникам, котрі заявляли бажання про це. Роздано всім робітникам у токарському та сльосарському цехах, а в середньому ремонті та вагонних майстернях і малярському та столярському цехах записки було роздано тільки незначній частині робітників, а решта, коли приходила в контору за жалуванням, то їх заставляли давати підписи на чистих незаповнених росписках. Робітники казали, що це у нас другі вибори у Державну Думу. Це робиться для того, щоб провести в комітет не робітника-майстерового або машиниста, а когось „з начальствующихтъ “ —з „вищих агентів дороги” М. ШПИКІВ (на Поділлі). „ Мертвий сон Читаючи „Раду", що-денно надибаєш в одділі провинціяльних дописів вісти з усяких міст і містечок широкої України, які відзначають прояви культурного розвитку й національної свідомости навіть на забутих людьми і Богом селах нашого краю. Але, як видко, велетенське решето, крізь яке сіється скрізь пробуджуюча од тяжкого сну животворна сила, не всюди справне. Є місця, котрих ніякий приклад, ніякий вплив, ніяка сила в світі не може розбудити, розбуркати од віковічного сну. Яскравим прикладом такого місця може бути м. Шпиків. Сказати-б, що воно таке послідне, незначне серед инших міст нашого краю, то —ні. Являючись торговельним і промисловим осередком цілої низки кругом розкинутих економій і фольварків, з яких самі значні маєтности належать відомому землевласникові Балашову, що має в Шпикові головне їх управління, містячи в собі цукроварню, велику цегельню, волость, дві школи, дві церкви, лікарню, аптеку, словом, уявляючи з зовнішнього погляду маленький „центрик“, з внутрішнього, духового боку Шпиків перебуває в становищі безпробудної сплячки. Темрява, некультурністі, піяцтво —от грунтовні риси шпиківського обивателя. Де причина цього сумного стану річей - одгадати нетрудно. Хто плекає культурність, хто дбає про неї, хто розбуркує темряву, як не інтелігенція Але як раз, на горе, її тут і нема. Є, та ще й скілько є, панків, що носять європейське вбрання, одо волею долі винесені на поверхню людської хвилі, але то —не інтелігенція. То люде, яких нічим не проймеш. Карти, пляшки, порожня балакня, брехні—от їхнє життя й інтереси, а про щось инше —ні чи-чирк. Заведись де справжній інтелігент, а їх тут по пучках перераху вати можна, вони на нього пальцями показують: о, мовляв, оригінал, умственик, мрійник. І тому-то в Шпикові, де не знайдеш жадної майже просвітньої установи —хоч одбавляй пивниць, шинків, монопольок. Тому то тут атмосфера важка й нездорова. Тому-то тут і молодь, якої багато вчиться і по гімназіях, і по університетах, і по всіляких спеціальних школах, будучи вихована на чудесних прикладах батьків, теж безнадійна. А як мало треба для того, щоб вмить усе переродилося, ожило, заграло яскравими фарбами свідомого шиття. Майже вся тутешня „ інтелігенція”, за винятком скількох поляків та євреїв —з діда-прадіда наші українці, та ще такі українці, що проведи їх через десять обрусительних джерел, убери їх в яке завгодно убрання, а все одно їх пізнаєш: натура не сховається. А як і є тут якісь блискітки справжнього світу, то вони йдуть од тутешніх поляків та євреїв, що живуть своїм і живучи ним, щось знають і чомусь навчені. І тільки нічому не навчені, нічого не знають і ке живуть, а волочать хлопське існування—-це наші брати, українці. Це глум, прямо глум, коли подумаєш, що і українська книгарня є в Шпикові, і філія подільської “Просвіти” недалечко від нього і багато в окрузі його (тільки не в йому) передплатників української преси і свідомого українського громадянства. Доки-ж це буде!
ПОЛТАВА. Вибори гласних до міської думи на 1913—1916 роки. Вибори відбулися 13 і 14 января. У перший день було обрано 25 гласних. З яких 16 гласних правого блоку і 9 обьєднані поступовці, українці і чиновники. На другий день відбулися остаточні  вибори гласних і кандидатів до них; обрано 28 гласних, з яких блоку старої думи 8 душ і 15—обьєднаного та 17 душ кандидатів до гласних, між останніми єсть і свідомі українці. Усього обрано гласних 48 душ і кандидатів до них 17 душ. Таким побитом нова дума усе таки буде обновлена і де-що при б .жанні вона зможе зробити. Приємно зазначити, що і на цих виборах українці виступили окремою групою у блокові.