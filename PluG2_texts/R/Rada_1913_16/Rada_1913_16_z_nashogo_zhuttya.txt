З нашого життя.
По газетах якось промайнула була звістка, що досить уславлений підполковник Кулябка після відомої аварії на службовому шляху раптом дуже українством зацікавився й пише цілу книгу про його. „Опізнився ти, козаче! — можна тепер сказать йому словами Щеголева Поки бравий підполковник зібрався, то знайшовся теж Щеголів, тільки другий, що і книгу написав, і охранні лаври усі без остачі собі забрав.
Це другий Щеголів справдив колишнє своє слово і торік у Київі випустив книгу, що зветься „Украинское движеніе, кактъ современный этапъ, южно-русскаго сепаратизма", по книгарнях коштує 2 р. 50 к., а у самого автора, як читаємо на обгортці, можна й дешевше купити „на льготнихъ, мовляв, условіяхъ". Що й казати — потреба в такій книзі серед де-яких кругів була величезна, і аж Д- Щеголів оце закидав нарешті прогалину, що світила в стосунках адміністративних органів до українства.
Досі їм доводилось живи тись послугами правих публіцистів або філерів, вле кожне знає, що і ті і ці мало що тямлять і раз-у-раз заводять на слизьке.Тепер же до послуг адміністраторам —за два з коповиком, а то й дешевше — поважна друкована праця, що на 588 сторінках дає повну, скажу так, енциклопедію україножерства, починаюча од теоретичної боротьби з українством і кінчаючи практичними вказівками та порадами.Це просто таки скарб для кожного ретельного адміністратора, а надто за наших часів, коли про цілість держави не сами націоналісти дбають.
І треба думати, що „руководство" д. Щеголева в адміністративних кругах здобуде надзвичайну популярність.
І вже здобуло навіть... Є певні поголоски, що трусять тепер не инакше вже, як з книгою нашого лавреата в руках; є не менш певні звістки, що подекуди начальство викликало вже на розмову тиху-любу людей, у яких поцілив „указующій перста" д. Щеголева.
Отже його книга буде в памьятку не тільки ним, що з обовьязку повинні всяку всячину читати Цей „письменник" одразу піде в широку публіку і одним допоможе, другим дасться в знаки.
Але як раз оці прикмети книги й скидають з мене нудну повинність говорити про її зміст.
Вже сама посвята,—а присвячено книгу між иншим Кочубеєві, тому самому, що доносом тільки й записав своє імья в історію — занадто виразно промовляє і про зміст книги, і про заміри автора.
Проте й донос до доноса не приходиться, і то вже остання річ, коли донощика, де не ступне, доводиться ловити не тільки на „недокладностях", перекручуванні та пересмикуванні, але й на свідомому вигадуванні того, чого й зовсім таки не бувало.
Зважаючи на цілком виразну позицію д. Щеголева, нам цікаво розглянути не те, що він говорить, бо це й тик видко, а ліс говорить, яких способів уживає, посилаючи свій величезний рапорт по начальству.
Про ці способи й буде у нас головним чином мова. З першого погляду книга ніби виглядає солідно й навіть може імпонувати Автор мов з рукава сипле йменнями та цитатами, цілу гору матеріалу навергав, навіть зайвого як на його безпосередню мету, цілу купу фактів зібрав, кожного разу забезпечуючи їх вказівками, звідки що взято.
Здавалося б, усе наче гаразд... Але досить тільки торкнутися тієї гори, як вона зразу ж на порох розсиплеться, і з хаоса виступає обличчя недуже дотепного донощика, що не побачив чи не здолав навіть своє донощицьке діло гаразд обміркувати.
Багато вказівок дутих, цитати поперекручувано, що й не пізнати, а факти просто з власного пальця виссано.
Надто комедне вражіння справляє „наукове" натужування д. Щеголева. Його наукові авторитет —де пані Де-Вітте, Пантюхов, Сидоров, Волков (московський) і т. и., аж до „одного моего пріятеля ізъ „Кіевлявина", і ось такі голосні наймення д. Щеголів сміливо ставить навпроти усіх отих професорів, наукових товариств та академій, яких він здорово і без того в своїй книзі потріпує Та й справді—що всі ті учені та цілі академії проти самого тільки „одного пріятеля" д. Ще голева з „Кіевляни на"!... Росперезавшись, з дотепністю ротного писаря, з глибокодумністю, що йде в парі хіба з колосальним неуцтвом, з маху на кількох сторінках, а то й однією двома фразами розвьязує д. Щеголів питання, коло яких працювали покоління справжніх учених Та всі оці комедні вибрики „од науки" не для науки, звісно, здались авторові,—це тільки фіґові листочки на срамотню частину його роботи, що вся зводиться до доносу на українство, до вимагання нових проти його репресій.
Оцю вже не комедну мету й повинна ото була підпірати згадана гора хаотично насмиканих і перекручених обривків з чужих думок, ота купа переиначених, що й не пізнати, фактів та власних вигадок д. Щеголева.
Треба б великої праці, далеко більшої од самого „досліду" д. Щеголева, щоб докладно, сторінку по сторінці, переглянути правдиве „сочиненіе" цього лавреата,та ледве чи окупить себе така робота.
Тим-то мушу обмежитися кількома тільки прикладами, витягши їх, не вишукуючи дуже, з величезної купи усяких нісенітниць та перекручуваннів.
Ось д, Щеголів береться довести, що великороси та українці мало не одно з погляду національного, і доводить це прикладом Шевченка, якого ніби однаково розуміють обидва народи.
Щоб більше віри було його словам, він посилається на --- Далі він посилається на „Основу". Розгорнувши вказані сторінки, ми, через звичайну манеру д. Щеголева давати непевні вказівки, нічого звичайно не знайдемо.
І тільки переглянувши цілу статтю Житецького, відшукаємо нарешті місце, що так чудно виглядає в безграмотному переказі д. Щеголева.
Чи хоч трохи думка Житецького скидається на те, що набалакав за його д. Щеголів, нехай сам читач, скаже.
Невже, запитує Житецький, нема непорушних доказів на те, що українська мова повинна мати однакове з усіма славянськими мовами право,—і відповідає на це прикладом ПІевченкової поезії.--- Справжній Житецький, як бачимо з цього, неначе небо од землі далекий од того, що препарував для власного вжитку д. Щеголів, і власне зовсім навпаки міркує проти того, що схотілося д. Щеголеву вложити йому в уста.
А тим часом на стор. 192 д. Щеголів вже видає покійного українського ученого мало не за якогось обрусителя, висмикнувши без жадного звязку ще одну фразу з його трактату.
На тій же таки сторінці, де зроблено препарацію Житецькому, д Щеголів наводить думку про Шевченка Добролюбова: „появленіе стихотвореній Шевченка интересно не только для пристрастныхъ поклонниковъ малорусской литературы". Знов обертаємось до справжнього Добролюбова і там замісць підкреслених слів знайдемо: „страстныхъ приверженцевъ", —різна- як бачимо, зовсім собі невеличка.
Цю химерну руку Д. Щеголева, яка не втерпить, щоб не обробити по своєму та не ретушувати джерел, надто знати там, де од „учених" розмов переходить він до практики.
Розминувшись без сорому з правдою раз, на цьому він опісля вже засновує свої висновки, як на цілком певному й доведеному факті.
І таких „фактів" у д. Щеголева без ліку, хоч на жаль знов мушу подати тут дуже не багато.
Куліш колись в „Основі” протестував проти „дурного комфорта" й „идольскоі роскоші", —д. Щеголів хапається за це й толкує, що Куліш мав економичне становище українського народа за ідеальне (воно ніби „не нуждается въ улучшеніи",—стор. 56), і потім не раз цей „факт" наводить для ілюстрації „безнадежнаго обскурантизма" українського руху.
Проф. Грушевський в плані науки історії містить поручь палеографії й сфрагистики дипломатику (на підставі актового матеріалу), як помічні до історії дісципліни, —д. Щеголів хапає й безщасну дипломатику (стор. 165) і по вс й книзі нею вимахує, огидно підморгуючи. „Украинская Жизнь" якось була сказала, що українське питання—справа не тільки педагогична, ай політична, і через те не „---",—д. Щеголів заразже перевертає цю думку на „капитуляцію журнали предт, законами педагогики, логики и науки (стор. 505), а потім просто вже „категоряє"; „---" (стор. 527). Проф.
Грушевський в одній з своїх публіцистичних праць говорить про те, що порожнє, на словах тільки, визнавання національного права не тільки не забезпечує од національної боротьби, а власне її підживляє, як от в Австрії, де національна боротьба спинила економичний, культурний і громадський розвиток, -а д. Щеголів зараз же гвалт кричить, що „бедламствующіе совѢтчики-вивисекторьы" й „намъ хотятъ, навязать эти усложнея  (стор. 527—528). Один український публіцист згадав якось, що концертах де які слова з „Кобзаря без потреби переиначують—д. Щеголів ні сіло ні впало приточує до цього імя редактора „ Кобзаря",Доманицького, і потім кілька разів кидається болотом у чистого серцем небіжчика, який ніби зважився „приперчивать Тараса", цього „пасиквилянта и грязнаго циника", як на чистого д. Щеголева... Отаких прикладів безсоромнаго перекручування в книзі д. Щеголева я міг би наводити буквально без краю, бо рідко на якій сторінці цей почтивий добродій, що забув, як червоніють люде, без них обходиться.
Бувають і такі перекручування, про які вже не знаєш, що й думати і яка голова їх вигадала: чи така, що сама не розбірне найпростішої думки, чи така, що читачів уважає поспіль за придуркуватих людей, які не зможуть оцінити належно прилюдної непристойности.
Багато сторінок у книзі треба брати не инакше, як за знущання над читачами.
Напр., на стер. 557 д. Щеголів зважливо вимагає усяких кар проти людей, що взиватимуть українців „инородцами": „---". Чудово, —але ж усі знають, і д. Щеголів безперечно, що українців прилучив до „инородців" не хто, як сам творець національної політики, колишній премьєр-міністр Столипин.
Він був першим і, здається, єдиним на світі чоловіком, що про ту „инородність" серйозно говорив.
Кого ж карати звелить незрівняний д. Щеголів і чи не змилосердиться він та чи не згодиться, принаймні через те, що єдиний провинник помер, і нема кого карати, справу в руці божі передати?.. Проте є в книзі д. Щеголева ще кращі перлини, назву яким хай сам читач прибере.
На стор. 174 маємо отаку, напр., „цитату" з „Ради" про кубанське військо козацьке: „---"... і т. д. Читаю й очам віри не діймаю: дурниця несосвітенна, а тим часом так ніби на руку д. Щеголеву пущена... І тільки заглянувши до первотвору, я зрозумів, кому належить ця небезпечна дурниця.
Слова—”од заходів панства російського”, тоб то од панів з Росії" д. Щеголів так переклав, що настояще повстання стало, та ще цілого пів століття тяглося! Переклав і напевне змагатиметься, що переклад ідеальний, бо слово „панство" в українській мові вживається иноді, щоб означити „державу* („государство"). Не будемо з ним змагатись, а візьмемо ще один приклад такого самого „ідеального" поводження з цитованими у д. Щеголева джерелами.
На стор 323 д Щеголів подає чималий список людей з України, що їздили р. 1909 до Львова на просвітноекономичний конгрес, про який  тоді-ж таки один приятель д. Щеголева з „Кіевлянина" гвалтував, що то не про економичні та просвітні справи побалакати зібрались люде, а повстання робити.
Тим часом можу категорично запевнити, що більшости з Щеголівського списку людей; Гехтер, Косач, Чикаленко, Шраг та инш. ані снилось бути на згаданому зьїзді.
Дрібна, але характерна рисочка: д. Щеголів, що так ретельно, хоч і не завжде по правді, подає книгу й сторінку, звідки взято той або инший факт", в останньому випадкові „забув" це зробити, пославшись глухо на якийсь „отчетъ", та й годі... Що-ж після всіх оцих „фактів", буквально таки з брудного пальця виссаних, сказати про ті облудні, обмовні „указанія" на українські видання, громадські інституції та окремих людей, що розсипав занадто щедрою рукою д. Щоголів по всій своїй книзі?!.. І це тим огидніше, що цей обмовця та облудник пишно - загортається в тогу „друга культуры" й партизана усяких вольностів.
Українству, яке на початку книги було для д. Щеголіва мало не синонімом соціял-демократії, на прикінці, коли рука занадто розсвербілась, д. Щеголів виписує нотації та дорікає... ультра реакційністю! От не знати тільки, куди саме назад має завернути українців д. Щеголів: раз він каже, що вони, лукаві, хотять закинути „ ---" (стор. 148)! І цього ще не досить: по всій книзі він квітчастим стилем запевняє про свою любов до народа, та піклування за його.
Та... після всіх подвигів д. Щеголева , що пройшли оце у нас перед очима, мимоволі навертається класичне питання: --- А втім боюсь, —чи можна без образи для тіні Юдиної ставити поруч нашого лавреата? Адже Юда, як-не-як, „шедъ удавися". Завстидався, виходить, чоловік, совість заговорила... Од цього слизький на язик д. Щеголів цілком загартував себе, —так загартував, що в передмові навіть читачів присоглашає до спільної праці—подавати йому відомости про українство.
Далі за це публіч на безсоромність ще, здається, не заходила... а втім ми ж умовились не чіпати змісту, якого повно в „праці" нашого оригинального „друга культури “ та прихильника „свободи и равенства"... Час кінчати.
Але на прощання кортить мене поставити одне запитання. Свою „благонамѢренность" автор виявляє, між иншим, усякою лайкою на українську мову та правопис А чи не знає часом д. Сергій Щеголів одного лікаря С. Щ.“, який р. 1907 надрукував у „Раді" українською мовою своє пояснення й навіть прохав редакцію виправити йому недодержаний правопис?.. Д. Щеголів, —бо це був він, —не тільки не гребував тоді „маргариновою мовою", а навіть страшно вимовити, „плясалъ подъ фонетическую дудку", коли вживати його виразів з р. 1912!. Що це таке? Звичайно, я розумію, що „на козаку нема знаку", що р. 1907-го українство було ще новим для д. Щеголева ділом, та й хто його тоді знав, чи „начальство прийшло* вже безповоротно, —от і міг тоді д. Щеголів пуститися в танок  “подъ фонетическую дудку" і взагалі робити де-що таке, що тепер, р. 1912 го і з памьяти викинув би. Але чому отакі „козаки", що з своїми знаками ховаються, так ретельно розшукують знаків на инших людях? Чому вони, що затаїлись за ініціялами, не церемоняться з чужими йменнями? Чому в своїй безцеремонносте ні перед чим вони не спиняються, навіть перед афоризмом, що просто в д. Щеголева ціляє: „---" Та д. Щеголеву й не треба, щоб йому вірили: аби слухались.
А тим, хто його слухатиметься, зовсім нетреба правди: аби „благонамѢренность”... Так складається і так собі працює та двоїста спілка з „благонамѢренности" й неправди, яка може і з облудної і брудної книги д. Щеголева зробити підвалину до практичних заходів... С. Єфремов.