Справи поліції.
Список поліцейських чинів катеринославської губернії, яких губернське правління оддає під суд, все збільшується.
На останьому засіданні губернськаго правління було постановлено оддати під суд ще шість поліцейських чинів.
Мало не всіх їх викують за те, що били обивателів і декотрі од цього повмірали.
Так, помер селянин С. Степанов через три дні після того, як його побив поліцейський чин А. Анісімов.
А коли розбірали діло в Олександровську селянина с. Кінських Роздорів Кунака, якого обвинувачували за крадіжку, то вияснилась така справа: за свідків в цьому ділі були--бувший поліцейський урядник Кінських - Роздорів Пушко (тепер він урядником в селі М - Михайлівні), бувший стражник кінсько-роздорівської команди Турченко та инші.
Особливо настоював на обвинуваченні селянина врядиик Пушко. А коли дійшла черга до другого свідка, Турченка, той в суді заявив: „Я до цього часу мовчав, бо був на службі.
Тепер я вільний і роскажу всю правду”. І росказав ось що: На селянина набрехали, бо так хотілось врядникові Пушкові, а потім, по наказу того ж Пушка, Кунака немилосердно мучили за для того, щоб примусить його признатися в злочинстві, якого він ніколи не робив.
Коли свідків викликали до судового слідувателя, Пушко наказав їм „---“. Суд виправдав Кунака і, після заяви товариша прокурора, що одмовився од обвинувачення, постановив про діяльність врядника Пушка повідомити катеринославське губернське присутствіе. (Б. В.).