З газет та журналів
На „капітальну працю “ д. Щоголіва про „український сепаратизм“ потроху починають звертати увагу й в російській поступовій пресі. Ще недавно ми дали переклад цікавої статті д. Л. Козловського, надрукованої в „Русск. ВѢдомостях“. Тепер знаходимо в петербурзькій „РѢчи“ (ч. 14) статтю відомого фельєтоніста О. Яблоновського на цю саму тему. Д. Яблоновський починає трохи здалека —як була поставлена в Росії охранно-жандармська наука за колишніх часів і як вона стоїть тепер. Колись — каже д, Яблоновський, — тому яких-небудь 15 років вищої охранної освіти в Росії не істнувало зовсім Молоді починаючі жандарми—„голубые студенты”—проходили тільки „краткій курсъ наружнаго наблюденія”, а потім поповняли свою освіту вже під час трусів і допитів. Але тепер настали инші часи...
Передо мною лежить жандармський підручник, складений д-м С. Н. Щоголівим і названий так: „Украинское движеніе, какъ современный этапъ южн -русскаго сепаратизма". Це груба книга майже в 600 сторін., написана доброю літературною мовою. Книга уявляє з себе справжню жандармську енніклопедію в справах українського “сепаратизму”. У книзі подано історію руху й його сучасного розвитку, надруковано докладний реєстр імен усіх письменників, професорів, членів Державної Думи земських діячів і всякого стану людей, що писали статті, казали промови, читали лекції, видавали брошури й, загалом, так чи инакше працювали на користь поневоленої української народности. Цей показник імен складено настільки докладно, що навіть унтер офіцер за пять хвилин може, без особливого напруження, дістати всі потрібні йому відомости й притім настільки повні, що просто хоч отокола складай. Щоб наочно показати, як „науково” поставлена ця справа у д. Сергія Щеголіва, візьму для прикладу кілька загальновідомих імен. Максим : Ковалевський. Про нього енціклопедія д. Щоголіва подає такі відомости: Завзятий українофіл-романтик, професор... 8-го марта 1911 року на прилюднім „Шевченківськім вечорі" в Петербурзі сказав промову, в якій вимагав, щоб по українських школах учили мовою Шевченка. Той самий „завзятий українофіл романтик“, Максим Ковалевський, з осени 1910 року став на чолі особливого видання, яке „захожуеться колективно висловити свої сімпатії до українства участю в великій праці енціклопедичного характеру під назвою „Украинскій народъ въ его прошломъ и настоящемъ”. Візьмім ще друге імя. Професор Овсяніко Куликовський. 27 февраля 1911 року, на урочистім акті академії наук дозволив собі назвати поезію Шевченка „благовѢстомъ» будущаго возрожденія Украины”. У 1906 році, в статтях, надрукованих в “Украинскомъ ВѢстникѢ і в першім томі своєї „Исторіи русской интеллигенціи", порушив питання про провінціальиий націоналізм (національний партикуляризм) і договорився до парадоксу, що таким „націоналістом треба бути во имя космополітизму “. Ці характеристики д.д. Ковалевського Овяніко-Кулаковського, розуміється, з погляду жандармського невелику вартість мають. Вони можуть свідчити тільки про енціклопедичну освідомленість д. Сергія Щоголіва. Але є в кінці ціла низка вказівок цілком „практичного* характеру, так би мовити, для д.д. офіцерів і унтер-офіцерів: Хто, куди й які книги посилає. — Хто, де й коли говорив про „армію штыковъ и нагаекъ”, що охраняють у Росії. як у „тюрмі народів", примусову єдність національностей. — Хто, де й з якого приводу знімав розмову про „революційний народ" і про повстання, яке „вражою злою кровью” омило б „оскверненну землю”. Словом, як матеріал для протоколів і як жандармський підручник, книга д. Сергія Щоголіва не лишає бажати нічого кращого. Принаймні, на півдні Росії Її відомостями й тепер користуються для практичних потреб... Я не знаю, зрештою, чи ухвалена книга Щоголіва, як підручник для „голубого” студентства (се б то для жандармів. Ред). Але не може бути сумніву, що ввесь „курс” українського сепаратизму подано в ній як найкраще: Частина загальна й частина особлива розроблені так, що коли б блакітний університет роздавав учені степені, то напевне д. Щоголів був би вже Ротмистр honoris causa. Особливо приваблює д. Щоголів повнотою відомостей і, так би мовити, науковою зграбністю думки. Досить сказати, що епіграфом до цього жандармського підручника взято слова... як би ви думали чиї? Слова російського злочинця Пестеля й афоризм французького злочинця Прудова: “Всякая мысль о федеративномъ для Россійскаго государства --- Пастель. „Русская Правда”) --- Але зграбність викладу й „щеголство“ цітатами —це питання естетики. Головна ж прикмета, книги в її повноті й техничних вигодах. Ці техничні вигоди такі очевидні, що для слухачів блакітного факультету буде незвичайно легко підготовитись до іспиту й поділити ввесь „курс“ на білети. В один білет можна, напр., включити членів Думи: Мілюков, Родічев, Лучицький, Ніселович. У другий білет професорів: Ковалевсьвий, Грушевський, Овсяніко-Куліковський, Яворницькии, Корш Сумцов. У третій—письменників і журналістів: Коцюбинський, Жаботинський, Славинський, Грінченко, Винниченко й т. ин. Цей поділ на білети напрошується сам собою, а легкість вивчення буде притім така, що всякий блакітний студент, попрацювавши один тільки день, напевне дістане „весьма ‘...
Так оцінив „працю” Щоголіва російський письменник, якого ніхто не запідозрить в особливо палких сімпатіях до українства. Очевидно, що не треба бути „українофілом", щоб засвідчити, що „повний збірник доносів —не є літературою.