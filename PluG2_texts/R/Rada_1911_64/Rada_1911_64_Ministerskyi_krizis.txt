Міністерський крізіс в Австрії.
З певних джерел повідомляють, що після виборів кабінет Бінерта подається в одставку. Серйозний кандидат на місце Бінерта—міністр фінансів Білінський. Роспущено буде рейхсрат на тім тижні. Німецька національна спілка постановила звернутись з відозвою до виборців. Лозунг майбутніх виборів—національна автономія. В консервативних колах бояться, що боротьба між німцями і славянами буде носити расовий характер. Кабінет міністрів постановив провести з запомогою параграфа чотирнадцятого крім бюджета і позики, реформу податі на спирт. 
Німецькі газети лютують з приводу того, що чехи довели таки, що без них або проти них не можна правити Австрією.
