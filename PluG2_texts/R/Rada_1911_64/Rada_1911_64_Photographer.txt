Маленький фельєтон.
Не знаю, „Завистью-ль ее лукавий мучилъ", чи „повышеніе" вія хотів прискорити, а тільки інспектор 2-го району, Васильківського повіту, пан Кармазин, взявся знищить українську мову. 
Правда, 2-й район не Бог зна яка „территорія", але „не у всіх однаково довгі руки" і кожний робить „по мірі сил своїх і разуменія", хоча часто „усердіе" переважав останнє.
 Особливо тоді, коли того „разуменія“ в голові —як кіт наплакав.
 Я не думаю, що в українському каталозі земських народніх бібліотек пан Кармазин угледів „крамолу" і небезпеку для сучасного устрою російської держави, бо треба не абиякої голови, щоб уловити „сучасний устрій’’ і „правильно взяти курс",— ні! — Кармазин просто начитався савенковських „заметокъ а і поклав — „прославитись".
 Почав він з того, що звелів всі українські книжки „изъяхь изъ употребленія", зачинити їх „під три замки’’ і ждати „особаго распоряженія“. 
Не знаю, чи швидко інспектор дочекається „повышенія" за свою „плодотворну діяльність", але губернська земська управа вже збірається запитати директора народніх шкіл, київської губернії, —на яких підставах інспектор Кармазин держить під трьома замками „Скотолічебник" Корольова, „Птахівництво" і „Бжільництво", коли над товаром в'ються весняні хвороби, кури дохнуть, як мухи, а бжіл ось-ось треба буде виносити із темників.
 Можна передбачати, яку відповідь дасть представник науки. Обіпреться він на той же самий „сепаратизм", на який обпіраються російські шовіністи, бо обпіратись на які-небудь „наукові" данні навіть для Кармазина буде ніяково, особливо в той час, коли Академія Наук так урочисто святкувала ювилей Шевченка. А проте —чи знає пан Кармазин, що таке „ніяковість". Фотограф.

