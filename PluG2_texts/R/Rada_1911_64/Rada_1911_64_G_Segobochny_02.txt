Що ж далі робити?
Те, що предбачали ми в справі Шевченкового монументу — тепер сталось. Місце, призначене раніш під пам'ятник на Михайлівській площі, перейшло з постанови городської думи 17 марта, під пам'ятник св. Ользі, а для Шевченкового монументу обібрано місце на розі Великої Васильківської, Караваевської та Пушкинської вулиць —на тому місці, де тепер фонтан. Я не буду входити в оцінку цього місця для пам'ятника нашому генієві; я хочу тільки завважити, що всі кошти і енергія, витрачені на перших два конкурси, підуть тепер марно. Проект Балавенського, визнаний комітетом найбільш відповідним і нагорожений другою премією, тепер ні до чого не здався, бо він аніяк не придатний за-для цього нового місця. Валавенський, як і инші художники, мав на увазі місце біля реальної школи і тому його проект зроблений однофронтовим, однобічним— таким, якого вимагає данна місцевість — садок, на фоні дерев, якого повинен був стояти монумент.
 Що ж ми тепер маємо, який вигляд має це нове місце, що призначила городська дума? Воно з усіх боків одкрите, має вигляд голої площини і пристосувати до його премірований проект, на нашу думку, цілком неможливо. Виходить, що премірований проект д. Балавенського мусить бути одкинутим, як непридатна до нових умовин місцевости річ. На переробку його нема чого рахувати, нова місцевість вимагає цілком иншого типу пам'ятника, типу пам'ятника Катерини II в Одесі, бо це нове місце дуже нагадує те місце в Одесі, де поставлено пам'ятника цій цариці. 
 Тепер мимоволі повстає питання:  що має далі робити комітет. Невже призначатиме третій конкурс і затягатиме справу ще на далі? На нашу думку Комітетові не гаючись слід зібратись і, одкинувши цілком проект д. Балавенського, яко не відповідний до нового місця, замовити скілька проектів відомим скульпторам, подавши їм умовини нової місцевости, і тоді вже вибрати з них той, що буде найкраще виконаним. Призначати ж новий конкурс, це значить рискувати вести справу на загибель. 
