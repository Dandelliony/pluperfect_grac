У ПОЛЬЩІ.
— Заслання ксьонд. Герасімовича. Ксьондза келецького костьола Герасімовича адміністративно заслано в архангельську губернію на три роки за протиурядову агітацію. Людність слуцького повіту певна, що заслали ксьондза Г. за незвичайну популярність. Це була дуже енергійна людина, яку любили всі: і євреї, і руські, і поляки. Він багато поміг людності в неврожайний 1907 рік, продаючи жито по 1 р. 10 к. тоді, як скрізь ціна стояла 1 р. 80 к. З любови до Герасімовича людність бучно зустріла архирея Ципляка. За цю зустріч архирея — ксьондза оштрафували на 300 карб. Арештували його в Мінську, куди він поїхав по своїх справах. (Речь).
