ДЕРЖАВНА ДУМА. (Засідання 16 февраля *). Дебати про бюджет.

По промові Челишова, що довго говорить про шкоду піяцтва, промовляє Львов 1-й. Відповідаючи міністрові финансів, промовець доводить, що відомости, ‘подані попередніми промовцями, не вигадані, а добуті бюджетною комісією. Посилаючись на історію, Львов каже, що не можна затушувати нашої культурної відсталости, причина якої полягає в невдалій финансовій сістемі, що —в свою чергу — сприяла занепадові народнього хазяйства. Становище держави дуже тяжке, воно вимагає напруження всіх сил, але для цього потрібно великого національного підйому, а такого підйому й немає. Замість дужого національного почуття у нас з'явився бойовий націоналізм, шкодливий для здорового національного почуття. Цей націоналізм пройшов і в Думу, заразив центр і заразив уряд. При таких умовах уряд не здібний вивести країну з сучасного становища, бо він не може одушевляти живих людей і керувати живими людьми. (Оплески на лівих). По цій промові об'явлено перерву 