З газет та журналів.

| — *** Лоенгрін в „Од. Н.“ (ч. 8040) пише: „Чудна й моторошна країна. Без краю дорога і разом з тим така недоладна, та нечутлива, така сонлива й негромадянська. Кожного року доводиться мені натикатися в газетах на відозви й заклики збірати жертви на памятник Шевченкові. Але гроші на цю справу прибувають дуже помалу. Мінімальна сума, необхідна для одкритая пам'ятника—75 тисяч. Проте до сього часу зібрано всього тільки 53 тисячі. Отже не забудьте, що ми наближаємося до 50 літніх роковин смерти геніального поета (26 лютого 1911 року). Як важно було б під ці сумні роковини одкрити пам'ятник генієві України. У нашому роспорядженню маємо всього тільки один рік. І не вже ж за цей рік так трудно буде скласти 20—25 тисяч карбованців? Чого вся Франція вкрита памятниками на честь своїх письменників, і навіть другорядні таланти там удостоїлися

такої пошани, а ми, південь Росії, не можемо, й не хочемо скласти потрібних коштів на постановку памятника одному з „величайшихъ поэтовь, какихь когда дибо знала на ша страна?" Який брак уваги й спочуття! Який гнітючий і безпробудний громадянський сон. Яка відсутність вдячности своїм геніям, своїм світочам. Яка байдужість!" З приємністю зазначаючи цей щирий голос одеського російського часопису, висловлюємо бажання і надію, що під час Шевченкових днів, які незабаром справлятиме Україна, поклик—збірайте жертви на пам'ятник Шевченкові!— пролунає по всіх поступових часописях на Україні. *„* Лист д. Chereadame`a до Сєнкевича і відповідь цього останнього не сходять з сторінок польської преси та збогачуються все новими коментаріями. Повторювані за Сєнкевичем старі побрехеньки про „український рай" в Галичині, запевнення, що поляки зовсім неповинні в істнуванню „українського питання", котре все псує „неославянську гармонію", та бажання зменшити тепер значіння роздутого колись самими ж поляками галицького москвофільства —ось головні теми цих коментаріїв. В справі цій висловився в ч. 56 і консервативно-національно-клєрикальний „Dzennik Powszechny". У великій вступній статі, під назвою „Фатальне непорозуміння' старається автор її д. А. Мєчнік розібратись в польсько-українськім питанню та з'ясувати своїм читачам сучасний кризис неославянства. Згадавши про статі Крамаруса, Кірєєва, про погляди Бобрінського, Філевича, Вергуна та инших „неославістів", питає він: „Що-ж врешті роз'єднує росиян поляків?— оказується — відповідає здивовано — українське питання —(kwestja rusinska). — Ах, якеж це фатальне непорозуміння!— То ж ми тільки констатуємо факт так, як може його констатувати безсторонній німець або француз. Українці — суть українцями, (Rusini sa Rusinami), бо бажають ними бути; иншими словами, велике русске племя діференцірується суспільно та історично незалежно від польських або російських бажань... Був час — каже він далі — коли українська інтелігенція, тоді шляхта русска, підлягала і підлягла впливам польської культури можна сказати стихійно. Русска шляхта в Річи Посполитій стала польською настільки, що творить разом з корінною польською шляхтою одну цілість, перейняту однаковими змаганнями та ідеалами. Це було, та пройшло (?). Коли ж упала Річ Посполита, то в гряницях російської держави інтелігенція українська, що виросла з народніх верств, ставала так само російською. Отже—ж українці збільшали польський елємент так само, як тепер в певній мірі збільшують елемент російський. Вони були етнографічним матеріялом та й досі суть ним в де-якій мірі. В Галичині одначе цей елемент зворушився та устами своїх духових провідників починає промовляти инакше як до поляків так і до росіян. „Ми не хочемо бути ані ляхами ані москалями, ми хочемо сотворити (?!) осібний український народ, ворожий (??) так до одних як і до других". В Галичині, дякуючи політичній волі, українці це та хаотична (?) сила, що пригадала собі казацькі та гайдамацькі гасла і ширить пожежу ґвалту та ненавасти. Українці з'являються не ідеальними, а реальними ворогами поляків. З ними бореться горстка старорусинів, котрі тепер назвали вже себе росіянами. Але ці галицькі росіяне це горстка інтелігенції, а народ вживає тієї самої мови, придержується тих самих звичаїв, визнає ту саму віру (?), що і народ український (то бто на Україні російській. Ред.). Отже боротьба галицьких росиян з українцями це боротьба двох політичних партій, а не двох народів. Кажучи безстороннє, коли-б Австрія, намітивши собі яку небудь територіяльну заміну, віддала-б Росії Східню Галичину, то цим вона б подарувала їй нещастя, бо українські гайдамаки напевне рознесли б пожежу і счинили-б заколот по всій південній Росії. Російські державні мужі про це знають і мабуть цих данаєвих дарунків з австрійських рук не приймуть. Росіяне не хочуть бачити, як з етнографичної маси малоруського люду виділяється український народ, але ми бачимо звідки йде ця ненависть до нас, так само безцільна, як
і неоправдана. Нас український рух в його козацько-гайдамацькій формі довів до крайньої знемоги, потім до безсилости, а врешті до політичного упадку...Caveant в Росії consules... Хто зна, чи саме оце українське питання, що з'являється тепер кісткою незгоди між росіянами та поляками, не стане в будуччині кільцем взаємного з‘еднання. А коли це станеться, то прийде тоді період реальної неославянської сили (sic!), не те, що теперішній період неославянських мрій, настільки шкодливих для нормального спільного життя росіян з поляками, наскільки нешкодливий для німецької експанзії. Тепер ми лиш зазначуєм суть фатального непорозуміння, про котре вороги славян знають мабуть більше, ніж сами славяне“. Коментарії до цієї статі мабуть не потрібні. Маленький „знак* „кому ел’Ьдует'ь": caveant російські consules! — натяки на „пруську інтригу“ і врешті глибока віра, що супроти „української небезпеки* поєднаються „в будуччині* теперішні „вороги" росіяне та поляки —це принаймні ясно та щиро!..