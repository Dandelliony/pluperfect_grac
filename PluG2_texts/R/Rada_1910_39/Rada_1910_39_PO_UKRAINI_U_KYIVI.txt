ПО УКРАІНІ У КИІВІ.

В українському клубі в суботу, 26 февраля, відбудеться бал-маскарад.19 февраля. Міністерство народньої просвіти зробило наказ, щоб скрізь по школах 19 февраля не було вчення. Трус у А. П. Рузського. 16 февраля, з наказу київського губернського жандармського управління, зроблено було трус у інженера А. П. Рузського, що зараз сидить під арештом в старокиївській часті. Поліція підчас трусу найбільшу увагу звертала на одежу д. Рузського, але нічого компрометуючого не знайшла. Відгомін ревизії в київській духовній академії. Цими днями ректор київської духовної академії' — архирей Феодосій розіслав членам сіноду та вищій адміністрації „ОтвЪть" гуртка професорів академії на „Отчеть" Антонія Волинського про ревизію академії в р. 1908. В цьому „ОтвЪть що підписали архиреї Платон та Феодосій і 15 професорів та доцентів духовної академії, спростовуються всі відомости, які ревизор зібрав у всяких анонімів про діяльність декого з прогресивних професорів дух. академії. Літературно-музична вечірка памяти Шевченка. Сьогодня в народній авдіторії (Будьв.-Кудр., 26) відбудеться літературно-музична вечірка, присвячена памяти Шевченка. В виконанню програми вечірки ласкаво згодилися взяти участь; д-ки: Валерик, Дніпрова, Норська, Сац, Сгарицька, Удовенко, Яновська; д-ії: Вільшанський, Лисенко, Николаєв, Орлов, Пятигорович, Сухаренко. Чутка. Ходить в Київі чутка, що архирея Феодосія мають перевести в Катеринослав на місце арх. Симона, що, в звязку з ревизією александросвирської парафії, муситиме піти на покой. В літньому театрі в купецькому садку, де останні кільканадцять літ завше грала яка-небудь українська труппа, цього літа даватиме вистави в продовж мая та іюня місяців, російська оперетка М. П. Лівського, Зменшено кару. Як відомо, за озброєний напад на економію Терещенка (на Чернігівщині) київський воєнно-окружний суд приговорив до смертної кари Андрія Щербаня, Захара Турчина і Костя Саєнка. Смертну кару Щербаню та Турчину змінено на 20 літ каторги, а Саєнкові —на довічню каторгу. Іванові Хоменкові, що в цій же таки справі засужений був на 10 літ каторги, зменшено кару на 6 років. Жіноча учительська семинарія в Київі. Київський губернський комітет по справах земського господарства і д-ка 3. К. Пото (дочка відомого педагога К. Д. Ушинського) зняли питання про заснування в Київі жіночої учительської семинарії. На цю справу земство згодилося дати 7500 карб.; відношення до неї міської думи ще невідоме. В міністерстві це питання мають розглядати і порішити в 1911 році. В комерційному інституті. В суботу, 20 февраля, рокові загальні збори студентської української „Громади". На зборах будуть вибори нової ради „Громади", а потім вибори ради каси допомоги при „Громаді". Початок о 3 годині. Просять всіх членів обовязково прибути і не опізнюватись. 3 земської управи. За минулий тиждень земським лікарським персоналом зарегістровано 149 висадків слабування на сипний тиф на Київщині. Як і попереду, найбільше таких випадків було в київському повіті, а саме —56 у таких 6 місцях: Нові й Старі Петрівці, Вишгород,

Валки, Мощун і Шубовка. Земство організувало у київському повіті три тимчасових лазарети: у Вишгороді, Фасовій і Шубовці і послало 18 чоловіка запасного медичного персоналу. Друге місце, після київського, належить канівському повітові, де за тиждень заслабло 32 чол. у селах: Нетеребці, Степанцях і Синявці; командіровано туди дві особи лікарського персоналу. У радомисльському повіті (в селах: Солов'ївка, Хомутець, Карабачин, Заболоття і Оране) заслабло 15 чол.; командировано й сюди дві особи; в липовецькому повіті (г. Липовець, с.с. Армянка, Троща, Райки) заслабло 14 чол.; послано троє. У Райках засновано лазарет. Васильківський повіт дав за тиждень, (по селах: Марьянівка, Соколівка, Геленівка, Велике-Половецьке і Біла Церква) теж 14 випадків слабування; командіровано —1 чол.; в бердичівському повіті (с.с. Германівка, Збараж, Самгородок і Широка Гребля) заслабло 11 чол.; командіровано троє; в черкаському пов. (в м. Орловці) засл. 4; нарешті в сквирському пов. (с. Степок) заслабло 3, тут засновано лазарет. Усього запасного медичного персоналу розіслано по Київщині земством 48 чол.  Про церковні школи. Київська єпархіяльна шкільна рада 15 февраля повідомила київську адміністрацію, що сельські громади на Київщині, почувши, що учителям церковнопарахвіяльних шкіл, на підставі закону 19 іюля 1909 року, призначили жалування з державних коштів, перестали видавати од себе на удержання цих шкіл грошову запомогу. Через те необхідно пояснить сельським громадам, що вчинки їхні супротизаконні, бо одмовлятиея од видачі запомоги громади не мають права. При цьому шкільна рада покликається на пояснення сената (10 март 1909 р.), яке, стосуючись до народніх шкіл, ніякого відношення до церковних шкіл не має. Засідання агрономичної ради. 18 февраля в київській повітовій земській управі має відбутися засідання агрономичної ради. На засіданні цьому будуть обмірковані такі справи: земські склади по селах, зразкові поля, прокатні станції сельсько господарських товариств, бесіди та популярні відчити по господарству для селян. Заходи в справі боротьби з ящуром. На Київщині зараз дуже слабне скотина на ящур. Один з земських ветеринарних лікарів прохав з цього приводу земство припинати на деякий час ярмарки і базарі, де торгують товаром. Цими днями земство оповістило ветеринарних лікарів, що такий засоб боротьби з епізоотією через недостачу відповідного персоналу буде дуже незручним з економичного погляду і через це не матиме бажаних наслідків. В справі сельсько-господарської виставки в Умані. Київська повітова земська управа та землеустроїтельна комісія на спільному засіданні ухвалили взяти участь в уманській сельсько-господарській виставці. Вони думають виставити плани хуторів та фотографії хуторських селянських господарок. Про селянські експонати обидві згадані інстітуції висловилися негативно через те, що господарство селян дуже мізерне і власне ніби то нема чого з нього і виставляти. За те визнано бажаним дати спромогу селянам оглянути виставку, а через це ухвалили дослати на виставку 60 ходаків а усих кутків Київщини. Далі ухвалено було звернутися до київської земельної комісії за асігновкою 700 карб, на ходаків і 200 карб, на справу фотографування, Випущено з-під арешту. Арештованого з наказу департаменту поліції 16 февраля студента комерційного інстітуту Кравченка випущено з-під арешту під поліційний догляд. До смоленскої панами. З наказу московської прокураторії у Київі почалися арешти дантистів. Вчора арештовано в звязку з справою смоленських дантистів двоє і посажено в старокиївську часть. Арештованих обіцяли випустити, коли внесено буде за них залогу по 500 карб.
3 Київщини. Харчові кошти. По відомостях з'їздів мирових посередників, тепер є готового харчового кошту: по сквірському повіті —громадського- —775.289 карб. 80 коп. і приватного —12.822 карб. 92 коп.; по таращанському пов. — громадського —484.786 карб. 29 коп. і приватного— 7509 карб. 28 коп.; по київському і радомисльських повітах разом — громадського — 562.467 карб. 61 коп. і приватного-3536 карб. 23 коп. Справа А. Савенка. Учора в Білій Церкві малась розглядатися справа Анатолія Савенка, співробітника „Кіевлянина". Його обвинувачує священик В. Серговський, наблюдатель парафіяльних шкіл Васильківського повіту, за наклеп. Справа одкинута на який час, бо винуватцеві не вручили повістки. Пожарна дружина в Будаївці. Нам пишуть, що в с. Будаївці, київського повіту, заснували пожарну дружину. Повсякчасні пожежі примусили тамтешню молодь згуртуватися в вільну пожарну дружину по уставу сельських пожарних дружин. До цього доброго діла прилучилась і тамтешня інтелігенція. І от 14 февраля відбулось перше зібрання членів, на якому вибрали правління, котре повинно здобути грошей. Для цього правління має звернутись з проханням до земства, страхових
товариств та до сельської  громади, щоб дала землі під каланчу. Селяне прихильно ставляться до цього діла і через те можна сподіватися, що вони стануть йому в помочі. На переселення. Непремінний член київської повітової землеустроїтельної комісії повідомив київське губ. приеутствіє в справах селянських, що до нього кожного дня навідується багацько селян за свідоцтвами на переселення . Продається земля. Уфимський одділ селянського поземельного банку продає 22 шматки землі, що біля 21 тисячі десятин, з маєтка князя Білосельського-Білозерського, по 35—50 карб, за десятину. Ця земля лежить поблизу ст. „Коропачево" і „Вязовая" самаро-златоустівської дороги (уфимської губ.) і частина її вже розмежована на одруби. Коли хто з селян забажає купить скілька десятин, банк дає йому позики 90-100 процентів оцінки землі, коли ж купуватимуть товариства —90 процентів. З цеї землі для хліборобства годиться 6000 десятин, а уся остання може піти тільки під пасовиська.  Пошесть на Київщині. Бердичівська поліційна управа сповістила київську губерську земську управу, що в сл. Махнівці, в Куспанівці і Полічинцях з'явився тиф.  Пошесть на коней. Пристав другого стану київського повіту повідомив земство, що у м. Макарові заслабло на коросту 60 коней. 3 Волині. Кооперативні курси. 15 февраля в Ровні інспектори дрібного кредиту одкрили курси щотоводства та діловодства для членів правліннів кредитових та позичкових товариств волинської губернії. На курсах, між иншим, читають лекції про те, як проводити справи посередництва, чим найбільше цікавляться селяне. Читати про це лекції запросили завідуючого губерською земською касою дрібного кредиту.  Земля. З м-ка Теофіля пишуть, що там останніми часами дуже подорожчала земля. Дають по 300—400 карб, за десятину. 3 Чернігівщини. Китаянки в Конотопі. „Черн. Сл." сповіщає, що в Конотопі завелись якісь китаянки, що гоять людям зуби і добре на цьому заробляють. Гоять вони тим, що стукають по зубах слабого якимись палічками, запевняючи, що витягають звідтіля червяків.  3 Полтавщини. Засідання полтавської архивної комісії. 13 февраля в Полтаві, ма засіданні „ученой архивной" комісії, В. А. Щепотьєв прочитав доклад: „объ основных моментахъ въ развитіи украинскаго пъсеннаго религіознаго творчества". 3 Харківщини. Як гинуть діти. Недавно в Харькові, як переказує я Ут. Р.“, доктор Гуревич ревизував дитячий приют товариства „призора безпріютныхъ" і установив, що там дуже погано живеться дітям. На приют витрачаються десятки тисяч карб., а діло йде дуже погано. Нема ванни. Дітей купають в сирій воді. Глядить коров і доїть їх нянька з заразного одділу приютського. В лікарні приютській нема найпотрібніших медікаментів. Нема там нікого з лікарською освітою. Скрізь бруд, непорядок. І діти, звичайно, дуже мруть. В своєму докладі Гуревич пише: „В приюті вже так заведено, що як дитина пробуде там 8 день, то вже напевно загине". За перших три місяці 1909 року в приюті з 89 дітей, що пробули там більше 8 днів, померло 65. Приют оддає дітей бабам на села, та й там вони дуже мруть. Український спектакль. 13 февраля в Харьківському „Домъ рабочихъ»" труппа д. Грименка-Палія виставляла комедію Т. Суліми; „Дячиха". Трус у „Продуголъ". 15 февраля у Харькові поліція робила трус у житлі т —ва „Продуголь". Трусили з 9 годин ранку до 3 1 / 2 годин по півдні. Було на тому трусі судове начальство, на чолі з товаришем прокурора д. Смірновим. Оглядали торгові книги й документи т —ва за 1908, 1909 роки. Поліція росташувалася була по всіх хатах. Поодбивали всі шухляди в столах. П'ять паків одправили в суд. До цього трусу спричинилися викриті шахрайства а постачанням вугілля на казенні дороги. Віспа. „Ут." сповіщає, що в купянському повіті дуже шириться пошесть віспи. Через віспу зачинено деякі земські школи. В самому Купанську дуже бояться віспи і всюди прищіплюють її. 3 Катеринославщини». Розбійник Семенюта. „Од. Н." мають звістку, що 15 февраля невловимого розбійника Семенюту стражники бачили на станції „Пологи". Поліція кинулася ловити його. Тоді Семенюта вбив старшого стражника Гребенка і зник десь. 3 Таврії. Крамольна опера. „Ръчь" сповіщає, що в Мелітополі діректор реальної школи визнав оперу „Тоска" небезпешною для учнів з боку політичного і загадав городовому, який стоїть під театром, не пускати реалістів до театру. 3 Кубані. Вчителям не платять. „Куб. Кр.“ пише, що станичним учителям вже два місяці не платять жалування. І бідують вони страшенно. Вчителі являються до діректора шкіл питатись, чого їм не дають грошей, і там їм кажуть, що не встигають, бо роботи багато, а канцеляристів мало. Кубанський збірник. Вийшов з друку в Катеринодарі XV том „Кубанскаго Сборника" на 1910 рік., що
видає його краєвий статистичний комітет. В збірникові вміщено усілякі статті, а на прикінці подано бібліографичний покажчик літератури про Кубанщину, про кубанське козаче військо та про чорноморську губернію. До книжки додано 1 карту, 5 портретів та инші малюнки, коштує він 2 р. 25 коп.