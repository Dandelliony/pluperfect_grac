Маленький «вішок, „Інтересна спроба". Під таким назвиськом видруковано в газетах звістку про те, що міністерство торгу й промисловости гадає дізнатись, скільки „в російському зерні примішано кукілю та инших лихих рослин”. Одного чудового дня „по всій Росії представники біржевих комітетів візьмуть спроби зерна, яке продають великі й дрібні господарі й селяне” й по цих „спробах” дізнаються того, чого треба. „Начинаніе”, що й казати, сімпатичне, як і взагалі всяка статистика.
Та тільки, на нашу думку, всі ці заходи — марна трата коштів і часу. А чому так —„тому слідують пункти". Насамперед, кожному, хто і в новоросійськім університеті не вчився, відомо, що в Росії все повинно „обстоять благополучно", хоча б то і в зерні, і ніякий кукіль „недопустимъ”, бо, як казав невмірущий гоголевський Сквозник-Дмухановський, „тотчасъ отнесуть къ нерадънію администраціи”. А друге: кожний господарь, що даватиме “спробу” представникові біржевого комітету, гадатиме, що це простісінько хотять знайти поставщика для інтендантства, і звичайно дасть не аби-яку „спробу". Траплялося ж нам знати одного кавказького дукаря, що перед сельсько-господарською виставкою примушував своїх робітників вибірати ршеницю по одній зернині, яка найбуйніша, й діставав золоті медалі за свої „спроби”. Звичайно, не без того, щоб не трапилося в цій орігінальній анкеті якогось шила в мішку, особливо з селянським зерном, в котрім “самим богом вже так пороблено", що кукіль там і не переводиться.
Ми так і уявляємо собі „донесеніе”" якогось біржевого Галушки, що „по тщательномъ розысканію и строгому дознанію въ районъ N-ской волости оказался" кукіль в зерні, але селяне тієї волости—люди непитущі і в Бога вірують.
А міністерство торгу й промисловости на підставі надісланих „спроб” оповістить, що, звичайно, „все обстовитъ благополучно”, як і полягається в „благоустроенной” державі, і про кукіль лементують тільки „вольтер’яяці" та вороги „отечествнныхъ” торгу й промисловости.
Коли міністерство фінансів і инші показують, що в їхнім „районі" усе гаразд, то чому ж не показати свого „благополучія" м-ву промисловости? Те-ж і в його душа не з лопуцька.
Всяка анкета тягне за собою „мѢры“, а „мѢры" вже „предполатаютъ", звичайно, „неблагополучіе”. Який же адміністратор щиро признається, що в його „неблагополучно”? І вийде, як у того губернатора Фольбаума: тридцять і шість убитих, проте —„слава Богу, всѢ здоровы". А анкета-ж?.. Щоб було на що послатись: не голословно, мовляв.
Провінціал. 