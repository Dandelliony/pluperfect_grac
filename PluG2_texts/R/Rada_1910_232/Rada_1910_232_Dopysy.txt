ДОПИСИ.
(Од власн. кореспондентів).

С. СУБОТІВ, чигиринського повіту (на Київщині). 
Школа. 
В нашому селі є двохкласова школа, заснована ще в 1842 році в пам'ять Богдана Хмельницького. 
Офіціально вона зветься „школа имени Богдана Хмельницкаго“. 
До 1903 року школа ця була однокласовою, а 1903 р. селяне добились таки, що міністерство освіти зробило її двохкласовою. 
Постановка діла тоді була добра і школа настільно завоювала собі сімпатії серед місцевої людности, що до цієї школи приходили вчитись же тілько діти суботівчанських селян, а навіть і з окружних сел за 30 верст. 
Ходили до школи не тілько діти, а й жонаті навіть, бо бачили з того користь. 
Містилась же ця школа в простій просторій селянській хаті і що далі то все тісніш ставало в школі, бо тих, що бажали вчитись, ставало все більш та більш. 
Найняли наші селяне під школу були ще другу, а далі третю хату, але згодом і в них стало затісно. 
Поміркували наші селяне та й рішили збудувать нову велику школу. 
Казна обіцяла дать на це діло десятину дубового лісу і скілько треба сосни, а селяне з свого боку давали 4000 руб. грішми і землю. 
Поки ця справа, тяглась тут підскочила війна з японцями і урядові було не до школи. 
Справу було на де-який час одсунено. 
Тепер таки школу з гріхом пополовині скінчено. 
На цей час на Київщині вже народилось теперішнє земство, до рук котрого й перейшла суботівська школа. 
Як почали ж земці в школі хазяйнувать, то одбили в наших селян зовсім охоту посилать своїх дітей до школи. 
Школа така, що може вмістить більш 300 душ, а вчиться в ній трохи більше сотні, решта ж дітей шкільного віку бьє байдики.
С. ІСЬКІВЦІ, кременецького повіту (на Волині). 
Земля. 
Коли люде майже всіх сел повіту мучаться на 3/4 десят., не можна цього сказати про іськовецьких селян, що мають від 3 до 25 десятин на господаря. 
Правда, надільної землі тут, як і скрізь, мало, а більш купленої. 
Іськівці можуть добре показати, наскільки бідні наші селяне взагалі й як трудно буває їм придбати клаптик „святої земельки“. 
Купуючи землю, іськівчане й шеляга, як то кажуть, за душею не мали — за винятком хіба щасливих одиниць, — а мусіли позичати гроші під дуже великі проценти й обтяжились боргами. 
Вже багато літ бідолахи надсажуються, а боргам й кінця не видко. 
Цікаво, що селяне сами зрозуміли, що почасти тому виною є шкальня, яка стоїть посеред села, й подали куди слід прохання про скасування її, але ж їм загадали почекати з цією справою ще два роки, коли скінчиться контракт з домовласником. 
Є в нас позичкове товариство, яке за браком інтелігентних працівників не Може широко розвинути своєї діяльности, хоча справи з ним не зовсім погані. 
Де товариство засноване заходами місцевого письменного селянина, який вичитав згадку про нього в газетах.
М-ко ЗАМІХІВ, ушицького повіту (на Поділлі). 
Заробіток. 
У Заміхові є глина, що годиться на горшки, а через це тутешні люде мають добрий заробіток. 
Мало не три чверті усього люду працює тут над виробкою горшків, мисок, збанків та иншого і кожний ганчар може виробити та випалити що тижня 90—100 штук. 
Кожну сотню продають на місці купцям, що охоче приїзжають з Басарабії та инших країв, по 9—10 карб., а то розвозять самі і беруть, звичайно, більше. 
Як вищитати звідси гроші, що йдуть на дрова, то чистого заробітку що-тижня буде 10—15 карб. 
Здавалось би, що при такім гарнім заробіткові, опріч якого седяне живуть з хліборобства, і можна жити добре. 
Але, на жаль, цього нема. 
Місцеві селяне бідні, нужденні, бідніші од инших. 
Причиною цьому загальний ворог селян — горілка. 
Тут якесь повальне п'янство; п'ють чоловіки, жінки, молодь, п'ють діти. 
А найбільше вживають горілки жінки. 
Це од того, що жінка вважає себе головним „проізводителем“ в цьому реместві.
І от вона після кожного торгу, або після кожного робочого дня, пропиває всі гроші.
СТ. БЕРЕЗАНСЬКА. (на Кубані). Глум. 
В церковно-парафіяльній школі ст. Березанської був за вчителя д. Якубовський. 
Через якісь то доноси його наприкінці 1909/1910 уч. року увільнено без копійки. 
На його місце тимчасово командіровано було д. М., який оце з єпарх. училищ. ради одержав такий наказ за № 3.498: „Временно исправл. должность учителя березанской церк.-прих. школы“. 
„Советь честь имкеть уведомить Вась, Милостивий Государь, что определеніемъ оть 9—17 августа с. г. Вы назначенн на должность учителя хут. Таранова“ і т. ин. 
Маршрута не вказано. 
Де ж це той хут. Таранов? 
Довідався д. М., що він десь коло ст. Кавказької. 
Поїхав. 
Питав, приїхавши, звощиків. 
Ті кажуть: Знаєм... та тільки до його верст з 30 буде. 
Дешево не повезем. 
Поїхали. 
Далеко, сумно. 
Прибувши у хутір, зайшов д. М. у правління. 
Питає: Чи в у вас така школа, як тут ось пишуть?..
Подав наказ. 
Удивительно... 
Тарановка... 
Неть въ юртъ нашемъ такой школы. 
Это вроде, какь насмешка!— здивувалося хутірське начальство. 
І вчитель мусів їхати назад.