Книгарський колектив.
Книгарня істнує настілько, наскілько істнує видавець; що більше видавці видають книжок, то більше матеріалу на продаж має книгарня. 
І так далі. 
Словом між видавництвами і книгарнями є свого рода звязь, котра більш менш вимагає обопільної допомоги. 
І таке допомагавши бував (книгарня купує більшу частину примірників, видавці дають більшу скидку і т. ин.), але воно ніколи не виходило за межі приватних умов, себ то за межі таких відносин, де грають ролю і приватні сімпатії та антипатії, і випадки і т. и. 
Чи не можна було б якось цю справу урегулювати, стосунки ті зробити більше угрунтованими, взагалі підвести сюди якісь підвалини колективізму, що поставив би справу на відповідну ступінь що до правильности і безсторонности відносин. 
Ми маємо тепер скілька чисто українських книгарень в Росії, Австрії і Америці, ще більше маємо російсько-українських в Росії і польсько-українських в Галичині.
Що як би всі вони, або хоч самі українські, з'єдналися в певного рода колектив для урегулювання стосунків між книгарнями і видавництвами. 
Я це уявляю собі приблизно так: 
Книгарні єднаються в колектив з малим якимось одчисленням від майбутніх операцій на листування. 
Одну книгарню обірають за центральну. 
Видавець пише до цеї централки: видав (або видаю) таку і таку річ такої то ціни і т. д. 
Централка запитує своїх членів, на яку суму вони хотіли б накупити цеї книжки?
І нехай книгарня обов'язково купить на готівку на якусь мінімальну суму, скажім на 5 рублів.
Склавши всі відомости до купи, централка одписуе видавцеві: просимо прислати на таку то суму. 
От і все. 
Справу комісіовного продажу полагоджує або знов таки централка, або передає це на окремі порозуміння.
Що ж від того виграється? 
На самперед підпомагаються колективним, а не приватним способом видавництва (а через них і книгарні). 
Бо є в союзі, скажім, 10 книгарень і кожна бере хоч на 5 рублів — і то уже складає раптом 50 рублів, а це для видавця гріш. 
А на 5 руб. кожна книгарня може продати кожної книжки безвиключно. 
Окрім того заробляють на цьому й книгарні. 
Бо видавці дають більшу скидку, між книгарнями повстають близчі зносини, обмін, взаємні підпомагання і т. и.
Взагалі трудно навіть було б вгадати наперед, які нові думки повстануть при тім єднанні, але можна з певністю сказати одне , що организація ще нікому не принесла зла. 
Г. X.