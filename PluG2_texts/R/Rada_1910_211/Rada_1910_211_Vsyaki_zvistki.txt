Всякі звістки.
КАМ'ЯНЕЦЬ-ПОД. Арештовані в Австрії Корнилович, Троцький та Міллер вже вернулись до дому. (Од власн. кор.). ПЕТЕРБУРГ. Синодська комісія висловилась за те, щоб збільшити архиреям жалування до 6000 карб. Інтенданта туркестанської округи полковника Ердмана призначено окружним інтендантом київської військової округи. Петербурзького пристава Плохова за здирство в звощиків оштрафовано на 300 карб. і прогнано з служби. Другодумець Кабаков пише в „Уральскомъ Кра?", як його били в миколаєвських арештантських ротах. Кабакова били кулаками, прикладами, нагайками, приказуючи: „оце тобі, члене думи, ес-деку!“ У Кабакова повибивато зуби і одбита права рука. Він довго кашляв кровью. В ямбургському повіті застрелено з рушниці через вікно кватирі поліцейського пристава Грицая. Душогуба арештовано. На Невському судобудівельному заводі забастувало де кілька сот каталів; причини забастовки економичні. Шлісельбуржець Морозов хоче держати іспит на пілота. Видавця збірника „Памяти Карла Маркса" Кедрова засужено на рік у кріпость. Сенат не задовольнив скарги письменника 
Єлпатьєвського, який був редактором „Земли и Воли" і якого присудили за це на рік у кріпость.