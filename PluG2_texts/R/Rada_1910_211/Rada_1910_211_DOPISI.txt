ДОПИСИ.
(Од власн . кореспондентів).С. ПИВЦІ, канівського повіту (на Київщині). Біда. Років чотирі тому забастовочна хвиля, що прокотилась скрізь по економіях, торкнулась і місцевої цукроварні Романівського товариства. Перший раз пивецькі селяне, здавна складавши значну більшість заводських робітників, домагались побільшення плати за миття буряків, а другий раз — підвищення з 3-х до 5-ти коп. од пуда за приставку буряків. Домагання ці задоволені не були. Всі забастовщики були рощитані, а на їхнє місце поставлені селяне з околишніх сел. Окрім того селяне терплять всіляки Прикрости од адміністрації заводу. На завод за робітників селян нікого не приймають. Ім з заводу не продають ні жому, ні малясу для корму худоби. Ім заборонено приставку буряків. Коли ж хто з селян посіє буряки на своєму полі, завод їх або зовсім не купує, або платить за них на половину дешевше, ніж селянам околишніх сел. Це все дуже зле для селян. Щоб зарадить як-небудь своєму лихові, Пивецька сельська громада недавно зійшлась на сход і написала скаргу п. київському, подільському і волинському генерал-губернаторові на адміністрацію заводу. Цими днями мировий посередник 1 уч. канівського повіту перевіряв цю скаргу і допитував свідків. Скарга потвердилась у всіх подробицях. Що з того вийде, невідомо.
С. ЖЕРЕБКИ, житомірського пов. (на Волині). Місцеве життя. Люде наші живуть не зовсім бідно. Більшість має до 10 десятин землі, яку орендують у селян других сел. До освіти запопадливі, всякий господар обов'язково посилає своїх дітей до місцевої однокласової школи, а то і в Янушпільську 2 х кл. школу. Багато молодих хлопців учиться по городах в ріжних школах; а то є і таки, що в петербурзькому університеті вчаться. Селяне тільки останніми роками взялитя до освіти і село багато покращало. Потроху примусило взятись наших селян за розум таки тутешнє лихо. Пожежі все руйнували господарство, а от як стали крити черепицею, то вже не так боязко „червоного півня". Більшість селян гулянку в неділі та свята замінили читанням газет та книг. Сюди виписують до ЗО газет, все московські. Українська книжка тут мало відома. Приходить сюди „Почаевск. Листокъ" , в якому тепер багато друкується і українською мовою. Селяне просто наввипередки хочуть все, що по своєму написане, прочитати.Г. ГЛУХІВ (на Чернігівщині). Громадська бібліотека. Ще позаторік перестали в нашу громадську безплатну бібліотеку приходить газети і журнали. Перед тим, між иншим, приходили туди і українські часописі: „Громадська Думка", „Рада", „Нова громада". А як перестала бібліотека передплачувати часописі, то і людей туди стало ходить зовсім мало. Вже і книжок мало хто й бере, бо учням заборонено брати, а инші люде не йдуть брати, бо нових книжок мало виписують. Українських книжок нових зовсім не виписують. Українські книжкі давно вже перечитали всі, але і ті рідко коли захватиш, бо все на руках. Є в бібліотеці твори таких українських письменників. Г. Барвінок, Грінченка, Куліша, Руданського, Свидницького, Франка, Левицького, Глібова, збірник „Вік" та журнал „Нова Громада". Тепер оце знову почали виписувати в бібліотеку газети „Голосъ Москвы" і журнали „Русскій Паломникъ", „Живописное Обозр?ніе" і „Ниву“, а вкраїнських ні одного часопису.КАДІЄВСЬКІ ШАХТИ, славяно-сербського повіту (на Катеринославщині). Пригода. Оце недавно у нас на одній з Кадієвських шахт, шахті № 1, в будинку кузнечно-котєльного цеха, трапилось таке. Коли саме коваль д. Греков щось таке гнув на ковадлі, до нього підійшов монтьор кузнечно котельного цеха і почав на нього лаятись, кричати, що він, мовляв, так довго возиться над роботою. Коваль обурився і вдарив його по виду. Збивши монтьора з ніг, Греков почав його бити і кулаками, і закаблуками, і бив, поки той не вирвався і не втік. Росказують товариші д. Грекова, що останній побив монтьора за те, що він колись не записав йому „урочної" праці, не зважаючи й на те, що д. Греков частенько йому нагадував. Директор звелів рощитати, окрім Грекова, ще трьох майстерових, які свистіли і стукали підчас цієї події.СТАН. БЕРЕЗАНСЬКА, (на Кубані). Нащадки запорожців. В цій станиці живуть козаки-чорноморці, нащадки славетних запорожців; про це нагадують звичаї мова. Призівща теж все запорожські. Живуть березанці чепурно й багато, всього мають доволі. В ст. Березанській чималі громадські будинки: правління, школи й инші. Навіть церковно-парафіяльна однокласова школа содержується на громадський кошт, має гарні, просторі класи, садок і 100 десятин землі на шкільні потреби. Чимало попрацював на користь цієї школи місцевий пан-отець М. Гливенко. Крім цієї школи є тут і двохкласова. Громада також, як кажуть, давала помочі „иногороднім" грішми й землею на школу, коли б забажали вони збудувать її, —та чомусь ті иногородні байдужі до цього.