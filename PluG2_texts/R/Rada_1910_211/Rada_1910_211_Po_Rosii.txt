ПО РОСІІ.
Л. Толстой і премія. Переказують, що Л. М. Толстой, довідавшись, що йому хотять присудить Нобелівську премію миру цього року, заявив, що він одмовиться од цієї пошани і на цей раз, як зробив це в 1907 році.
Толстой порадив передати премію духоборам, як самим рішучим противникам війни. (Р.).Доля народнього вчителя.
Цими днями в Вірному покінчив самогубством вчитель одної з парафіяльних шкіл Хлиновський.
Покійного увесь час його служби допікало начальство, яке не могло простить йому незалежної вдачі і призирства до лакейства.
Недавно, нарешті, начальство таки причепилося до якоїсь дрібниці і порадило вчителеві пошукать собі иншого місця.
Після цього Хлиновському ніде не дали місця. Це і рішило його долю. Тоді Хлиновський наклав на себе руки.
Після покійного лишилася велика семья: хвора жінка, п'ятеро дітей і старенька мати. (Б. В.).Пояснення вірменського публіциста.
Недавно ми подавали, що революційна вірменська партія „Дашнакцутюн" обвинувачує в провокаторстві бувшого редактора тифлиського органу вірменських клерікалів „Наръ Даръ" Спандаряна.
У відповідь на це обвинувачення Снандарян надрукував в „Новой Р?чи“ листа, де обурюється проти обвинувачення і вимагає прилюддного суду над собою. (Р?чь).Село про земельну реформу.
Рада загально-російських з'їздів старовірів випустила в світ книжку, присвячену сельсько-господарському і економичному становищу старовірів.
Це наслідок анкети серед старовірів. Всі кореспонденти розповідають, що перше нещастя для села це малоземелля.
Воно не дає змоги селянам зібратися з силами, щоб взятися до поліпшення свого господарства.
Селяне мало покладають надії на селянський банк, бо банк продає землю дорого.
Так само ставляться вони і до землеустройчих комісій.Распутін у Петербурзі.
Григорій Распутін приїхав таки до Петербургу. З ним приїхали — юнак „Вася" і поважна женщина економка. „Старець" гостює в одному аристократичному домі, господиня якого, велика прихильниця „старця". В тамбовській губернії „старець" завербував до своїх прихильниць п'ять черниць і одну ігуменю.В Петербурзі Распутін хоче підшукать місце для улаштування общини та полагодити відносини з ієрархами.
Прихильниці Распутіна збіраються клопотатись, щоб його виправдали. Шукають таких людей, які б посвідчили, що діяльність Распутіна моральна, чиста. (Б. В.).Лікарь шахрай. „О. Л.“ оповідає таке: інтелігентна дівчина, подумавши, що вона вагітна, звернулася до акушера, призвіще якого ще не оголошують, щоб той зробив їй викидиш.
Акушер згодився і визначив за операцію 200 карб. Узявши гроші, він навмисне операції не докінчив і залишив в тілі шматочок бавовни, щоб призвести до нагноювання, а далі робити знов операцію і знову брати гроші.
Дівчина дуже заслабла і знов пішла до нього. Лікарь потребував ще 100 рублів.
Дівчина не мала вже грошей і ще гірше заслабла. Вдалася вона до иншого лікаря і той викрив шахрайство акушера і те, що дівчина зовсім вагітною не була.
Лікарь-шахрай, щоб замести слід, хотів був підкупити рідню дівчини, але рідня подали на його в суд.
Становище дівчини тяжке.Хабарники. В гусаківській волості, псковської губернії, старшина, писарь і земський гласний Миколаїв попалися на хабарях з селян.
Виказав на їх помішник писаря, якого вони рощитали. Всіх їх оддано під суд. (Р.).Панщина.
В кутаїській губернії є країна, що зветься Сванетія. Там, як видко з відомостей подорожі сенатора Ватаці, ще зостались кріпацькі порядки.
Землі у селян там незвичайно мало. Вони орендують її у князів Дадешкеліані за дуже високу ціну.
Окрім того, селянам приходиться платить по 10 руб. враз з в "дима“ за користування лісом і пасовиськами, по 10 коп. за кожного зрубаного дерева, є окрема плата за те, що палять вапно, мелють борошно і т. д. (Б. В.).