Робітнича санітарія.
У Горловці (Дінецький басейн) функціонують шахти товариства південно-російської камьяно-вугільної промисловости.
Рудник багатий, але з боку оборудуванн —це справжня клоака. Особливо брудно, неохайно й гидко в шахті № 5. Коли вибухнула холєрна пошесть — майже всі робітники з цеї шахти повтікали: з 4 тис. душ лишилось ледве 400.
Та й як не тікати? Робітники живуть у землянках, переповнених до неможливости: в землянці, збудованій для 5 —6 душ, живе 15 —20 душ.
Місце низьке, гниле, в балці. По балці течуть річки нечисті—з шахти, з бань і одхожих місць.
Тут же була й криниця, з якої брали воду до пиття. Ввесь обсяг рудничного присілку отруєно одхожими місцями.
На рудниках загалом роблять так: копають біля хат ями для одхожих місць, ставлять деревьяні будки на нею, а коли яма стає повна —її засипають землею, а біля неї копають другу яму й вже на неї переносять будку.
Робиться так за-для економії. Де-які присілки коло шахт цілком стоять на таких ямах.
Усе це помалу гниє, втягується в Ґрунт, отруює воду в криницях. І не диво, що пошесні хвороби на рудниках не зникають: холєра зміняється тифом, тиф різачкою й т. и, Друге місце, де робітнича санітарія зоставляє бажати багато кращого —це Юр'ївський металургичний завод, також у Дінецькім басейні.
Сам завод оборудовано відповідно до останнього слова сучасної техніки, а присілок, де живуть завідські робітники, представляє собою якусь гидку яму.
Всюди яри Й горби. Бруднота й тіснота. Сила землянок і курінів, набитих людьми.
Такі житла давно вже заборонені законом, але тут вони ще істнують і їх оддають в аренду по 4 карб. у місяць.
При робітничих казармах вонючі ретіради й поблизу — смітник. Повіє звідти вітер —і сморід розноситься по всьому присілку.
Є піч для спалювання сміття, але вона не робить, зіпсувалась. Завод, що виконує милійонні замовлення, не може дати кілька карбованців, щоб полагодити піч.
І тут під час найвищого розвитку холєру розбіглось до 60 проц. робітників.
На механичній фабриці Кличко, в Єлисаветі, санітарні умови дуже кепські.
Підлога другого поверху вся в дірах і шпарунах, так що з гори на спідніх робітників завжде сипляться стружки, порох.
Обідають робітники при верстатах, остатки їжи валяються на підлозі, попадають у шпари гниють.
На фабриці нема не тільки кипяченої води, а зовсім нема ніякої води. В трьох фабричних криницях вода гнила й брудна, бо колодязі викопано поруч з ретірадами.
Фабричний інспектор, коли буває на фабриці, то заходить тільки в контору, а в майстерні не заглядає, так що робітники його ніколи не бачуть і не можуть йому поскаржитись на брак доброї води в такий небезпечний час.