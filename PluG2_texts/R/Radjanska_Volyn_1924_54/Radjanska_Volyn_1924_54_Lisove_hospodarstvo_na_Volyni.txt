Лісове господарство Волині.
На останньому засіданні губернської лісовоі ради обмірковувалось питання про необхідність збільшення кількості комісій. Визнано потрібним організувати по одній комісії допомоги на кожен об'їзд по всіх лісництвах губерні. В степових лісництвах вирішено організувати пересічно по дві комісії на кожний об'їзд.
Про пільговий відпуск ліса. Окремі селяне з соціяльно слабких груп часто звертаються до гублісуправління про відпуск ліса на пільгових умовах, заявляючи, що лісничі на місцях відмовляються приймати такі заяви. В звязку з цим гублісуправління запропонувало лісничим обов'язково приймати заяви і посилати їх в ГЛУ, тільки в тих випадках коли вони не можуть бути задовільнені на місці.
Місячник ліса. ГЛУ (гублісуправління) пропонує всім лісничим провести пропаганду ідей лісомеліорації, шляхом утворення лісомеліоративних трудових кооперативних об'єднань. Лісничим пропонується також поширити серед населення лісокультурні товариства і лісогосподарчі знання звернено увагу на необхідність обережного відношення населення до лісу взагалі і з'окрема до лісів що передаються для використування населенням на договорних умовах з центром