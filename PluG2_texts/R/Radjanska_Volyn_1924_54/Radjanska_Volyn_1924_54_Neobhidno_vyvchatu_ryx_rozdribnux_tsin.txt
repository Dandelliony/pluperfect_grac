Необхідно вивчати рух роздрібних цін. Оскільки сумно стоїть у нас на Волині справа з роздрібними цінами на місцях, яскраво ілюструється хоч ай би тим, що ні комвнуторг, ні товарова біржа, ні губстатбюро відомостів про рух роздрібних цін по районах та селах Волині,хочай би за останні два місяці подати не можуть.
А ті, що є, поодинокі відомості з ріжних районів, за ріжні часи, а ні як не з'ясовують стану речей, і в якій спосіб наш губкомвнуторг тут «регулює» роздрібні ціни, —про це відомо одному йому.На нашу звичайну думку, урегулювати те, чого не знаєш, не є можливим.
Один приклад з'ясує недостатню певність, непевність цих відомостей, що ними так сміливо оперують часами наші регулюючі органи.
Губкомвнуторг подає 2 жовтня справку про рух цін в губерні на жито, і зазначає, що 15 серпня ціна на жито рівнялась 1 карб. 05 к., 1-го вересня —80 коп., 15 вересня—B —85 коп.
Все як ніби гаразд! (Хоч було б бажано, щоб комвнуторг мав би в свому розпорядженні свіжіщі й часттіші дані). Але одна зрадницька увага зразу зменшує вартість справок губкомвнуторгу.Звіт складеий на підставі даних Житомірської товарової біржі.
А дані цеї біржі на 1-ше жовтня по Шепетівці кінчаються 7 серпня (!), по Коростеню —на 21 серпня, по Чуднову —на 25 серпня; про ціни в Полонному на жито в серпні місяці біржа відомостів не має.
І от на підставі таких хаотичних даних (та ще треба було б серйозно поговорити про методи, якими збираються ці дані) дається картина середнього губерніяльного руху цін на жито, визначається одна з важливіших ознак торговельного стану губерні.
Життя висунуло перед Радянською владою необхідність положити кінець відірванню роздрібних цін від оптових, необхідність наближення роздрібних Цін до оптових.
Це питання входить складною частиною в нашу боротьбу за наближення господарчих ножиць, в нашу боротьбу за поширення ринку.
Але ми стану роздрібних цін не знаємо! Ми не знаємо за яку ціну сільський кооператив, приватній крамар в районі, чи на селі продає споживачу ту підошвенну шкуру, на яку ще вчора шкіртрест знизив ціну на 15 відс.
Притеперешньому нашому вивченні роздрібних цін, ми ніколи цього знати не будемо, і шкіртрест, текстильтрест, —всі наші державні трести та сіндікати ціни почнуть знижувати і споживачу сільскому від цього не стане — ані тепло, ані холодно.
Наша політика зниження цін, може статись (точних даних ні за, ні проти цієї гадки поки що немає) — перетворюється в політику додаткового збагачення спекулянта — посередника в торгівлі між містом і селом.
Правда, кошти нашого комвнуторгу й товарової біржі, й статбюра надто обмежені.
Це останнє ще, крім всього того, додержує суто-централізованого програму, тому особливої якоі ініціативи виявити не може.
Але ж в такому стані, як зараз, вивчення роздрібних цін залишатись не повинно.
В справу вивчення насамперед треба внести виразну та ясну, організаційно сформовану систему регулярного збірання відомостів про рух роздрібних цін, як по районових центрах, так і по селах (шляхом виборки). Окремо треба вивчати ціни низовоі кооперації й ціни крамаря.
Коли недохват коштів примушує нас задовольнятись двохтижневими звітами, то треба ж за те вжити всіх заходів, щоби хоча й ці двохтижневі відомості по всіх кореспондентських пунктах на всі накреслені товари надходили б окуратно.
А для цього увагу керовничих радянських і партійних органів треба притягнути до цієї найважливішої справи: вона не може надалі залишатись безпорадним ублюдком творчости «з натхнення» статистиків... хочай би з біржі праці.
З безпечністю (а певна частина ії без сумніву є в сумному стані нашої інформації про рух роздрібних цін) в цім питанні треба покінчити всерйоз і назавжди.
Треба розробити систему контроля даних, що надходять од кореспондентів.
Не пошкодило б спробувати на зразок мережі добровільних кореспондентів з місць про стан вруна утворити мережу добровільних кореспондентів про рух роздрібних цін.
Ми наперід знаємо, що товариші, які працюють в організаціях по врегулюванню торгівлі, скажуть, що легше робити пропонування, аніж їх запроваджувати в життя й будуть жорстоко критикувати наші пропозиції щодо їх практичности.
І можливо, що в цій критиці буде і багато справедливого, бо для розроблення схеми збірання правільних статистичних відомостів потрібні спеціяльні знання й досвід.Ми порушуємо питання тільки про величенну соціяльно-економічну шкоду від теперішнього становища нашої інформації про рух роздрібних цін і вимагаємо, щоб відповідні органи рішуче взялися до того, щоб покласти край чорній і білій магії в цій галузі.
