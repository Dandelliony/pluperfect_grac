Відчитується перед селянством. Засідання президії Житомирського окрвиконкому на місцях.
В Пищові.

Цими днями в нас у Пищові відбулось засідання окрвику, де була заслухана доповідь про працю окрсільспілки. Зазначено, що є значні досягнення окрсільспілки в царині організаційної роботи, поліпшення праці по місцях, переходу спілки до виконання своїх безпосередніх завдань в сільському господарстві та до більшого обхоплення кооперування сільськогоспод. виробництва. Поряд з цим зазначено тяжке матєріяльне становище спілки. Визнано потрібним, щоб окрсільспілка захопила та контрактовала всю площу цукрових буряків через с.-г. кредитові т-ва. Ухвалено порушити клопотання перед губвиконкомом про передачу всіх хмілесироварень для користування окрсільспілкам 3 метою поширення площі хмільництва — вирішено піднести цю справу перед відповідними організаціями про утворення грошового й крамового кредиту на поліпшення хмільництва в розмірі 100.000 карб. З огляду на те, що окрспілка займає перше місце в хлібозаготовчій справі, ухвалено клопотатись перед кредитовими товариствами про відпуск спілці кредиту в розмірі 100.000 карб, на розвиток зазначених операцій. Окрсільспільці запропоновано вжити всіх заходів, для притягнення селянок до активної праці по сільгосподарч. кооперації. Земельна справа по окрузі. Далі заслухано доповідь окрземуправлівня. Засіданням констатовано значне зрушення в праці окрЗУ. Запропоновано окрземвідділові з метою запобіження весняного недосіву ярових культур виявити потреби кволих господарств в насіньовому матеріалі. ОкрЗУ доручено звернути особливу увагу на розвинення по окрузі насіньових коштовних культур. Щодо скотарства, ухвалено порушити клопотання перед ГВК'ом про видання обов'язкової постанови, яка б забороняла убій молодняка кращих пород. Крім цього визнано за потрібне поширити ветеринарну справу но окрузі. Головні постанови засідання по доповіді оркпартосвіти полягають ось в чому: Треба вжити заходів що-до своєчасної виплати зарплати вчительству, звернути увагу на своєчасне постачання шкіл паливом, а також підручниками та навчальним приладдям, організувати інтернати при 7 річних школах для дітей незаможнього селянства й робітників. Засідання доручає райвикам притягати до відповідальности батьків, що не пускають дітей своїх до школи без слушних причин. ОКРВНО доручено перевести підготовчу працю до заведення загального навчання. Через те, що мережа шкіл по окрузі є не велика,—окроно доручено подбати надалі про те, щоб в першу колію місця по школах були дані дітям робітників та незаможників. Райвиконкомам запропоновано протягом жовтня м-ця обслідувати становище дітей колиш. голодних губерень, що перебувають на приватньому опекуванні, з метою їх матеріального забезпечення та змоги навчання.
В Любарі.Чергове'засідання президії Житомірського окрвиконкома відбулось 28 вересня в м. Любарі. Засіданням було розглянуто питання про єдиний сільгоспподаток. Засіданням зауважено, що, разом з нормальним ходом кампанії, в більшості районів округи, в Любарському і Янушпільському районах кампанія провадиться дуже мляво. Для збільшення кампанії по цих районах — райвиконкомам запропоновано втягнути в податкову працю сільради в повному їх складі запропоновано райвиконкомам прикріпити кожного члена сільради до певного участку, поклавши на нього всю відповідальність за успішність кампанії. Члени сільради повинні в першу чергу внести належний з
них податок. Райвиконкомам запропоновано виявити злосливих неплатників податку, а крім примусового стягання податку віддати їх до суду. Сільрадам пропонується стежити за тим, щоби надалі жадний злосливий неплатник не зостався непокараним. Ухвалено передати суду за бездіяльність при проваджені кампанії єдиного сільгосподатну голів таких сільрад: Старо-Любарської, Красновульської, Лиценської, Вещикуської, В.-Браталівської, Мотовилівської, Карповецької, Короотецької.' Нарсудові запропоновано в негайному порядкові розглянути про них справи. Вирішено також передати суду членів де яких сільрад за бездіяльність.