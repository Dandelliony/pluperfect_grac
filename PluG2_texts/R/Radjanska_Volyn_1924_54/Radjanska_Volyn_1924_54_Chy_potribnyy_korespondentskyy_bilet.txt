Чи потрібний кореспондентський білет? Ну-мо, товариші, обміркуємо!
(В порядку обговорення)

Часто завкоми пишуть до редакції: «Цим доводимо до вашоговідома, що на загальних зборах членів нашого колективу одноголосно обрано робкором тов. Івана Івановича Іванова. Прохаємо редакцію надіслати на його ім'я кореспондентського білета, щоби згаданий товариш міг розпочати свою працю. З боку ж окремих товаришів, які чи то регулярно, чи не регулярно до нашої газети пишуть,— надходять мало не що-дня листи з проханням: —,,Шановна редакція, вишліть нам, будь ласка, швидше кореспондентського білета, бо без нього працювати не можемо “ Де-які з поміж них навіть при цьому ображаються: „Дозвольте, товариші в редакції, ось який час я вже пишу, а ви й гадки не маєте про те, що вже пора, врешті, надіслати мені білета». Загальний зміст всіх цих вимог такий: „Дайте нам „патент" на право кореспондування“. В чому ж тут діло? Невже без „патенту" (кореспондентського білету) не можна писати? Давайте це виясняти. В першу чергу випливає кого ми рахуємо кореспондентом. Робочим кореспондентом ми рахуємо кожного, хто звязаний з виробництвом та виробничим колективом робітника, який взяв на себе обов'язки через пресу освітлювати життя, потреби, вимоги колективу, питання виробництва, питання побуту, нашу пролетарську суспільність в цілому. Теж саме стосується і до селькорської мережі. Ми добиваємось: щоб не було розподілу на виключних дописувачів та виключних читачів.  Від кореспондента-одиночки до кореспондента — колективу —ось наша мета й завдання. А як що так, — коли наше завдання мати в особі робітника чн селянина і читача і приятеля разом кореспондента нашої газети, то чи не відпадає само собою питання про кореспондентські мандати? Чи не приводить часом видавання білетів до того, що теперешній наш кореспондент відчуває себе монополістом в часописі, проти чого ми найдужче та найбільш за все боремось! Ось воно перше, що слід би було уважно обміркувати! Друге питання — чи не спричиняється відсутність білета в певних випадках до неможливости або утруднення праці по кореспондуванню? Потрібна припустимо, де-яка справка, а тобі ії не дають, — треба здобути де-який матеріал, а без білета його не достанеш то що. Мені здається, що той кореспондент, який не може стати остільки впливовим та авторитетним, щоб без допомоги мандатів здобути потрібні йому справки або відомості — той, мабуть кепський кореспондент, якому й мандат мало що допоможе. А затим цілком неправильним буде погляд,— ніби то білет служить своєрідною охоронною грамотою для кореспондента, ніби то з кореспондентським білетом за пазухою ти є особа недоторкана, що може „протягувати" та „пропечатувати" кого схоче та що схоче.Одне тільки право в нього (у всякого та кожного, що пише до газети) освітлювати факти такими, як вони є, передавати на суд пролетарського суспільства тільки дійсні безладдя, злочинства та хиби, виявляти тільки дійсні досягнення та успіхи. Захист кореспондента на випадок переслідування його забеспечений не залежно від того, чи є в нього на руках мандат чи нема. Така моя думка Цікаво почуяти думку всіх наших кореспондентів—читачів з приводу цьому питання. Т —и.