До конкурсу на найкраще сільськогосподарське товариство.
Про що й як треба писати в дописах.
Дописувачі на конкурс повинні відокремлювати в своїх дописах такі моменти: Кооперування селянства: Як товариство втягає, до себе нових членів? З'ясувати заходи товариства до того.Зазначнти в дописі, скільки було членів в товаристві з початку його діяльності, скільки членів є зараз. Зазначити, як вступають пайові вкладки і скільки внесено цілком скільки частиною; скільки членів зовсім не внесло. З'ясуйте також скільки пересічно внесено паю на кожного члена. Не забудьте подати відомости про соціяльний склад членів т-ва. Матеряльний стан т-ва. Подайте баланс (в коротких рисах) товариства з початку діяльности його й теперішній. Дайте спростовання по кожному рахунку балансу. Тут же треба докладно зупинитися —чи прнтягдо т-во кошти селян-пайщиків до т-ва в формі вкладок та спеціальних капіталів; які відсотки сплачує т-во по вкладках; чи акуратно повертає вкладки й задовольняє цим пайщиків. Треба зазначити, де товариство має кредити, розміри їх. Чи використовує кредити по призначенню. З'ясуйте в якому відсотковому відношенні знаходиться капітал товариства до позичених грошей, чи акуратно сплачує т-во свої з'обовязання. Чи протестувалися векселі т-ва? Разом з цим зазначте, як кредитує т-во своїх членів на с.-г. потреби; скільки видано позик, скільком членам, скільки серед них незаможників (членів КНС), середняків і заможників.  Постачання пайщиків. На яку суму продано с.-г.машин,угноєння, насіння й т. и.; на яких умовах це продано, який давався кредит? Кому саме (у відсотках) були продані машини: незаможникам, середнякам, заможникам? Подайте відомости на крами, порівняйте ціни т-ва з цінами приватнього крамаря на селі. Скільки відсотків т-во накидає на крам? Чи задоволені пайщики вибором краму? Як взагалі поставлена торговельна робота т-ва. Збут с.-г. продукції членів т-ва. Чи провадить т-во збут с.г. продукції своїх членів; на яких умовах. Чи провадило т-во заготовлю збіжжя, хмелю, сала, гусей, худоби й на яких умовах, у кого, по яких цінах? Який заробляло т-во відсоток на цій закупівлі?
Виробнича діяльність Яке т-во має промислові підприємства? Чи викликано це потребами членів т-ва? Прикладіть баланс та обіг підприємств. Якими пільгами користуються в цих підприємствах пайщики? Чи має т-во власне господарство? Яке воно; скільки десятин землі, яка плодозміна, яким забезпечено реманентом, як оброблюється земля? Чи використовується в господарстві праця членів т-ва, чи наймаються сторонні люди? Які поліпшення зроблені в господарстві, яку користь від нього має? Чи провадяться в цьому господарстві насінництво й інтенсивні культури. Докладно опишіть про катну станцію: її реманент роботу, умови користування; прикладіть цифри - скільки членів скористувалося станцією. Те ж і до роботи покрівного пункту. Які породи виробників там є, скільки покрито маток, на яких умовах і т. д. Праця масловиробного заводу й инших підприємств також докладно виявляти в цифрах. Коли т-во провадило контрактацію цукрового буряку, то треба зазначити, скільки воно законтрактувало десятин селянської землі, як допомогало селянам в справі оранки, засіву та обробки, чи давало грошеву допомогу членам в формі кредиту. Культурно-освітні роботи. Скільки т-во зачитувало доповідів про значіння кооперації, влаштовало лекцій, курсів та инш. На які теми читалися лекції, доповіді? Скільки присутніх було на них? Чи є бібліотека, скільки в ній книжок? Чн передплачує т-во газети? Які? Чи дописує т-во до газети про свою працю? Що робиться т-вом щодо допомоги місцевим культурно-освітнім закладам (школі, хаті-читальні, сельбуду й т.и.) Наприкінці треба подати відомости про штат робітників т-ва Тут зазначити скільки коштів потрібує т-во на утримання свого штату відсоток цих коштів до обігу т-ва й т. д. Для дописів з цифровими відомостями можна користуватися формою річного відчиту яка надсилається зараз по т-вах. Сподіваємось, що т-ва користуючись поданою схемою, примуть найактивнішу участь в оголошеному редакцією газ. „Радянська Волинь" і не зволікатимуть від негайного складання дописів. Артеменко