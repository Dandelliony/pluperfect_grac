ЯК ПО СЕЛАХ ГОТУЮТЬСЯ ДО ВИБОРІВ РАД?
Перевіряють працю сельради.

21 серпня в с. Білогородці, Зяславського району, виборчком виділив комісію для перевірки сельради та сельських комісій, що йому підлягають. Виявилось, що в сельраді в тридцять два члени, але активних робітників є лише двадцять один. Решта членів не здатні до громадської праці. За цілий рік в Білогородці було лише девятнадцять загальних зібрань, та пятнадцять разів сельрада засідала. При сельраді працювало чотирі комісії. Земельна комісія за весь час, з дня виборів до 17 серпня ані разу не збиралась на засідання. Ріжні питання та праця, що од них залежала, провадилась так, як це вважав за потрібне робите лише сам голова комісі. Голова не правильно розподіляв серед населення 126 десятин нетрудової землі, бо врешті трапилось таке, що найбільш бідняцьке населення отримало найдальші та неродючі шматки землі. А найбільш заможні отримали близенько землю, й до того кращу, як от, бурякові плантації, городи та инш. Два господарства — отримали землю неправильно, й на це немає жадних документів. Нова комісія, що організувалась 17 серпня, повела працю краще, й цілковито йде назустріч інтересам бідноти.
Бюджетна комісія , провела обрахунок усіх податків.Санітарна комісія провела чималу працю в справі оздоровлення села. За останній час амбулаторія почала обслуговувати далеко більше хорих. Але мало що зроблено в напрямку санітарної освіти населення. За рік відбулася лише одна лекція по медицині.Культурно-освітня комісія, що обрана була з початку цього року, не вміла дістати коштів, щоб купити книжок, і врешті завмерла. Нова комісія, що організувалась, одчинила клуб, дістала для нього книжок, полагодила шкільний будинок й цілком підготовила до праці трьохлітню та чотирьохлітню школи. У справі ліквідації неписьменности досі ще нічого не зроблено. Комітет взаємодопомоги весь свій фонд вклав, як внесок, до споживчого кооперативу, але він збанкротував і комітет лишився без фонду. Праця сельради, що раніш, дуже пагана була, с того часу, як призначено нового голову почала кращати. Але при перевиборах до Білогородської сельради, треба надто уважно перевіряти, чи працездатні робітники до неї попадуть. Фукс-Ватажко.