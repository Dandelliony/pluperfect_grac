Театр і музика.
Театр „Соловковъ".

„Распутица“ В. Ришкова. Приємний спектакль. Актьори вносять в його багато таланту і ніхто не утворює дісонансу. Є загальний фон. І як би довелось зазначати всі плюси актьорські, то треба було б переписати всю програму. Та не можна не відокремити з загального ансамблю прекрасної, ліричної гри бенефіціянта Є. Недєліна. В ролі „ясного" дідуся Степурина Є. Недєлін показує багато тонкого артистичного смаку.

Що до самої пьєси В. Ришкова, то це твір „скромної" літературної вартости, але інтересний, як покажчик сучасних настроїв „молодого життя", звичайно, в рямках драматичної цензури, що спершу зовсім заборонила була „Распутицу" для театра. Пьєса говорить (доволі грубо) про те, як молодь силкується ламати і справді ламає старі форми життя: форми „законного" подружжя, форми семйової патріархальности і т. ин. І не вина, звичайно, пьєси, що вона не все росказує про молоде життя... хоч і силкується щось таке зробити в акті останньому та в ролі „неизвѣстнаго", що, кажучи цензурним стілем автора, „сдѣлалъ подлость по отнош. къ своимъ товаришамъ".
З розмов молоді і про молодь, з не скрізь влучних „словечок" і складена вся пьєса. Автор підглядів і списав шматочки життя, знімки „моментальної" фотографії повиводив на сцену, не узагальнивши їх, не обвіявши товорчістю, забувши закони перспективи. Через це й пьєса його інтересна тільки, як твір театральний, і не багатого варта, як твір літературний. Це шматочки літератури, які живуть на сцені тільки обвіяні талантом актьора.

Найкращий „шматочок" остання дія. Litera.

Городський театр. У понеділок, 31 яеваря, відбудеться спектакль на користь артілі капельдінерів. Виставлено буде оперу Чайковеького „Йоланта" й оперу Леонковало „Паяца",при участи д-ки Воронець, д. Каржевіна та инших.

Труппа Т. Колесниченка. У Миколаїві Великим постом дасть скілька спектаклів українська труппа Т. Колесниченка, яка тепер грає у Катеринославі.