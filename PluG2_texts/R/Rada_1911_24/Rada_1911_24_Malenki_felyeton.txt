Маленький фельєтон. 
Конкурс брехні.

Меньшиков, Савенко і Гамзей Гамзеїч, який тепер пише передові статті в газеті „Свѣтъ", зібравшись одного вечора на кватирі знайомого шпига, зняли розмову про те, хто з них краще збреше. 

- Розуміється, я,— сказав Меньшиков:—я вже маю великий досвід у дій справі. Скільки літ я практикувався на жидах, фінляндцях, поляках і инших инородцях, я вже не те що собаку, а цілого слона з'їв на цім д'лі, — куди ж вам, молокососам, рівнятися до мене! 

- Вибачайте, Михайле Иосиповичу! — зауважив Савенко.-Хоч я й молодший за вас, а за те дужчий. Мене у Київі так і називають: „Анатолій Цвѣтущій", як от колись був Пилип Красивий. У вас мозок вже починає зацвітати, а в мене го-го го-го! Я ще можу такої вигадати, шо й сам блаженної пам'яти Катков од задоволення перевернеться в могилі. Ні, Михайле Иосиповичу, при всій моїй шанобі до вас, я все таки мушу сказати, що вам далеко до мене. 

-Гаррр... Ммм... 

Це подавав голос Гамзей Гамзеїч. Він на розмову був не дуже спритний і при звичайних обставинах обмежувався загальновживаними термінами, в яких близькі родичі згадувались найчастіше. З поваги до своїх високих колег він тепер втримувався й, щоб не сказати чого зайвого, тільки гарчав і мукав.

Після того, як усі висловились, постановлено було не пізніше другого дня написати кожному в своїй газеті яку-небудь рекордну брехню. Потім, мовляв, видно буде, хто краще збрехав.

На другий день кожний з трьох приятелів розгортав свіжі газети, думаючи: „а що то він там збрехав?"

Меньшиков розгорвуз „Свѣтъ" і „Кіевлянинъ", шукав-шукав, але нічого там не знайшов. Знов той „хитрий малорос" Савенко обдурив мене, —з досадою думав він,—дав мені висловитись першим, а потім з невинним видом і „здере", знаючи, що своїх не битиму. Ну, а той Гамзей мабуть ще спить десь п'яний.

Зате Савенко радів, як ніколи. Він читав Меньшиковську статтю про австрійців, галичан та українців і тільки дивувався, де це той старий бере стільки фантазії. Там була й дипломатія, і богословіє, і фармакопея, і акушерство, і міфологія, і кабалістика, і біла та чорна магія,-й все те ясно свідчило про істнуваеня австрійсько-галицько-польсько-українського комплоту проти Росії. Геній! геній! -в захопленням гукав Савенко: — коли б мені хоч під старість половину його розуму... 

- А все таки, я його перехитрив!— подумав Савенко, дочитавши статтю.—Тепер візьму й „здеру" у нього, додавши трохи свого, а він муситиме мовчати. 

І сів писати чергові „Замѣтки".

Гамзей Гамзеїч був ще хитріший од Савенка. Він рішив, що пишучи з своєї голови, можна наколотити гороху з капустою. Краще дати висловитись і Меньшикову і Савенкові, а тоді „здерти" у них обох.

Так він і зробив. Коли надійшло число „Кіевлянина" з статтею Савенка, він взяв ножиці і клей, вирізав статті обох своїх товаришів, злшив їх до купи й хотів вже послати в друкарню. Але згадав, що так воно якось ніби не випадає, й приписав під вирізкою з „Кіевлянина" де-що з своїх тюремних спогадів. Вийшло солідно й разом з тим уїдливо.

Меньшиков рвав на собі останнє своє волосся. Обікрали! пограбували!— репетував він, бігаючи по хаті. — А ще товариші!..

- Дак ні ж, не піддамся!— гукнув він,— Коли вони такі артисти, то зроблю ж і я по їхньому... 

Він пильно почав переглядати статті Савенка й Гамзея. Од останньої пахтіло таким тюремним ароматом, що навіть невибагливий ніс Меньшикова обурився. Кинувши статтю Гамзея до коша, Меньшиков з тим більшою увагою накинувся на „ Замѣтки “ Савенка. Нічого пише!— сказав він,.. Коли б тільки він був трохи грамотшший,—з нього були б люде.

Ввзявши ножиці, Меньшиков вирізав шматок Савенкової статті, переказав його своїми словами й пустив передовою у „Новое Время".

Коли через скілька часу приятелі зійшлися знову, віхто з них не міг пізнати, хто що писав. Один Гамзей дивився в землю й мовчав, але на нього не зважали. 

- Хто ж побав рекорд брехні? — запитав хазяїн кватирі. 

- Усі!— сказав, як одрубав, Гамзей. 
Могар