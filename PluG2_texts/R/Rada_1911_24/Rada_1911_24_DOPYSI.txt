ДОПИСИ
(Од власн. кореспондентів).

Г. СКВИРА (на Київщині). Становище дяків. Перед Різдвом пройшла була чутка, що вашим сельським дякам побільшено буде жалування: замість 50 карб.—100 карб. Заворушилися дячки, мовлючи: „от і про нас згадали. От і нам жалування буде йти четверта частина, як і всякого доходу". До цього часу сельські дячки одержували, як і тепер одержують, тільки сьому 1 частину: батюшка 300 карб., а дяк 50 карб. 

Яке ж було велике здивування наших дячків, коли вони одержали стільки, як і в попередні роки— 20 карб, з копійками за півріччя. По правді треба сказати, що становище більшости селянських дяків дуже незавидне,—як ще не лихе. Головний дохід його земелька. Ще добре, як її є чималенько і вона родить, то ще можна кінці з кінцями звести; а як навиворіт, або часом, градом побье збіжжя, то хоч пропадай, як нема запасу на чорний день. Другий дохід —це „церковная кружка"; та тільки по теперішнім часам туди дуже мало капає. Та який же це і дохід мучений! Скільки за нього душею переболіеш і морально перестраждаєш! За кожну требу;— шлюб, похорон, хрещення та инш. торгуйся, сварися з дядьком за якого небудь п'ятака... 

Часто через ці торги виходять дуже прикрі непорозуміння духовенства з парафіянами.

От це і все, з чого живуть сельські дяки. 

З цього треба содержати себе і свої великі семьї. 

І от тепер треба сидіти та чекати, поки знов про нас згадають.

Цеї осени на з'їзді єпархіального духовенства було піднято питання про заміну „добровольнаго подаянія за требі" - казенним жалуванням. Коли б цей захід негайно виповнити, та визволить наше духовенство від жебрачества!