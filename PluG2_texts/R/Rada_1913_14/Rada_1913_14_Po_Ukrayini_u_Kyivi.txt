
По Украіні.
У Киіві.
На виставці. Галичанська торговельна палата повідомила комітет виставки, що організацію курортів, климатичних станцій, а також кустарних промислів Галичини взяла на себе галичанська спілка курортів, що має поставити ці одділи на виставці дуже широко.
В народній авдіторії. Сьогодня в народній явдіторії (Б.-Кудрявська, 26) одбудеться лекція П. А. Конського на тему „Исторія итальянскаго искусства въ эпоху возрожденія‘’.
Перевірка „Турингъ клуба”. Київська поліція зробила перевірку в „Турингь клубѣ”, що на Пушкинській вул., в д. № 5. 3 приводу азартної гри поліція склала протокола.
Вчора у Київ прибув правитель канцелярії смоленського губернатора В. А. Блюм. Єсть чутки, що В. А. Блюма буде призначено замісць А. А. Перена правителем канцелярії п. київського губернатора.
Попередження пулківської обсерваторї. Вчора в управління південнозахідних зал. доріг надійшла від Пулковської обсерваторії телеграма, що треба ждати великого снігу при ехідньому вітрі. Можливі завірюхи при пониженій температурі. На цей раз Пулківська обсерваторія знов спізнилася. На південно-західних залізних дорогах завірюхи лютують вже третю добу.
Одкриття присутствія по страхованню робітників. Міністерство торгівлі і промислу повідомило п..київського губернатора, що по умові з міністерством внутрішніх справ одкриття присутствія по страхуванню робітників одбудеться ще в январі.
Подорож ген. Толмачова. 18 ливаря з Петербургу виїхав командір окремого корпусу жандармів ген. Толмачов. Ген. Толмачов буде й в Київі.
На сахарному ринкові  На сахарному ринкові в останні дні великий попит на сахар; ціни давно вже вищі за міністерську норму, а сподіваного випуску запасів цукру не дозволено ще. Ціни сахару на ринкові —4 карб. 15 коп —4 карб. 20 коп. за пуд. 
 Прибутки півд.-зах. залізної дороги. В минулому році півд.-зах. залізна дорога дала прибутку коло 8.000.000 карб., менше на 3.000.000 карб, проти минулого року.
На Слободці По постанові т-ва добробуту на Слободці усі садиби буде занумеровано. Досі на Слободці майже не можно було знайти адресата.
На Дніпрі. За вчорашню ніч Дніпро замерз. В цьому році Дніпро став на 25 днів пізніше, ніж торік при дуже високій воді.
Вбивство фельдфебеля. Вчора на Богоутівській вулиці невідомо поки хто вбив фельдфебеля артилерійської брігади Полівкіна.
Арешти безправних В районі плоського участку київська поліція арештувала коло 50 душ євреїв, що не мають права жити у Київі.
