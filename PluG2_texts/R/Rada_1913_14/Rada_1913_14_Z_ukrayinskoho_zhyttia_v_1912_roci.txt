З українського життя в 1912 році
Серед великої сили неприхильних для українства подій, виступів і постанов, на які минулий рік був такий багатий, де-не-де, як малі острівці серед великого моря, поодинці стоять і де-які втішні факти й явища. Так, можемо зазначити де які прихильні до І нас постанови земств і городів, збільшення інтересу до нашого будівничого стилю й загалом до нашого національного мистецтва, прояви пошани до наших історичних і сучасних діячів і т. ин. Усі подібні факти безперечно заслуговують на те, щоб не загубитися серед дрібних звісток, які наповняють собою газетні шпальти на ! протни року. 
   Український будівничий стиль у минулім році утримав за собою старі й здобув де-які нові позиції. У Харькові, опріч кількох приватних домів, в українськім стилю будується городська художня школа. У слободі Мерефі, на Харьківщині. будується двохповерховий дім в укр. стилю для трьох місцевих кооперативних товариств. У лохвицькім повіті, на Полтавщині, земство вже збудувало 18 шкільних будинків в українськім стилю й тепер будує ще багато нових шкіл у цім-же стилі, не вважаючи на вперту опозицію з боку правих. 
   Про збільшення інтересу до нашого мистецтва й до його представників з боку всяких громадських організацій на Україні свідчать і инші факти. Так, кустарний склад полтавського губернського земства з дозволу губернських земських зборів і при грошовій допомозі міністерства хліборобства видав кілька нових випусків альбому „Українська народня творчість”. При одеській театральній школі Мочалової відкрито клас української драми. Ніжинська вулиць (Сучківську) іменем Марії Заньковецької, на честь великих заслуг артистки на полі українського театру. 
   Смерть М. В. Лисенка теж не зосталась без відгуку з боку земських та городських самоурядувань. Полтавські губернські земські збори вшанували память небіжчика вставанням і асігнували 800 карб, на стіпендію його імени при київській музичній школі, заснованій покійним композітором. Харківська городська дума ухвалила таку постанову: „Харківська городська дума, довідавшись про смерть співця України Миколи Віталієвича Лисенка, дуже засмучена цією великою національною втратою, доручила городсьій управі висловить семьї покійного нашого композітора свою глибоку тугу На свіжу могилу творця української опери і спасителя дорогоцінних творів української національної пісні і музики городська дума приносить свою глибоку пошану і подяку 44 . Київська городська дума поклала вінок на могилу М. В. Лисенка й в своїм найблизчім засіданні вшанувала його память вставанням. 
   Фонд на памятник Шевченкові у минулім році також збагатився кількома жертвами городських та земських управ. Не рахуючи жертв, надісланих з по-за меж України, зазначимо асігновки уманської (100 карб.), хотинської (25 карб), миколаївської (100 карб.) і барської (25 карб ) городських та волинської (50 карб.) й лубенської (50 карб.) повіговнх земських управ. Пошана до української історичної стар вини виявилась у минулім році в переіменуванні цілої Ї низки вулиць і одного великого хутора українськими назвами. Катеринославська городська дума постановила завести вулиці: Кошову, Радну, Бунчукову, Запорозьку, Гайдамацьку, Хмельницьку, Гетьманську, Половецьку, Сіркову; на двох улицях уже прибито нові таблиці —  „Гетманская" й „ХмѢльницкая", У  Миргороді дві вулиці назвзно Шевченківською й Гайдамацькою. У Глухові  постановлено завести вулиці: Шевченківську, Данила Апостола, Гетьманську  та инші. Нарешті, на Кубані переіменовано хутір „Максименкова Балка" в  Білий", на честь на честь кошового отамана  чорноморського козацького війська Сидора Білого. В однім випадку пієтет до  української старовини набрав навіть : курйозної форми: маємо на увазі памьятник.. Тарасові Бульбі, збудований німецьким фабрикантом Нібуром у селі Кічкасі, біля Катеринославу. 
   З инших проявів прихильносте до українства зазначимо тільки найбільш помітні. Одна з київських повітових земських управ виписала 600 книжок про сельсине хазяйство Є. Чикаленка для поширення їх поміж селянами Київська земська управа ва конкурсі ухвалила брошюру українською мовою д. Мандрики: „Про піски та як їх обробляти", постановивши надрукувати Її в числі 5.000 примірників. Вінницькі повітові земські збори прийняли „до відомосте" доклад одного з гласних про необхідність навчання дітей у місцевих земських школах протягом перших двох років українською мовою. Тагамликське сельсько - господарське товариство, на Полтавщині, улаштувавши хліборобські курси для селян, роздавало потім кращим слухачам українські книжки. 
   На торішніх хліборобських виставках, що відбулись на Україні, українським виданням і фірмам присужено скілька наград. На Роменській виставці „Ріллі" присуджено срібну медаль, „Світовій Зірниці"—бронзову медаль і крамниці „Час" — похвальний лист. На Рокитянській виставці (Київщина)  „Ріллі" присуджено похвальний лист. На Семенівській виставці (Полтавщина) „Ріллі" присуджено срібну медаль. В иншій формі виявилась прихильність до українства на природничій  виставці миколаївського товариства  „любителів природи", на Херсонщині. Тут була виставлена збірка рослин  Херсонщині виключно з місцевими  українськими назвами; частина експонатів Таврійського музею на виставці   теж була з українськими назвами. „Українізація" російських часописів у минулім році теж посувалась по трошку наперед. Народилось кілька  часописів „утраквістичних"—серед них щотижневе „Лохвицкое Слово" (видання місцевого с.-г. т-ва). Українські одділи заведено в газетах: „Русскія ВѢдомости" (дописи й окремі статті про і українську справу), „Новомосковская  Жизнь", у курській російській газеті й в де-яких инших.
   Наприкінці зазначимо поширення; відрадного звичаю — читати по церквах на Великдень євангелію українською мовою. У минулім році на Великдень українську євангелію місцями читали з амвону (на Поділлі та Бесарабії) місцями ж роздавали українські великодні євангелії на окремих листках, видані сінодом. На місцеву людність , це зробило велике вражіння. Усі наведені факти не дають повної й вичерпуючої картини того, як  ставились у минулім році до українства наші „нейтральні" з національного боку громадські круги. Проте й і ці поодинокі факти вносять кілька нових штрихів, не зайвих для характеристики нашого становища. 
 Г—ч.

