Потреба програми для украінськоі самоосвіти.

В міру того, як український рух розвивається, виринає цілий ряд таких потреб, які негайно повинні бути задовольнені для користи і сили самого цього руху. Власне, всі такі потреби не єсть щось нове, що не відчувалось би раніш, але в де-які моменти вони стають нагальними і відчуваються всіма. Про одну таку потребу ми і хочемо сказати де-кілбка слів. Останніми часами помічається деяке зацікавлення до української справи навіть серед тих особ, що раніш ставились зовсім байдуже до неї. Окрім цього помітно серед нашої молоді бажання стати свідомими українцями не тільки поминально, а по самій суті. З усіх боків доводиться чути про те, що закладаються більші, або менші гуртки, які ставлять собі завданням пізнати нашого народу, вивчити українське письменство, історію українського відродження уяснити собі суть сучасного українства, його теорію. Але в організації цих гуртків багато єсть хиб, що псують всю справу, хиб, які не так то і трудно було б і полагодити. Бо часто на чолі таких гуртків стають люде зовсім не підготовлені до такої ролі і, як що беруться за неї, то тому тільки, що нема кому иишому взятись за це. Вони в більшости сами визнають свою непідготовленість до цієї роботи і воліли б, щоб хтось кермував ще ними самими. Але де ті свідомі і досвідчені керманичі —їх нема і тому ці молоді люде ще самі малосвідомі невмілою рукою керують діяльністю гуртка і часто через свою безпорадність, безсистематичність, і незнання з чого почати, як почати і на що найбільш звернути увагу —розхоложують своїх членів і гуртки все меншають і меншають, Адже ж справді, в напрямку молодих керманичів панує страшенний хаос. Наприклад, одному здається, що перша потреба —це вивчити, яь слід історію і, ось він примушує своїх учнів студіювати велику історію України, що, звичайно, зовсім не годиться для початку, тим більш, щ часто члени гуртка ще й мови до ладу не знають. Другий наполягає на вивчення мови і зовсім поминає теорію українства, його його обгрунтований і т. д. І Навіть в кращих випадках керма|ничі перебувають в скрутному становищу. Бо познайомиться з якимсь питанням треба, а невідомо відкіль довідаться про ту літературу, що присвячена цьому питанню В українській літературі е один тільки підручник, шо може дати де-які вказівки це — „Указатель источниковъ для ознакомленія с Южною Русью“ Д. Дорошенка, але з нього треба вміти користатись, до того він і в час виходу з друку був не повний, а тепер в більшій частині застарів. Для українських гуртків самоосвіти цей покажчик на наш погляд зовсім не підходящий. І мимоводі виринає порівняння м ж українськими гуртками самоосвіти і російськими. Яка велика ріжниця! Там навіть без керманича кожний має змогу знайти собі і потрібні вказівки на літературу і всякі поради: з чого краще всього почати, в якому порядку провадити працю, знайде він і зразкові теми для всяких рефератів і контролюючі питання що до того матеріалу, що його він пройшов. На зустріч бажанню загальної самоосвіти йдуть всякі товариства і цілий ряд програм. Про таку програму для української самоосвіти повинно подбати українське суспільство зараз, не відкладаючи. Ця програма повинна бути повною з українського боку і охоплювати всі питання, що так, чи инакше торкаються української справи. Треба скласти тіпігшіт—програму того що потрібно знати кожному свідомому українцеві, аби бути озброєним проти всяких ворожих нападів на українство. В першу чергу, як вступ до свідомого обгрунтування українства слід розглянути взагалі національне питання, далі минуле українського народу (найбільше звернути увагу на соціальний 1 культурний бік), історію лііератури, відродження українського народу, його теорію і сучасне становище. Де-які більш важливі питання треба виділити окремо; напр., питання про походження українського народу, про українську школу, українську мову, автономію України, початки відроджен|ня і т. д. Окрім цього треба додати і теми для самостійних рефератів і ціїлий ряд запитань для того, щоб зкон| трелювати, як засвоєно матеріал. Взагалі за зразок української програми треба взяти кращі російські програми і для самоосвіти і скористатись їх дозіголітнім досвідом.  Але випливає питання, хто власне може взятись за це діло? Перше всього треба сказати, що це не є діло одної людини —це повинна бути праця колективна людей  цілком досвідчених і компетентних. Звичайно краще  всього було б, коли можна було б закласти спеціальне товариство, що зайнялось би цим і було обьеднуючим центром всяких гуртків самоосвіти, та - ким центром, до якого можливо було б звертатися за всякими додатковими вказівками і порадами і яке б кермувало гуртками. Але зрозуміло, що за наших обставин ми про таке товариство не можемо і мріяти. Проте, на нашу думку, і тепер єсть два таких колективи, що мали б змогу виробити таку програму і це, почасти, входить в коло їх завдань. Маємо на увазі журнали: „Украинскую Жизнь" і „Світло". Як до одного, так і до другого журналу часто звертаються за порадами, прохаючи вказати літературу по тому чи иншому питанню. Ось нам і здається, що Жизнь" могла б скласти програму-minimum для ознайомлення своїх читачів з українською справою в її генезі. Програма ця повинна бути значно ширшою і послідовнішою од теї, яку вже видруковано в „Укр. Жизни". „Світло" ж могло б виробити зовсім уже детальну програму для українських читачів. На чолі обох журналів стоять люде компетентні в цій справі і, нам здається, що вони не одмовились би від цієї цуже важної справи. Але, звичайно, цікаво було б почути їх голос в зачепленому питанню. Виробивши такі програми, їх слід видруковати на сторінках цих журналів і випустити і окремою брошюрою. Праця ця не така вже занадто складна, а потреба в такій програмі просто пекуча і її кожен відчуває, кому доводиться мати стосунки з людьми, що шукають шляхів до свого національного самопізнання. Суспільство чекає такої програми і наші діячі повинні негайно піти на зустріч цьому відрадному бажанню. 
М. К—ий.
