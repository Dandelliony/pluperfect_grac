ІІ-е чергова киівське губернське земське зібрання.
 В день відкриття зібрання довгі дебати викликали два питання: асигнування 60 т. єпархіальній шкільній раді на будування ц.-парафіяльних шкіл і асігнування 318.321 карб, повітовим земствам та містам на дорожну повинність.
 Губернська земська управа висловилась проти асігновки на ц.-парафіяльні школи. Фінансова-ж комісія висловилась за цю асігновку. 
 Де-кілька промовців підтримують постанову губернської управи, вказуючи, що такої асігновки більш заслуговують міністерські школи, що майже нічим не відріжняються од земських. Гл. Рева в довгій промові вказує на ненормальність взаємовідносин в просвітній справі між земством і міністерством народньої освіти. Він висловлюється за постанову финансової комісії і просить тільки, щоб ці гроші було поділено між повітами і щоб ними й распоряжались повіти.          П. Реву підтримують багато инших гласних і приймається порада финансової комісії. 
 Друге питання, яке викликало гострі балачки, було питання про асигнування 318.321 карб, повітовим земствам та містам на проведення нових доріг. 
 Палкий обмін думок стався між представниками київської городської думи й представниками од земств з такого приводу: 
 Губернська управа просила зібрання: 
1) Затвердить проект обрахунку видатків, на проведення нових доріг і внести в обрахунок 1913 р, 318.321 карб. 
2) Затвердить список нескінчених робот, які треба зробити на рахунок невикористаних кредитів по обрахунках видатків з дорожнього капиталу на 1910 та 1911 р.р. і внести на рахунок обрахунку видатків на 1913 р. 68.218 карб. 49 коп. 
3) Видать допомогу городу Київу з лишків невикористаних кредитів дорожнього капиталу, призначених на дорожні роботи по обрахунках 1910 та 1911 р.р. в розмірі 20.000 карб, і внести в обрахунок видатків на 1913 р.
 З цих грошей 318.311 карб, мали бути поділені між дванаацатью повітами і тринадцятим Київом, а 20.000 карб, мали бути видані Київу за те, що торік по чисто формальним причинам одмовлено було Київу в асігновці на проведення доріг. 
 В цій сесії, як і в торішній, питання про асігнування Київу грошей на проведення доріг здебільшого крутилося коло того, що у Київі немає доріг, а є вулиці, яких земство не повинно замощувати. 
- Ви вказуєте на те — звертається один з гласних повітового земства до представників од Київа, що у вас на окраїнах мостові з вибоїнами і що ці вибоїни не дають вам можливосте їздить на легких візниках, а ми вам скажемо, що ми в повітах тонемо у багні; ви хочете забуркувати город кубиками, а ми б були раді, якби у нас були хоч таки бурковки з вибоїнами, як у вас на окраїнах.
 Инші гласні з повітів пробують стати на економичний грунт і доводять, що поліпшення дорожної справи у повітах в інтересах самого-ж Київа, який живе з провінцій і підвищення цін на всякі продукти через бездоріжжя в повітах відбивається на Київі. 
 Представники Київа вказували, що Київ, який платить більше 80,000 р. земських податків, має право на асігнування земством грошей на поліпшення своїх доріг, які у нього є. Після довгих дебатів зібрання постановляє 20,000 р. з лишків не використаних кредитів дорожного капиталу не видавать Київу, а повернуть їх на поліпшення та проведення доріг у повітах; зібрання також постановляє не видавати г. Київу асігновки з тих 318,321 р., які асігнує губернське земство повітовим земствам на проведення нових доріг. 
 Всього на дорожну повінність губернським земським зібранням агітовано 640,939 руб. на 137,858 рублів більше проти асігновки минулого року. На зібранні 16 января було розглянуто обрахунок видатків по народній освіті, „Общественому призрѣнію“ і медичній частині. Найбільше дебатів при розгляді них обрахунків викликало питання про скасування у губернській лікарні сіфілітичного та інфекційного одділу і про зменшення в домі божевільних числа л---жок з 400 до 250, а також про децентралізацію в справі догляду і виховання підкинутих дітей.

