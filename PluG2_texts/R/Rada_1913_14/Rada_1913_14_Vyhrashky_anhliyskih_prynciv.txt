Виграшки англійських принців.
Коло місяця тому, вранці, в прийомному залі Вінзорського палацу, де живе англійський король з семьєю, придворні знайшли червоного прапора, привязаного до одної з мармурових колон На цьому революційному прапорі написано було заклик англійських суфражисток; „Уotes foг women!” (право голоса—женщині!). 
Комендант палацу і всі придворні дуже сполошились. Яуим чином могли буйні дами, відомі своїми ексцесами, увійти в палац короля Георга? Комендант пережив скілька неприємних хвилин і наказав збільшити охорону палацу.
 Минув тиждень, і всі забули про дивну пригоду. 
Але в палац приїхав якось в гості до коменданта його брат морський міністр Черчіль. 
Він лишився ночувати в палаці. 
На ранок весь палац знов сполошився. На дверях спальні, де ночував Черчіль, крейдою було написано смертельну погрозу англійському урядові, коли він не згодиться дарувати виборчі права женщинам. Всі знов дивувались, як суфражистки могли увійти в палац. 
Через скілька днів в королеви на столі знайшли теж суворого листа за те, що вона не обстоює жіночого рівкоправія. 
Тоді комендант палацу наказав слідити за всіма, навіть за членами королевської семьї. І зразу виявилось, що всі погрози суфражисток—не що инше, як виграшки двох малолітніх синів короля, принців — Альберта і Генриха. 
