Хлібозаготовча кампанія.
Українська економічна нарада заслухала чергову інформаційну доповідь хлібного комітету, про те, як іде хлібозаготовча кампанія. 
Останніми днями ціни на хліб перестали зменшуватись, навіть трохи підвищились, в зв'язку з дощами й слабким довозом. 
В порівнанні з липнем, хлібозаготувачі значно розгорнули роботу. Економічна нарада вважає за потрібне зусилити заготовчі операції, щоб забезпечити своєчасне вантаження закордонних пароплавів. 
Економічна нарада зобов'язала всі основні хлібозаготовчі організації, що вивозять хліб за кордон, у термін приставити до портів потрібну кількість зерна, згідно з накресленим планом.
