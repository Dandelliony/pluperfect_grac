Село Берездов.
Потяг із Коростеня на Шепетівку відійшов і летить на південь. Ліси чим-далі рідішають, а копи по полях збільшуються. Біля станції Звягель, Майдан-Вила, навколо Орепи, Колодянки стоїть по 15—18 кіп на десятині.
Лунають пісні обжинок.
Ст. Майдан-Вили.
Дорога зі станції до с. Сенигова—дуже кепська. Таких, навіть, не буває на Поліссі. Віз стрибає з ями в яму, б'ючи дишлем то одного, то другого коня. Коні мало не , пристали, як приїхали, нарешті, до с. Городнявки (Судилківського району).
По середині села на двох жердинах дошка. Написано на ній:
„Правление Городнявской сильрада“.
Трохи далі в паганенькій, обдертій хатинці, без шибок у вікнах—школа. Ще далі — гарне, оградне помешкання,що належить косцьолу.
Візник показує на косцьол батогом і кидає:
„Торік збудували його". Віз скрипить далі.
Ввечорі доїжаємо до с. Берездова.
Колишній районний центр—Берездов зараз приєднаний до Ганнопільського району.
До Берездовської сільради входять іще села Сенигів та ферма Модестівська.
Всього сільрада охоплює 600 дворів із 3.000 населення. Населення переважно — середняцьке. Зараз проходить землеустрій. Біднота зорганізована в КНС. Торік населення відчувало голод, різні позбавлення й залізло в борги. Багато селян позакладало спекулянтам свій одяг, реманент. Зараз дають спекулянтові по 8—10 пудів за речі, що за них колись одержали не більш одного пуда. Є випадок, коли за одержаних 10 пудів жита селянин має віддати спекулянтові... 100.
„Так ніколи не вийдеш із злиднів“,— скаржаться селяни.
КВД працює кепсько: фонду немає.
Школа —сьомирічна. Через неї пройшла вже не одна сотня дітей.
Хата-читальня має три секції (відділи): українська, польська й єврейська. Хата працює гарно. Відчуває великий брак літератури та газет. Осередки КП(б)У й ЛКСМ провадять свою роботу досить жваво. Багато молоди прагне до лав комсомолу.
Лікарська допомога поставлена гарно. Що-дня через амбулаторію проходить 80—100 хорих.
Селяни скаржаться, що далеко до району. Краще було б районний центр перенести до Берездова, бо він стоїть як раз посередині району. Замісць 30—35 верстів з багатьох сел довелося б до району їхати тільки 12—15.
С. Зубовщина —в кількох саженях од Берездова, а належить до Миропільеької сільради, що віддалена на 6 верет.
Центру треба було б поліпшити територіяльний розподіл як не всієї Шепетівщини, то Ганнопільського району з'окрема. X. Погоненко.
