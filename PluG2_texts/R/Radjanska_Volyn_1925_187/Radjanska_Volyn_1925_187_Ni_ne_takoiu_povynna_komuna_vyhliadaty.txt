Ні, не такою повинна комуна виглядати.
Коли читаєш газету, знайдеш статтю про життя инших комун, то здається, що зовсім все переродилось на новий лад. Але гляну вже на Млинищанську комуну, на ії господарчий і культурний рівень, то згадаєш часи розрухи.
В комуні—понад 40 з лишнім членів. Всі вони або мало письменні, або зовсім ні. Ніякої освітньої праці в комуні немає. Ні тобі газети, а-ні книжечки не знайдеш. А коли, часом, і попадеться, то піде на... цигарки.
Комуна має 80 дес. землі, з якої 1—саду й парку, 4 житлових і 7 холодних будинків. Один житловий будинок на 3 поверхи, на сорок з лишком кімнат чомусь комуні не подобався. Почали його перебудовувати на менший, але з меншого вийшло рішето. А матеріял пішов по руках; бляха, якою був критий будинок, комуна продала та купила сосен. Почали робити гонту; це, мовляв, за бляху, але скоро кинули. Почали розбірати стайню, бляхою з якої крити хату. Гонта ж пішла на паливо.
На землі комуни врожай кепський, ніякої культурної обробки землі не провадять, корисних плодозмін немає, а лише існує старий 3-х пільннй плодозмін.
Парк, в якому були гарні дерева, комуна вирубала зімою на паливо, весною посаджено хміль, але він уявляв собою якийсь бур'яновий ліс, де-не-де побачиш тоненьку, як ниточка, билинку. Це—хміль.
Були в комуни гарного заводу жеребець і бугай, куди селяни водили свою худобу за платню, але комуна їх навіщось продала.
В самійс ем'ї комуни почуєш щодня сварки, бійки. З селянством комуна поводиться дуже кепсько.
Час Млинищанській комуні за кращу працю взятись. Н.
