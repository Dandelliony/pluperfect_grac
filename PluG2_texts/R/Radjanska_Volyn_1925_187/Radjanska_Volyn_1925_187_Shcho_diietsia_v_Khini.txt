Що діється в Хіні.
Трудяще населення Хіни обурено проти зрадників генералів.— Генерали лютують далі.—Нові арешти в Тян-Цзині.
Як ми вже писали,— останніми днями в Хіні знов було кілька випадків масових розстрілів хінських (китайських) робітників. Так, військо стріляло на робітників у містах Тян-Цзині, Нанкині та инших. Це так чужоземна буржуазія—власники фабрик у Хіні відповідали робітникам на їхні справедливі вимоги збільшити заробітню платню.
Розстрілами керували, де англійці, а де й свої хінські генерали, що запродались чужоземцям.
Ці нові криваві розправи з робітниками викликали надзвичайне обурення хінського трудящого населення.
Коли звістка про розстріл робітників у Тян Цзині дійшла до Пекину-столиці Хіни, там зараз скликали величезний мітинг протесту. 
Представники різних громадських організацій відвідали також голову уряду Дуан-Ци-Чжуя й вимагали негайно покарати генералів винних у цьому кровопролитті.
Запроданці зраджують свій нарід.
Хінська газета „Минбаю“ з приводу останніх кривавих подій, так пише про ганебну ролю хінських контр-революційних генералів:
—„Тепер уже цілком ясно, що хінські реакційні генерали, наймити англійсько-японського капіталу, ставлять опір хінському визвольному рухові. Ці наймані вбивці одверто заважають хінському народові боротись проти чужоземного імперіялізму“.
Після розстрілу у Тян- Цзині.
Розправившись з робітниками в Тян-Цзині, генерали на цьому не заспокоїлись. Заборонено всякі збори, розігнано всі спілки та громадські організації. Вже заарештували 440 чоловіка.
Новий страйк у Шанхаї.
В Шанхаї страйкує зараз понад 2.000 поштовиків. Будинок пошти охороняють англійські моряки. Страйкарі мали кілька сутичок з поліцією.
Наша делегація в Хіні.
Делегація Всесоюзної ради профспілок, що перебувала де-який час у Шанхаї, зараз виїхала до Кантону. Як відомо, Кантон—це найбільш революційне місто в цілій Хіні, осередок діяльности хінської народньо-революційної партії Гоміндан.
Очікують наших літунів.
Громадські організації й населення міста Шанхаю (Хіна) готуються до врочистої зустрічі наших літунів, що вилетіли вже з Північної Хіни.
