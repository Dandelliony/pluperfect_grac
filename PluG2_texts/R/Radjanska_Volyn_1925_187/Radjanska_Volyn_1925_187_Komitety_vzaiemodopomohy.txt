Комітети взаємодопомоги.
КВД у теперішній нас повинні стати важливими органами на селі. Реорганізація КНС, що про неї ми писали (див. перед, від 8 серпня), настирливо вимагає, щоб КВД також змінили свої методи (способи) праці.
Ми мусимо по-щирості сказати, що до останніх перевиборів лише випадково можна було в нас на Волині натрапити на працездатні КВД.
Здебільшого комітети працювали дуже кволо. Як-що вони минулого року й засіяли свій земельний фонд, то зробили це дуже недбайливо. Всенький знятий урожай тут же був розібраний і в головній своїй частині пішов на утримання голови та секретаря комітету.
В найскрутніші часи, коли селянство посідали найбільші злидні,—й коли в діяльності комітетів повинно було помічатись найбільш оживлення,—в комітети спали. 
Нам відомі випадки, коли комітети за цілий рік видали позики—15 пудів хліба, а на своє утримання витратили 250 пудів. Мало того, по багатьох місцях фонди КВД просто розкрадались. Це все спричинилось до того, що авторитет КВД на селі значно підупав.
Через те–зараз КВД, в новому свому складі, повинні розпочати справжню боротьбу за те, щоб стати корисними й потрібними на селі громадськими організаціями. 
Завдання їхні надто важливі, тому що вони повинні об'єднувати середняцькі й бідняцькі шари села, сприяти їхньому спілкуванню.
В який спосіб КВД зможуть відновити й досягти свого належного значіння й ваги?
Найголовнішим в їхні й праці мусить бути: 1) притягнення до кооперації всього бідняцького та середняцького селянства; 2) розвинення господарче-виробничої діяльности в царині поширення й гарного обробітку земельного фонду КВД та експлоатування виробничих підприємств (млинів, маслобоєнь, то-що); 3) організація постійних насінньових фондів; 4) розвиток правильної та справедливої трудової допомоги злиденним селянам-біднякам і середнякам, особливо для того, щоб допомогти зміцнитися господарству.
Найбільшу діяльність КВД повинні виявити в засівних кампаніях. Ця діяльність повинна полягати не тільки в тім, аби засіяти засівну площу, але й збільшити та поліпшити врожайність. 
Все це легко здійснити, але для того, щоб досягти гарних наслідків, треба енергійно й чесно провадити працю. 
За допомогою партійних і радянських організацій та при умові, як-що працю КВД провадитимуть найбільш діяльні й хазяйновиті селяни—КВД спроможуться піднестися на належну височінь.
