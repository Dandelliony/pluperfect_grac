Економичне життя України. Поступ у селянськім господарстві.
Не зважаючи на дуже тяжкі обставини селянського господарювання, а все ж наші хлібороби потроху розвивають і поліпшують своє господарство. Одним із найяскравіших показчиків цього нового з'явища може послужити розвиток травосіяння серед селян. Так, на Харьківщині в 1901 р. під травами у селян було всього 36 десят. землі, а в 1906 р. під цими рослинами у селян уже було занято 1.280 десятин. Попит на насіння кормових рослин у 1906 р. був такий великий, шо в де-яких земських складах не вистачило насіння. Того ж року, в селі Варварівці, волчанського повіту, селянська громада засіяла великий клин поля в 197 дес. сумішкою люцерни з костром, а в зміївськім повіті до засіву трави стали вже переходити цілими громадами. Один із місцевих господарів повідомляє, що недавно ще трава сіялась тільки на поміщицьких землях, а тепер користь цієї новини зрозуміли й селяне. На Чернігівщині в 1908 р. під селянським травосіянням числилось 670 дес. Але земство давно вже видає безплатно насіння кормових трав по 5 хунтів на кожне село в тих місцевостях, де ще ніколи не сіяли трави. Новгород Сіверське повітове земство продало селянам насіння клєверу всього на суму 606 карб. У 1909 р. спроби гуртового травосіяння провадились у чернігівськім, остерськім, глухівськім, мглинськім та инш. повітах. На Полтавщині, в зіньківськім повіті, під впливом сельсько-господарських лекцій селяне зробили першу спробу травосіяння на всім просторі повіту, закупивши на льготних умовах насіння з земського складу. 
Опріч того, серед селян де-яких місцевостей України останніми часами помічається великий попит на добірне насіння хлібних рослин. Це видно хоча б із замовлень, що надсилаються в херсонське земство. Цікавляться також селяне сортуванням і очисткою свого зерна. Так, напр., на прокатній станції в Новім Бузі, ца Херсонщині, є поставлена від земства зерночистна машина, яку селяне беруть дуже охоче. За один місяць февраль 1910 р. селяне очистили на цій машині більше 2.400 пудів зерна. У новомосковському повіті, на Катеринославщині, в 1903—4 р. було очищено всього 25.600 пуд. усякого зерна, а в 1904—5 р, уже очищено 114.800 пуд. і в 1905—6 р.—166.000 пуд, з останнього числа 104.700 пуд. належало селянам. Вплив очистки насіння трієрами й її економична вигідність були одностайно потвержені всіма членами сельсько-господарської наради з селян в августівськім зібранні 1905 року.
 
 
 



