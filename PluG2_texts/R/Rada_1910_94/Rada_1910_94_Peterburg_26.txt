
ПЕТЕРБУРГ, 26. Головою Гучков. Одкриваючи засідання Гучков пропонує вшанувати пам'ять помершого англійського короля Єдуарда (всі члени Думи встають, соц.-демократів не було), уповноважити його, себ-то Гучкова, висловити через англійського посла співчуття англійському королеві (голоси на всіх лавах; «просимо, просимо»), та послати від імени Думи телеграму до нижньої палати з висловом співчуття з приводу великої втрати понесеної англійським народом (голоси на всіх лавах: «просимо, просимо». Пурішкевич з місця: «Я проти телеграми до нижньої палати»). Далі бере слово міністр чужоземних справ. 