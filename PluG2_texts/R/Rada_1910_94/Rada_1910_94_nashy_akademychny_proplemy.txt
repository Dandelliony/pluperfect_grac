Наші академичні потреби.
На великій російській Україні не ма для нас свого, українського університету та й не знати, коли то ще він буде. Нема його в Галичині і Буковині, хоча там зроблено уже перші кроки по стежці українізації між иншим і вищої науки (в формі так званого утраквізму). Нам же це й не сниться поки; а ті кроки, що в цьому напрямі були зробили де-котрі українські учені, одійшли „въ область проданій", померли наглою смертію; ми їх пережили, як пережили багато кращих своїх надій... Але жива думка, жива потреба служби живому народові не вгасає, а росходиться ширшими кругами, обхоплює більше й більше людей, протоптує стежку туди, де сяє взірець своєї власної культури — мета, до якої простують всі «язики» — культурні й варвари. 
    Йдемо туди і ми. 
    Але першою умовою всякого культурного історичного походу є той міцний ґрунт, який виробляється шляхом наукового вивчення свого рідного минулого і сучасного. Тільки після того народ досягає своєї національної свідомости, тільки після того не навмання, а вже свідомо будує він далі свою національну культуру. Коли він обміркує себе, свою історію, опреділить своє місце серед инших народів, твердо установить рямці і точки опертя для розмаху своєї національної творчости, одгородить себе від инших, прикриє ті прогалини, виломи, що зробила в ньому його історія, і серед себе заведе порядок та лад, тоді він може щасливо розвиватися далі, підноситись на вищий ступінь культури і культурности. Само собою зрозуміло, що для цього йому потрібен великий і сильний штат робітників у всіх галузях його життя. Без установи ж основних підвалин діяльности і точок опертя, без культурних робітників йому не піднятися з тої ями, в яку зіпхнула його мачуха-історія. 
     Велику службу в подвигненні всякого народа вперед завжде служила наука і просвіта. Це єдина ота сила, що виручала з біди всі історичні народи, виводила їх з упадка і ставила знов на культурну височінь. Сили цеї не замінить ніяка инша, і тільки тим шляхом, який показує наука і просвіта, можна йти далі і розвиватися. 
     От через що в усякій «отечественній» історії таку велику роль грали, грають і будуть грать національні університети, бо університет, як каже проф. Петражіцький, це є вища наукова інстітуція, в якій вироблюється духовне світло на всю країну.
     Як же стоїть з університетами діло у нас? Стара це і всім відома історія. Те світло, що блискає в українських (територіяльно) університетах, світить нам не так, як иншим. Немає на Україні такого університету, який ґрунтовно занімався б українознавством. В Росії навіть наука пантрує інтересів метрополії, колонії ж лишає занедбаними. Натурально, що при такій постановці діла занепадає і вся наука і зовсім не розвивається місцева, через що не підіймаються культурно і окраїни. 
    Можна було б здається, думати, що бодай хоч в їдному університеті, бодай в столичному, як самому найдужчому науковими силами, найдеться місце для українських дісціплін. Але в тому то й штука, що таких і тут нема. Погляньмож, що дає українознавству цей найдужчий університет. Візьмім, напр., філологичний факультет.
    Погляньмож, що дає українознавству цей найдужчий університет. 
    Візьмім, напр., філологичний факультет. Цей факультет дуже великий по числу навчителів, але серед цього великого числа професорів і приватдоцентів не знайшлось жадного, хтоб хоч раз об'явив напр. курс української історії. І на лекціях російської історії студент почує де які уривки тільки з української історіографії. 
    Те самісеньке треба сказати й про літературу. Тільки з мови де що дають тай то викладають її не як самостійний предмет, а як додаток до мови великоруської, як її діялект. 
    Про право нічого вже й казати. З українського права, чи правдивіще — з історії правового світогляду українського народу, студенти тільки те знають, що; «громада великий чоловік» (це на лекціях Петражіцького можна часом почути). Дальше цього ні професори ні студенти не йдуть. 
    Та й це було б ще нічого. Велика біда в тому, що й серед самих російських учених а разом з тим і серед тутешніх, петербурзьких, що до української науки панує страшенна плутанина, а то й просте незнання.
Взагалі ж про них, за малими винятками, треба сказати, що в голови їх ніяк не вкладається думка про самостійність українського національного типу, його культурних продуктів і т. и. Вони ще й досі не бачать, або не хотять признати того, які сильні виломи робить українська наука в їх заїзжених наукових шаблонах, —так вони звикли до їх. 
    Так, напр., проф. Шляпкин (література) з легким серцем касує старий період української літератури, заявляючи, що вона родилася тільки в XIX ст. (для історії мови він робить виняток). 
    Цікаво спитати в п. професора: коли ж родилася українська нація? Чи може також в XIX ст.?l 
    Проф. Платонов (історик) заявляє на своїх лекціях, що хоча «проф. Грушевський сильний, талановитий учений, але його праці написані «галицко-малорусскимъ жаргономъ». 
    Бувають ще гірші казуси, коли російські вчені показують просто незнання українських дісціплін, в яких беруться судити. Раз так було діло: один прив. доц., обороняючи свою магістерську дісертацію, покладається на авторітет ак. Соболевського (місце стосувалося щось до української мови). Опонент заявляє, що в Соболевського на той щот виложено не правильно. Прив. доц. звертається тоді до самого п. Соболевського, що тут же був на діспуті. Але той ховається за чиюсь спину...
    При цьому і для оборонця дісертаціі, і для п. Соболевського, і навіть для публіки виходить великий конфуз... 
    Ще один приклад: бестужевки захотіли слухати лекції по українській мові і запросили для цього одну пані, щоб та прочитала їм лекцію. Пані їм і одчитала, що це і «нарѣчіе», і сяке, і таке, і он яке, так що зовсім одбила в їх охоту студіювати якесь «нарѣчіе». 
    Так стоїть діло з українською наукою в найдужчому російському університеті і городі. Не краще мабуть і в инших. 
(Кінець буде). 
І. А—нко.
 


 

