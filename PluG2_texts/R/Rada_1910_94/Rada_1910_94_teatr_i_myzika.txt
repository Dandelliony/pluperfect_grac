Театр і музика.
Театр «Соловцовъ».«Шаншеклєр». Ростан хотів бути орігінальним і для цього мабуть тільки й написав свого «Шантеклєра», бо иншого вражіння ця феєрія не робить. Тільки феєрія, звичайна циркова, і ні краплі поезії в ній. Бігають по сцені кури, гуси, жаби, собаки, співають півні, соловейки, — а для чого?— ніяк не розбереш. Хіба то може «сімволізм», що півень думає, ніби своїм «кукуріку» він викликає сонце і ніяк не хоче зневіритися в цьому. Але це якось білими нитками пришито до курячої дії —і все таки зостається куряча, дитяча пьєса. Коли в «Синій Птиці» Метерлінка живуть на сцені душі тварин, то там видко, що це тільки сімвол, бо єсть поезія єсть краса форми і краса змісту, сполучені в одну гармонію; тут же тільки дзвінкий, легкий вірш, тільки форма —а душі немає.
«Синю Птицю» рятує на сцені гарна декорація, а «Шант.» й це не пособляє. Сила бутафорського натуралізму —і тільки. Отаке вражіння робить «Шантеклєр» —і досадно дивитися на актьорів, які плигають по сцені з пташиними хвостами, смішно і тільки. Болячка театру, привереда моди, яку знесе здорова творчість актьора. 
Грають у цьому калейдоскопі добре тільки артисти: С. Кузнецов та В. Максімов. Перший гарно вдає хитрого «Дрозда», а другий чудесно ідеалізує півня — «Шантеклєра».
 Дуже погано читає арт. Балакірев «Пролог» до пьєси, а це шкода, бо пролог — найкраще місце в «Шантеклєрі»: він поетичний. Litera.

— Городський театр. Сьогодня, 27 апріля, остання гастроль артистки Нежданової. Йде в другій і останній раз «Лакме» з д-кою Неждановою в головній партії. Завтра, 28 апріля, в городськім театрі відбудеться останній спектакль, після чого сьогорішній оперний сезон закінчиться. 

— Українські оперети між російськими. Опереточна російська труппа, що грає в Москві, з театрі «Эрмитажъ», має виставляти влітку і українські оперети: «Наталку Полтавку» та «Запорожця за Дунаєм».


