— Пригода з депутатом. Депутата Державної Думи соц.-дем. Кузнецова бюро з'їзду боротьби з простітуцією не допустило на з'їзд. Ще до відкриття з'їзду, 21-го апріля, Кузнецов вдався до бюро з заявою, що він хоче записатися в число членів з'їзду. В бюро з'їзду Кузнецову заявили, що для цього треба мати рекомендацію кого небудь з членів з'їзду. Те, що Кузнецов депутат, не мало ніякого значіння. Тоді депутат Кузнецов звернувся до голови з'їзду фон-Анрепа з проханням рекомендувати його. Фон-Анреп довго міркував, поки дав згоду. Але коли Кузнецов прийшов 22 апріля, то йому заявили, що запись вже припинено і що бюро не може його допустити на з'їзд. Вказівки Кузнецова, що він зробив все, що требувалося, не помогли. Тоді Кузнецов звернувся до фон-Анрепа з заявою, в якій прохав довести до відомости загальних зборів з'їзду про факт недопущення його на з'їзд, хоч він по званію депутата, та через те, що в Думі виступав кілька раз в справі боротьби з торгом жінками, мав право надіятися, що його допустять. (Рѣчъ). 
