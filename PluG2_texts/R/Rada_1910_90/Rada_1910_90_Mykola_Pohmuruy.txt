„Великодня ніч".
Звечоріло. Я кинув книжку на стіл і ліг на ліжко. Читати не міг більше: —не було сили стежити за думками автора. Очі пробігали сторінку за сторінкою, думки ж були десь далеко... Я не знаю, де вони були, але я й не намагався думати про щось одне: я дав волю своїм думкам, дав волю їм залітати усюди: і в невідоме, таємне майбутнє, і в далеке минуле. Одна лиш думка не виходила з голови, думка про те, що настає Великодня ніч. „Завтра Великдень “ — думалось мені. —„Великий день!“... Як гарно колись я почував себе на передодні цього дня, колись для мене справді великого й святого. Яким без міри великим, дивним і навіть святим почуттям сповнялося моє дитяче серце, коли я йшов вкупі з матірью до церкви зустрічати цей день! Де ділися золоті дитячі роки? де ділося щастя, що приносили вони? Чому почуваю я зараз тільки втому й незадоволення? чому сумно мені, а не радісно?

Думки занесли мене в минуле, в рідну оселю, в рідну, знайому обстанову, до близьких, до рідних людей. Як далеко зараз ці люде від мене. „Чому не з ними я, чому я сам?“. Пригадується мені одна розмова з матірью під Великдень: Мамо, чи скоро задзвонять до церкви? нетерпляче питаюсь у неї.
Ось скоро, скоро вже, пожди трох — відповідає вона. Ой, хоч би ж швидче! Та ти слухай, а то продзвонять, а ми й не почуємо, — каже мати. Я принишкну й слухаю, бо страшенно боюся, що недочую. Вчувається, що дзвонять. Мамо, кричу я, наче дзвонять! Ні, то тобі, вчулосяі Та чи скоро ж? Ти б заснув, сину, — каже мати у відповідь, ляж, а я збужу тебе. Ні, ні, я не хочу спати! Мені, мамо, зовсім не хочеться спати —ка- я хутко, а сам боюсь, щоб не примусила лягти, бо добре знаю, що не збудить, аби я виспався й не томив себе довгим стоянням у церкві. Нарешті дзвонять. Мамо, дзвонять! А вже ж дзвонять. Ходім бо швидче! А може дома лишишся?— жартує мати. Ні, мамо, піду! А в самого сльози на очах.
Виходимо з хати. На дворі тихо надзвичайно. Я прислухаюся до планомірного дзвону, до дужих, чистих й ласкавих згуків, що так і л'ються в свіже весняне повітря, що тремтять і переливаються в далечині. Мамо, — питаюсь я, —на небі чують, як у нас дзвонять? Звичайно, чують, відповідає мати. А хто то дзвоне, паламарь чи дід Юхим? Мати мовчить.
Мабуть Юхим дзвоне у той дзвін, що од нього верьовка до землі протягнута.. — рішаю я.
Увіходимо в церкву. Довгий час, що стоїмо в церкві, здається мені одною хвилинкою. Я напружено чекаю, коли заспівають „Христос Воскрес“. Нарешті слова ці вимовляє о. Іван своїм старечим голосом. Хор підхоплює. По церкві розносяться приємні згуки, чарівне—„Христос Воскрес“. Мені здається, що ці згуки летять високо, високо під саму баню, а там вони зливаються з співами ангелів в один величезний акорд. На душі радісно, аж наче моторошно. Мамо, оце вже й христосуватись можна?— сіпаю я матір за рукав. Вона нахиляється й цілує мене.
З церкви йду я щасливий без міри. Народ, що вийшов з церкви, розсипався скрізь геть. Ріжнобарвні лихтарики, в котрі заправляли свічки, їцоб не погасли, видніються, куди не кинь оком. їх так рясно, що зони здаються мені зірками, котрі попадали до-долу. Мимоволі дивлюсь на небо. Ні, зірки не попадали. Як гарної Мамо! Чого, сину? Чому воно так гарно, це все Бог так зробив? Мати не відповідав. Трезвонять. Я прислухаюсь до мелодійних згуків і дивуюся, що дід Юхим так доладу дзвоне. Це мабуть вони вдвох в паламарем... Мамо! — знову звертаюсь я до матері після недовгого мовчання —ти
казала мені колись, що у той час, коли Христос воскресне, на землі скрізь згода, не лається ніхто, не 6‘еться? Правда, у цей великий день, сину, скрізь панує згода. Я згадав, що недавно я посварився з приятелем своїм Ільком і не погодився з ним. | а того Бог покарає, хто свариться у цей день? Тяжко карає! Мене охоплює жах. Виходить... що й мене Бог покарає — несміливо питаюсь у матері. А тебе за що? А що з Ільком посварився. Аот підеш помиришся з ним, то й не покарає! — усміхаючись заспокоює мене мати. У мене одлягло од серця.
Гарно так, приємно зробилось мені од цих спогадів... Як ясний промінь сонця розтоплює сніг, нищить його, оживляє й доновляе землю, так спогади ці обхопили мене, поновили мою душу. Я почував, як сум і незадоволення по волі залишали мене, як лехко робилось мені... Поновлялось і оживало серце. Я відчинив вікно... Раптом на мене дмухнуло свіжим весняним повітрям, цілющим і свіжим. Тиша була неймовірна. Аж ось... почувся дзвін. Гармонійні, привабливі згуки долітали до мене й будили в моїй душі безліч надій, спогадів і думок... На душі так радісно, так тихо, так приємно... Великодня ніч!.. 