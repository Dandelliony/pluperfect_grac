„Внутрішній ворог.“
Бідолашне „алкогольне питання" знов стало на порядок денний. Вже третій чи четвертий раз стає воно перед Думою, й ніяк вона не може його розв'язати.
Раз-у-раз виголошується „великих слів велика сила", а питання все ні з місця.
Наче воно якесь зачароване. Тепер знов барон Меєндорф промовляв дві з чвертю години, Челишов промовляв не менше, а кінця справі ще й не видко.
Ніхто не відмовляє того, що піяцтво—велике лихо нашого народу. Навіть міністерство фінансів, при всякій зручній нагоді, признав, що піяцтво приносить багато шкоди.
Одначе, як тільки починається розмова про засоби боротьби з піяцтвом тут настає така ріжноголосиця, що трудно в ній розглянутись.
Одні радять писати на пляшках з горілкою проповіді про лихо від піяцтва, другі радять збільшити кари за потайне шинкарство, инші знов радять продавати горілку тільки великими пляшками.
Усі оці порадники прекрасно розуміють, що їх поради не мають ніякого практичного значіння, що то все мізерні паліативи, але ніхто в тім не признається.
І млин меле далі. Помилка всіх оцих порадників полягає в тім, що вони розглядають алкогольне питання без зв'язку з де* 1 якими иишими питаннями сучасного життя.
А при такім способі питання ніколи розв'язане не буде. Уявім собі, що одного дня в Росії вступає в силу закон, який дозволяє продавати горілку тільки в аптеках і по рецепту лікаря.
Що тоді буде? Будуть „горільняні бунти", як бували колись бунти хлібні, соляні, картопляні.
Темнота духовна й злидні господарські—ось два стовпи, на яких так міцно стоїть наше народне піяцтво.
Досить навести перші ліпші цифри з поля міжнародньої статистики, щоб пересвідчитись у цьому.
Ось для прикладу відомости з праці відомого | статистика М. Г. Мюльгаль „In dustries and Wealt of Nati ns 1906 “ про пересічний заробіток на одну душу людности в ріжних країнах.
Виявляється, що в Австралії на одну душу припадає 374 карб,, в Америці — 374 карб., в Англії —273 карб, у Франці —233 карб,, в Германії —184 карб., в Австрії —127 карб , в Італії —104 карб., у Балканських державах —101 карб, і в Росії—63 карб.
Останніми ж часами пересічний заробіток понизився в Росії до 60 карб.
Урожайність землі в ріжних країнах і в Росії ще яскравіше підкреслює наше страшенне убозтво.
У Бельгії десятина дає 119 пуд. хліба, у Норвегі—110 пуд., у Данії —100 пуд., у Швеції—85 пуд., у Америці—79 пуд., у Германії—67 пуд., в Італії—52 пуд., а в Росії—40 пудів.
Ось результати нашого господарства. Зате на народню освіту в Америці витрачається на кожну душу людности 4 р. 65 к., в Англії—коло В р., у Франції — коло 2 р. і, нарешті, в Росії — коло 17 коп.
Так саме, на заходи для поліпшення господарства в Америці по бюджету витрачається 11 мил. карб., в Германії — також 11 м. к., у Франції— 8 м. к. і в Австрії —6 м. к., тоді як у Росії на це витрачається всього коло 5 м. к. На кожну десяти ну культурної площі це дає в Бельгі —36 коп., у Швеції—3l коп., в Германі —29 коп., у Франції—l6 коп., в Англії—15 коп., в Америці —13 коп. і в Росії —3 коп.
Нарешті, на сельськогосподарську освіту кожних 100 душ людности в Америці витрачається 4 карб., у Германії —2 карб, а в Росії — всього коло 1 карб.
Инакше кажучи, в цілком хліборобській Росії на господарську освіту витрачається по 1 коп. на душу.
Наведених чисел більше ніж досить для змалювання того просвітного й господарського становища, в якому перебуває Росія.
Смішно отже серйозно говорити про які-небудь заходи для зменшення піяцтва, поки не буде вжито заходів для поліпшення просвітного й господарського становища людности.
Смішно бо повставати проти наслідків, коли основна причина, корінь лиха лишається в повній силі.
Дума, розуміється, не спроможеться так широко поглянути на справу. Що ж, тим гірше буде для неї самої, бо своїм власним способом вона алкогольного питання ніколи не розвяже.
