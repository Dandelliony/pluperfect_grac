Театр і музика.
— Надія. Багато сил, багато нервів вимагає від актьорів-виконавців ця пьеса Гаєрманса і, головне, певного, майже музикального темпу і разом з цим, звичайно, міцного ансамблю. Тому багато залежить в ній від того, яв почнуть артисти першу дію. Маленька хиба з початку одного з виконавців може викликати катастрофу для цілої пьєси і, навпаки, рятує її і навіть складає художній успіх гармонія виконання, виконання навіть середнього, але дружнього, щирого, підкупаючого. Тоді вона буде слухатись, як музикальний твір. Чи була ж ця щирість, ця гармонія на останній виставі „Надії"? Ні. Пьєсу було важко слухать і дивитись. І важко не через те, що вона написана в дуже драматичних рисах, а через те, що артисти виконували її негармонійно, твердо, підкреслюючи ті місця зовнішніми драматичними ефектами, що варто було б зовсім згладити драмою душі, драмою внутрішнього переживання. Надуживаючи блискучими ефектами драми, артисти загубили художню міру, впали в важкий тон і розбили гармонію цілого Це в рівній мірі стосується до д-ки Борисоглібської (вдови Княтре), д-ки Лініцької (Іо), д. Мар'яненка (Геерта). Наче б всі троє змовились на одно, бити по нервах слухача і всіма способами намагались на це. І виходить різко, жорстоко. Там, де вони не старались грати (краще—перегравати) виходило чудово, гармонійно і захоплювало мистецьким виконанням. Зазначених гріхів не було в другому акті, тому й він найкраще пройшов в цілому. Окремі сцени чудові були в Іо—Лініцької в 3-ій дії, у д-ки Борисоглібської в другій і четвертій, у д. Мар'яненка в другій, в сцені з Босом. Перша дія у д. Мар яненка—штучна, важка для нього і неприємна для слухача. Кле манс Бос, в виконанню д. Паньківського — постать широко задумана, добре одшліфована і, не зважаючи на сухий тон гри, робить цільне вражіння. Роль Баренда на цей раз ще менше вдалась д. Петляшенкові, як торік. Сцена прощання з матір'ю пропадає зовсім, не лишається від неї ніякі сінького вражіння. Крім того, дуже неясна дікція в нього. Артист важкий для таких ролів. Він може прекрасно грати роль полковника Кукубенка в „Тарасі Бульбі", але за роль Баренда в „Надії" краще артистові не братись. Взагалі в труппі д. Садовського давно вже бракує артиста на ролі ліричні і ролі неврастеників. Бо як д. Петляшенко, так і д. Захарчук, яким доручаються такі ролі, по свойому хистові дуже мало підхожі для них. Гарні була—Двант'є—д. Дяків і Кобус—д. Вільшанський. Д. Ковалевському пора вже, нарешті, залишати свій улюблений одноманітний тон того неприємного „екання", тоді й взагалі гра його буде далеко краща. В перекладі „Надії" д. Паньківського є багато де-чого, що просто вимагає поправок. Що до сценичної постановки, то вона — дуже гарна. Третій акт (буря) дуже ефектний, дає повну ілюзію, тільки на жаль гомін бурі заглушає голоси артистів і чути їх тільки в перших рядах. А. Вечерницький.
Театр „Соловцовъ.".
„Miserere “ С. Юшкевича. Чудна якась ця пьєса. Вона хоче в сімволах показати змучену душу єврейського народу але форма сімволу стоїть окремо од самої ідеї, заплуталась і реальних деталях і ідея зосталась неясною. Театр цього не любить. Для театра потрібна ясна форма. Коли С. Юшкевич хотів сказати, що душа його народу потухла, що борців нема, а єсть знесилені раби і єсть ситі, бездушні хазяї життя, і єсть всетаки краса (Тіна), до якої—недосяжної—поривається євр. молодь і гине в самогубстві, то зробити це було треба економніше з боку сценичного: не топтатись 7 картин на тому самому місці, лякаючи цілою серією самогубств. Треба було просто і ясно одкрити горізонт—хоч би так, як це зроблено в чудовій по експресії багатій рухом і рисунком картині в потрібку і фіналі картини на весіллі Льовки. Це найкращі місця пьєси і в автора і в артистів. Ці місця чудово передають: п. Кузнецоз, криком душі промовляючи проповідь божевільного Шльоми про те, що не повинна тухнути душа,—та п. Рудницький в одчаї Льовки раба краси, раба Тіни. Красиво веде артист свій трагичний вальс з Тіною на весіллі. Прекрасне в цю мить лице в Тіни-Юренєвої. З легіона инших ролів визначаються в грі тільки роль Зінки, в виконанні зовсім молодої арт-ки Федорової, і роль матері її—в п. Коврової. У Федорової-Зінки славний тон і щирість, яку ще не вспіла вбити театральність. Цим арт-ка дає багато, хоч ще й не володіє даром сценичної експресії. Можна цю роль відограти глибше, але щиріше не можна. Як контраст такій грі, була в спектаклі фальшива позіровка п. Клементьєвої (одна з євр.). Liteга.
— Перша вистава п'єси В. Винниченка „Брехня". Сьогодні в труппі М. К. С.- довського перша вистава нової п'єси В. Винниченка „Брехня“.

