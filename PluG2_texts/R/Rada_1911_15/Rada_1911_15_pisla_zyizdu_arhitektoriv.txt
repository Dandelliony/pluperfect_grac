Після з'їзду архитекторів.
На минулому тижні закінчився у Петербурзі з'їзд російських архитекnoрів, що засідав цілий тиждень. Особистий склад з’їзду і тон промов видатніщих діячів його надало йому почасти аристократично-націоналістичний відтінок. Люде з’їхалися з усих країв великої держави. Були архитекторі і з України, але ніхто з них і словом не згадав про архитектуру українську. На з’їзді виголошено силу всяких промов, привітань, багато читалося докладів, винесено чимало гарних постанов. Де-що з цих докладів і постанов має де-який інтерес прямий чи побічний і для нас українців і тому ми вважаємо потрібним їх зазначити. Дбаючи про те, щоб вивчити й закріпити великоруську церковну деревину архитектуру, академія художеств послала архитектора Д. В. Милєєва в північні великоруські губернії і той зібрав там цілу низку фотографій з старинних деревляних церков. В своєму докладі „Деревянное строительство Севера” д. Милєєв познайомив з'їзд з великоруською народньою архитектурою хатнього будування в Архангельській, Вологодській, Олонецьській та Костромській губ., зазначивши високу вартість їх як по пристосованности до цілів життя, так і з боку художнього. Цілий ряд знімків промайнув на екрані перед здивованими глядачами, віч-на-віч показавши участникам з'їзду, яка велика скарбниця народня національна творчість; з’їзд порішив конче вжити всіх заходів, щоб спасти цю творчість од антихудожніх впливів, бо инакше все це загине. Доклад і знімки д. Милєєва повинні вплинути і на наших українських архитекторів. Коли ми хочемо витворити рідний будівельний стиль, то мусимо добре приглядатися до будування нашого селянства, до народнього смаку, мусимо збірати й досліжувати не тільки зразки старовини українського церковного будівництва, а й будівництва світського, мусимо зайнятись, відповідно висловленому на з'їзді бажанню, „систематическимъ изученіемъ жилыхъ крестьянскихъ построекъ" і поширенням їх через опублікування в печаті.
Д й І. Вацлін читав цікавий доклад про кераміку російського виї робу. І тут не знайшлося ні однолюдини, ознайомленної з тими успіхами, яких досягло в цій справі напр. наше полтавське земство, і з'їзд нічого не довідався про те, що іменно керамичні вироби наших полтавських ганчарів не тілько не гірші од закордонних виробів, а навіть ліпші од них, бо значно міцніші, не так скоро псуються од морозу та всяких перемін. Цікавий був доклад д. Милєєва про його роскопки на Україні в Київі, де знайдено цінні останки великої церкви княжого періоду XI віку. Про це вже у нас в свій час писалося. Архитектор-художник Лукомський в докладі „Популяризація и финансовоє использованіе памятниковъ старины, какъ средства для ихъ охраненія" оповідав про становище подібних пам'ятників за кордоном, ілюструючи свій доклад масою видань, карток, плакатів, якими чужоземці викликають у мандрівників інтерес і допомагають самим жителям охороняти свої історичні скарби. При читанні цього докладу мимоволі вставали в нам'яти наші українські історичні пам'ятники і славетні історичні місця: насамперед Київ, Чернігів, Батурин, Глухів, Каменець, Умань, Никополь і т. и. Видавництво, що взялося б скласти добре ілюстрированого „путеводителя” по всіх цих місцях, у всякому разі не програло-б. Видавництв всяких у нас, хвала Богові, є чимало. Чому ж вони й досі не подбали про така потрібне видання, яке до того-ж себе скоро б окупило. Болюче питання зазначив д. А. П. Аплаксін в своєму докладі про „Русское церковное искусство и его современныя задачи". Як відомо, церковне будівництво у нас на Україні за останнє століття впало дуже низько. Винні в цім єпархіальні архитекторі, що майже всі церкви в єпархії будують по одному шаблону, міняючи хіба деталі. От на цей занепад церковного будівництва і вказує д. Аплаксін. Нові наші церкви quasi-візантійського, або quasi-русскаго стиля „представляють—каже він— созданія полной бездарной и рыночной дешовки и глубоко возмущаютъ эстетическое чувство” . Головна провина—в самих архитекторах. Проекти складаються по останній книжці, все зводиться до одного ярмаркового шаблону. Особливо занепало церковне будівництво після 1841 року, коли особливим циркуляром рекомендувалося при будуванні церков держатися візантійського стилю, „о неопределенности термина „византизмъ" свидетельствуютъ и иностраннне ученые вроде Віоле-де-Дюка". На Україні, як відомо, заборонено було будувати церква в старому українському стилі ще раніше—в першій чверті минулого століття. Реріх в своєму докладі яро „Поиски старой Руси" проводив між нашим ту думку, що архитектори повинні „особенно чутко прислушиваться къ мудрымъ советамъ древности". Доклад цей викликав велике спочуття й жвавий обмін думок на з'їзді. З заповітами нашої старовини конче треба рахуватися особливо тим архитекторам, що працюють на території У раїни. З'їзд по технично-будівельному одділу прийняв, між иншим, резолюцію про потребу конкурсів на проекти шкільних будинків. По художественному одділу висловлено бажання заснувати при академії художеств особливу комісію, спеціально для видання коштом казни сістематичних серій стінних таблиць насамперед по історії російської штуки, а потім і по історії инших країн. Будемо сподіватися, що в конкурсах візьмуть участь і наші архитектори; треба нашим архитекторам та художникам подбати також і про те, щоб в академичні таблиці заведено було під спеціальною рубрикою і останки типового старосвіцького будівництва на Україні.
