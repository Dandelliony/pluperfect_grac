Економичне життя Украіни. 
Діяльність споживчих товариств.
На Херсонщині в 1910 р. істнувало всього 25 споживчих товариств з 4 одділами в найблизчих селах, себ-то всього було 29 товариських крамниць у 29 пунктах. На запитання земства відповіли 19 товариств. Майже всі вони виникли в 1907—1909 роках, тільки Кронауське виникло в 1902 р., Ново-Архангельське —в 1905 і Блюменортське —в 1906 р. Членів у цих 19 товариствах було 2162, продано краму в 1909 р. на 500.890 карб., переважно членам і за готівку. На борг товариства давали дуже обережно: тільки членам, у розмірі не більш як на суму паїв і на короткий час. У Кронау на-борг дається до 7 карб, на десятину землі; тільки Ново-Архангельське т-во дає наборг і стороннім певним особам; місцевим інституціям дається на-борг на місяць по книжці. Ціна пая переважно 10 карб., у трьох товариствах—s карб, і тільки у однім (кисляківська волость) —3 карб. Закупка краму робилась у ріжних містах, названі 19 товариств мали зносини з 11 містами і містечками, причім де-котрі з них усе купували в однім пункті, а більшість купувала в кількох, часом 5 пунктах. Так, Каменське товариство, кисляківської волости, купувало крам у Ново-Воронцівці, Кривім Розі, Никополі, Москві й Одесі. Більше всього закупок робилось в Одесі (11 т. в,), Миколаїв! (9), Херсоні (6), Кривім- Розі (3), Никополі (3), виписується крам також із Харькова, Катеринославу, Лодзі й Варшави. Більшість товариств, не зважаючи на призначувані низькі продажні ціни, закінчили 1909 рік з більш або менш значними прибутками, які дозволили повидавати членам до 10 проц. на пай і до 7 коп. прибутку на кожен карбованець закупки. По инших губерніях справа споживчої кооперації також помалу починав ставати на більш твердий ґрунт. Так, Вахнівське товариство, на Київщині, не задовольняючись своєю звичайною діяльністю, прохав губернську земську управу відкрити при товаристві склад насіння й хліборобського знаряддя; це прохання підтримує й вахнівський волостний сход. На Поділлі Тарасівське товариство, ямпільського повіту, діставши дозвіл од губернатора на відкриття бібліотеки-читальні, постановило закрити ренсковий погріб при товариській крамниці й натемісць виписало книжок до читальні. На Харьківщині Дергачівське товариство, не зважаючи на свої невеликі кошти (число членів коло 100, пай коштує 3 карб.), усю зіму торгувало вугіллям, а літом—лісним будівельним матеріалом. У сентябрі місяці були загальні збори, на яких постановлено відкрити ще й бакалійну торгівлю.
На жаль, ще не всюди справа стоїть так добре. Недавно, напр., приїздили до Київа члени Вільнянського споживчого товариства, радомишльського повіту, щоб поскаржитись начальству на ге, що в їх товариській крамниці йдуть усякі шахрайства. Ще в марті минулого року селяне скаржились на це, але тоді з їх скарги нічого не вийшло. Що вийде з неї тепер — невідомо, але сумно, що такі явища ще можливі у нас.
