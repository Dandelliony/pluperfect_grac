Українська література і кріпацтво 
ІІІ
В порівнянню з тим, що висловив Котляревський в своїй „Енеїді" літературна продукція Артемовського-Гулака показується в далеко меншому маштабі. Але цей наслідувач форми твору Котляревського цікавий тим, що одважився виступити з великою байкою, цілком присвяченою кріпацьким відносинам. Коли в „Енеїді" поміж иншим розкидано напади автора на панство, то „Пан та Собака“ Гулака-Артемовського, не зважаючи навіть і на те, що про саме скасування кріпацтва у автора прямо нічого не сказано, —як самий факт, що окремий твір українською мовою присвячується кріпацьким відносинам, набуває більшої ваги і значіння. Зрештою, висловитись тоді за скасування кріпацтва значило викликати обвинувачення в „ниспроверженіи существующаго строя“ , й попасти під усякі бичи і екорпіони.
 Байку „Пан та Собака" надруковано було в „---" року 1817, і це був перший твір Артемовського-Гулака. Як відомо, „Пан та Собака" викликав, навіть, нагінку на „---" і ясно, через що: байка ця так влучно малює кріпацький побут, так яскраво розкриває неправду панщизняних відносин, що багато повинно було тоді знайтися панів, які почували себе до живих печінок ураженими тою байкою. Через 20 років після виходу „Енеїди“ кріпацька неволя встигла міцно увійти в життя; виростало нове покоління селянства, яке волі не зазнало, реально не почувало того, що почували вільні колись батьки їх —так мало здаватися панам. Але ми знаємо, що на цей час припадає велика сила втікачів з під панського ярма, і—хто його зна—чи Рябко з байки „Пан та Собака", зробивши свій песимістичний висновок що до панскої вдачі, не втік кудись на вільні широкі степи в Новоросію?... Яке становище Рябка-кріпака? Він з усієї сили намагається зарекомендувати себе справжнім служакою — 
 Всю ніч, як гав, так гав, поки свінуло на дворі.
 Тоді Рябко простягсь, захріп в своїй норі...
 Заснув він так, як сплять всі добрі люде,
 Що щиро стережуть добра своїх панів.
Але було його розбуджено для тяжкої кари, при чому бито і не сказано, навіть, за віщо. Аж Явтух веде Рябка в куточок (бо-ж про це не вільно розмовляти!) і- там викладає причини:
 Ти винен, бра, Рябко, що ніччю розбрехався.
 Ти-ж знав, що вчора наш у карти пан програвся,
 Ти ж знав, що хто програв,
 Той чорта (не тепер на споминки) здрімне,—
 Той батька рідного розсердившись програє... 
Очевидно, що Рябко цього ще не знав, або знав та не так добре, як вчений Явтух. Цікаво виходять у Явтуха й мотиви панові, через віщо треба було Рябка притьмом побить; пан ніби каже:
 Що грошей вчора він процвиндрив щось не трохи, 
 Що паню через те всю ніч кусали блохи,
 Що буцім вчора він грать в карти-б не сідав,
 Коли-б сьогоднішню був ніч хоч закуняв,
 Що буцім ти, Рябко, так гавкав, як собака ...
 І оця нісенітниця — провина Рябкова, що він, собакою бувши, смів по-собачому гавкати, —це мало показати тогочасним рабоволодільцям, як вони безоглядно поводяться з кріпаками, Це призирство автора до панства повинно було роздратувати панів. Як відомо, Рябко, як той лях по шкоді, заліг на другу ніч спати, щоб більш не полохати своїм собачим гавканням панського сна. Тим часом сталась нова халепа: москалі обікрали панський двір, і знов Рябка шмагають до нестями. 
 Не гавкав ти, Рябко,—за те ж ми бач в науку
 Із ласки, з милости панів
 Вліпили сотеньок із п'ять тобі київ...
 Цілком природно Рябко вигукує:
 Той дурень, хто дурним панам іде служити...
 З ледачим все біда... і т. д. 
Як видно, Артемовський-Гулак становить справу руба.
 Що байка Артемовського багатьох уразила в дошкульне місце й викликала роздратування, про це свідчить лист автора до редактора „---“—„ Писулька до того, котрий що божого місяця українського гінця по всіх усюдах розсилав". В цій писульці, досилаючи нову свою річ, „Солопій та Хівря", автор поясняє довгу свою мовчанку тим, що йому довелося слабому лежати. „Я ж кажу, воно лежачи, яка робота? Воно лежачи, добре тільки панам: їм скрізь спірно йде робота; бо хоч і лежні нападуть, то вони все таки дарма часу не згають; крикне: давай — дають, а коли: нема— то б'ють. А коли биття обридне? То що ж! То карти мнуть та всетаки мнуть, та всетаки не гуляють!"... „Іще раз тобі кажу, що лежачи, не яка робота. Ось Пана та собаку “ і сидячи написав та ще й то де котрим панам так догодив, як Рябкові своєму. Що ж чинить, Євграпе! Дурням, як то кажуть, сам Бог не згодить. Та вже то воно гріх казати, бо мого Рябка в Петербурзі, в Москві гладили не проти шерсти (це б то, поступова інтелігенція його байку прийняла прихильно. Ан, В-ко), приймали не наче кого й доброго, так от же, бач, всетаки у де-яких підпанків шапки на голові загорілись “. І далі Артемовський жаліється на становище українського письменника; „Лихо і з правдою, лихо і з брехнею: за правду б'ють , а за брехню віри не дають,.. Що ж робить? Мовчать? Та вже ж мовчу , коли б уже їм заціпило! — (Кобзарь П. П. Артемовського-Гулака, Київ 1878 р., ет. 33—34).
 В своїй писульці автор скілька разів натякає на те, що дурно не пройшла байка про „Пана та собаку" і признається, що й за „Солопія та Хіврю“ буде нагінка —уже щось чуприна свербить! Отже йому доводиться для байки „Солопій та Хівря“ брати сюжет з селянського життя, хоч через де ідея байки вийшла дуже невиразною.
 Виходить, що Артемовськай-Гулак, як український письменник, розуміє своє завдання письменника для того часу як найкраще: він звертає увагу на болячки громадського організму, сміливо висловлюється про них і одверто осужує кріпацтво. Що інтелігенція тогочасна, а особливо дворянство, поставились не досить прихильно до його діяльности, що йому довелося зазнати де яких прикростей через свою сатиру і, може через це почасти й залишити згодом письменство українське, —то це все свідчить про живий струмок у нашій літературі, який, почавшись од Котляревського, провадив все ту свою людяну пісню, викликав од сучасників чи хвали чи ремство. Значить, наше письменство жило як справжнє письменство, відбиваючи в собі життя й на нього впливаючи.
IV.
 Вище я вказував на те, що історія літератури єсть історія ідей і коли ми в письменній продукції якогось часу якихсь ідей не знайдемо, щоб вони об'єднували ціле письменство, то ввесь той писаний чи друкований матеріал так і лишиться собі показником книголюбія чи грамотности деяких тільки особ, а не свідком культурного життя цілого народу. Мало того, як би навіть ми простежили по українському письменству нового періоди (від Котляревського) і встановили, що дійсно негативне відношення до кріпацтва єсть у кращих наших письменників, а висловлено його однаково у всіх, то і це мертве стояння ідеї не давало б іще нам права казати, що от ці твори цих авторів роблять історію літератури. Розвиток, еволюція, рух ідеї повинен бути і коли єсть змога встановити такий розвиток —от тоді історик літератури з певним задоволенням може приступити до вивчення літературної спадщини відомого періода. І все одно, чи той рух був млявий, чи бували навіть моменти „мертвої точка" (які зрештою залежать від соціяльно-історичого характеру момента) —все одно —рух єсть, прогрес помітний і з цього висновок: в такий то період жили не тільки письменники, істнували не тільки окремі твори, але була й література, як громадський організм, який немов зеркало життя жваво відбивав у собі його характерні з'явища, який разом із громадським життям преживав прикрі моменти, ослабівав, занепадав чи підіймався до високого ступіня напруження.
 Отже ми повинні стати на тому, що українське відродження почавшись з літературних спроб, етнографичного захоплення, народністю під впливом історичних обставин, як жива творча ідея (ще не окреслена, ще невиразна) росло й давало все нових і нових піонерів, що все глибше і серйозніше дивилися на велику справу будування національної людської культури. 
Як ставилися до завдання письменника-українця Котляревський і Артемовський-Гулак, ми бачили і, поминувши инші сторони їх письменницької діяльносте, спинилися на їх поглядах на кріпацтво. Осуд кріпацтва, як придивитися близче, виходив у їх з демократичного становища взагалі; хоч не треба забувати і того, що то був за демократизм і з яких мотивів він виходив. Гуманістичні ідеї загальноєвропейського життя відбилися у нас досить рано, і досить поверхово, і з нашого погляду (сучасного), демократизм Котляревського й Артемовського перебував в такому відношенню до, скажемо, демократизму Шевченка, як наше старе українофільство до сучасного українства. Знайомство Котл. і Арт. з народом, свідомість його дійсних потреб, думка про культурне будівництво цілим народом —все це у них було досить невиразне; видко, що це були люде певної класи, з міцно прищепленим світоглядом і вони вірили, що досить усунути де-які негативні з'явища дворянського і загально-державного життя —і все буде гаразд. Певно, що всієї страшної дійсносте кріпацьких відносин вони так таки ділком і не розуміли, — отже, можна було навіть в жартовливій формі, не входячи глибоко в суть кріпацтва, сказати про нього, що це річ- — погана, що катування кріпаків —річ ганебна і т. д. Але для того, щоб узятися за сістематичне руйнування кріпацтва, показати всю його огидність, -—на це не вистачило у них ні сил, ні виховання — підготовки.
 А тим часом етнографичні досліди над народом все привертали увагу інтелігентного громадянства до народнього життя, показували йому несподівано величезне джерело мудрости, досвіду й творчости і ця взагалі сімпатична для них маса народня робиться більш і більш цікавою, привабливою. І придивляючись близче, тогочасна інтелігенція бачила, що це дійсно люде ! Гуманістичні ідеї промовляли, що всі люде — люде, і абстрактно це приймалося, але ж коли довелося приглянутися близче, то вийшло, що таки точнісенько люде і, як усе до того мало знайоме, ці люде все більше захоплювали обсерваторів; у новому для них житті вони побачили багато кращого, вищого за життя верхніх верств громадянства і вартого наслідування.
 Так уявляється псіхологія дворянина і губернського маршалка Г. Ф. Квітки, що обірає собі псевдонім Основ'яненка, величає себе Грицьком,. як селянин. Цим могла людина захоплюватись, на цьому виходило і своєрідне роздвоєння особи: і дворянин, і маршалок —і простий, щирий Грицько з Основи; і чини, і дворянська честь, і давність роду— і простота, безпосередність, оригінальність і таємнича суть цікавого сфінкса —народа. І той наш літературний демократизм (то-б-то оскільки він проявляє себе в: письменстві), почавшися з обережного і загально-абстрактного признане за народом прав людських, переходить в дальший ступінь свого розвитку —в стадію захоплення народнім життям, шукання в народі втілення своїх гуманістичних ідеалів, з чого виходило, що треба було яке мога більше й уважніше придивлятися до народнього життя. Непомірне: захоплення спостеріганням (обсервацією) необхідно потягло за собою літературний етнографизм і закрило на де-який час ту мету, до якої повинні були прийти потемки Котляревського.
 Почасти через ці причини, а почасти з причин особистих і місцевих, ми не бачимо у Квітки ясно зазначеного відношення до але демократизм Квітчин, і то —не словесний демократизм, більш серйозний, ніж у попередників, проте визначає ролю його творів у зрості ідеї протесту проти кріпацтва, проти поневолення людини, проти пригашування огню Божого в душі у людини. Оттут-то нам доводиться, розглядаючи ролю творчости якогось письменника в рухові ідей,— відсунути на бік такі обставини, як соціяльне становище автора, його походження, його вдачу і т. инше. І справді, яке могло мати значіння те, що Квітка був „рабовладілец“ в 30-ті роки, коли жадних рабовладільських або яких инших ідей оскурантськах в його творах того часу не було. Адже те, що Квітка жив в Харьківщині, де кріпацтво не приймало гострих форм, що був людиною мирної вдачі, зрікся свого маєтку на користь брата, з селянами жив у добрій злагоді—все це повинно було усунути якийсь гострий болючий тон його що до кріпацтва. Мало того, Квітка, захоплений глибиною й привабливістю народнього життя, кращих типів з народу, як інтелігент з гуманістично-сентіментальними тенденціями, шукав собі морального підтримання у народи, вивчає народ, а за цим І вивченням лишив робити консеквентні висновки з своїх споетереженнів. Такий був Квітка, як особа, а як письменник, він перший в європейській літературі оповідав про життя простого народу його ж мовою в своїх повістях. 
Але були й тисячі читачів Квітчиних, що виносили про народ з творів Квітки вражіння що ось — люде, Що мають високі Прикмети людскости, в той же час отут десь, в иншій частині України, терплять страшне знущання над своєю духовною й фізичною істотою —і такий читач скоріше, ніж Квітка, роби висновок, що осуджував сістему кріпацтва. Що це так, кращим доказом може служити відношення кріпака - Шевченка до творчости Квітки-Основ'яненка— ---“;
 Виходить, що те, що робив Квітка, було важним і серйозним, якоюсь громадської ваги Діяльністю—малювання живої України з дівчатами під вербами і иншими атрібутами, а сам молодий поет ще співає про своє горе, про свої настрої; „Ой, не шуми, луже“  . „Куліш в „Олові на новий вихід Квітчиних повістей“ (1858 р.) каже: „Квітка загорівсь святою думкою — складати святе слово про святі душі, которі не з книжок воспитались. Взяв вія найнижчу матерію до оповідання зо всіх, які були перед його очима: покинув дворян, покинув суди, інститути, манастирі, взяв неписьменного, темного, найпростішого собі хлібороба й оповідав його ж мовою!! “ (ст. XX).
 В З0- х роках минулого століття взяти темою до своїх оповіданнівв селянське життя признаному й популярному письменникові російському — („Пан Халявскій“ то що) Квітці, і показати тодішньому громадянству життя — побут, звичаї, псіхику —селян- казати про це, як про життя дійсних людей, —де був акт серйозного громадського значіння. І він виросте в наших очах тоді, коли зважимо, що оеь поруч з цим, той же Квітка, трактував панство з великим призирством. Адже Квітка так глибоко увійшов в життя народа, що побачив там, як в „Марусі“, боротьбу батьків і дітей, старого з новим, в „Добре роби, добре й 6уде“ провів ідею про самодіяльність селянства, в „Козирі-дівці“ показав силу духа і твердість переконайте народніх, — але-ж| поруч із цим в тій-же „Козирь-дівці“ панство, вдасть судова і адіністраційна були змальовані так, що тільки заступництво заможного старшого брата рятувало Основ'яненка від дворянської нагінки. 
Що Квітка безумовно негативно поставився до вищих суспільних верств —в цьому сумніву бути не може: в „Козирь-дівці“, справник, судді, підсудки змальовані дуже чорною фарбою, а губернатор тоді тільки довідується правди, коли йому на неї показали. Як же погодити це все з його „Листами до любезних земляків“? А справа полягає в тому, що Квітка, як діяльний гуманист-практик того часу, взявшися за практичну справу народньої освіти (харьківські просвітні інституції), прийшов до переконання, що при тодішніх умовинах не було змоги якось инше ради дати, як через просвіту народню. І утримуючи селян від ексцесів проти кріпацтва, вірив, що познайомити селян з законами, з устроєм державним, з їх прановим становищем необхідно треба. Розуміючи, що тепер нічого не вдієш, дбав він про народній щоб хоч таким побигом поліпшити і моральне становище селянства. Пригадуються слова М. В. Левитського про артілі —що вони суть милиці по дорозі до кращого життя, а не повна і панацея проти пролетарізації мас. Квітка шукав дочасного гоїння від кріпацької неволі, тим більше, що всі ці панські, економичеські і казенні селяне жили не гірше козаків, яким за їх волю доводилося платити надто високою ціною виконання безконечних державних і земських робот і плати податків.І цим - показавши глибини народньнго життя — спричинився до того, що громадянстві мусіло ще більше прийти до людяних висновків про наш народ. А. Василько. (Кінець буде).
