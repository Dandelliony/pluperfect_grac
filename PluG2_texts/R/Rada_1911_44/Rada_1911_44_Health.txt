
На теми дня.
 „На всяке — „здоров“ — не начхаєшся".
Член клуба київських націоналистів, він же й при цій вірній оказії „відомий археолог", д.Хребтов, довго сидів собі десь нишком та зрідка впорядковував з запомогою пан-отця Стельмашенка паломницькі подорожі до Болгарії, аж поки його не засвербіла „історична правда"... Звичайно, —„історична правда" річ дуже похвальна, та, на жаль, в д.д. Хребтових вона скоріше схожа на кривду. Д. Хребтов дає на пам'ятник Т. Шевченкові 5.000 карб., з тією умовою, щоб його було поставлено на Подолі, на Контрактовій площі, або на березі Дніпра, бо, мовляв, „---".
 Так то воно так. Але чому ж там повинен стояти пам'ятник Т. Шевченкові? Чи ж не краще б вже було поставить там пам'ятник Б. Хмельницькому, який, ще тісніше звязаний з життям Малоросії? Це був би кінець і вінець історії колишньої України... Та на жаль д. Хребтов, або пізно вродився, або пізно почав шукати історичної правди, а може просто—пізно став членом клубу націоналистів, А то певно б пам'ятник Хмельницькому стояв тепер серед контрактових балаганів та діжок з солоною рибою. Прогавили панове націоналисти Хмельницького та тепер хотять Тараса Шевченка зробити на Подолі головою сидух-перекупок та контрактових крамарів. Ні, п. Хребтов, „---“... 
Знаєте, як то кажуть, у всякого барона єсть своя фантазія: сьогодня вам хочеться, щоб пам'ятник Шевченкові стояв на Подолі, коло вашого дому і ви з цією умовою даєте на його будівлю 5.000 карб. Добре! А завтра я захочу, щоб він стояв коло Золотих воріт (теж історичне українське місце!) проти редакції „Ради" і дам на це 10.000 карбованців! Ну, що тоді буде? Мало того, почує про це д. Савенко і на злість мені закладе свою хату під другу закладну і дасть на пам'ятник 80.000 карб, з тою умовою, щоб він стояв проти вікон редакції „Кіевлянина" на Караваївській вулиці.
 Звичайно, комітет прийме жертву і не мою і не д. Хребтова, а п. Савенка.
 А може й таке статись, що бердичівські багачі складуться на злість п. Савенкові, дадуть Шевченківському комітетові вдвоє більше від нього і поставлять пам'ятник аж в Бердичеві... Чому ні! В наші часи все можливе, звичайно, коли на всяке —„здоров" — чхати. А д. Хребтову, коли він так щиро хоче подарувати своїх п'ять тисяч карб. на вшанування пам'яти Тараса Шевченка у Київі —на Подолі, ми б радили, поставити там бронзове погруддя (бюст) Кобзаря. За п'ять тисяч карбованців воно буде навіть дуже гарне. І тоді ще краще, в Київі буде стояти аж два пам'ятники Т. Шевченкові. Це дуже прикрасить місто Київ і головне буде вже цілком відповідати історичній правді, за яку так пеклується д. Хребтов.
 Мабуть він так і зробить, коли це йому дозволить клуб київських націоналиотів.  Тіберій Горобець.