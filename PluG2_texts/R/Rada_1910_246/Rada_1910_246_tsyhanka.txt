ЦИГАНКА. *)*) Див. „Рада" № 245.(З шкільного життя). (Далі).На горіще шкільного будинку, куди заганялися на ніч учительські кури та индики, з шкільного корідору вели деревляні східці.
Ні одному школяреві, після гарячого вчинку, приходилося прогулюватись на гору по тих східцях і вертатись звідтіль через який час, зовсім прохолонувши.
Коли після уроків шкільний сторож прочинив перед Грицьком двері курника, холод і жах пройшов по всьому його тілу.
Перший раз за п'ять років приходилося йому іти в це місце, і він почував себе так, як почував свіжий чоловік, коли перед ним прочиняться тюремні двері.
Біля курника збіглася ціла купа школярів з усіх класів. Грицькові було надзвичайно, невимовно соромно, і він, закриваючись руками, як можна скоріш поспішав по східцях в курник.  — Не журися, батьку! — крикнув вслід йому Піхтір, який стояв тут і бачив, що його товаришові тяжко; він залюбки згодився б тепер одбути кару за Грицька: йому, Піхтірові, не вдивовижу це, а инше діло Грицькові.
Перші хвилини, коли зачинялася за ним ляда, Грицько сидів, мов скований, і йому здавалося, що мало ні увесь світ перевертається перед ним.
Потім помалу спокій став сходити до нього і він почав пригадувати подробиці події. — За віщо він так осоромив мене?— думав Грицько, —що я такого поганоного вчинив? При всьому класі, при Галі — шмаровоз! сопливийі— краска сорому зачервонила знов йому лице.
Підняв голову, став озиратися кругом. На горіщі валялися старі лямпи, якісь залізні прути, поламані меблі; за трямками розвішані були низки взвару; кругом виднілося пір'я і птичий поміт.
Тишою і покоєм оддавало кругом, і в Грицька від серця помалу одлягало.
В маленьке кругленьке віконце пробивалося блакитне світло весняного дня.
Грицько підійшов до нього і став дивитися на рідне село, що виднілося згори, як на долоні. „Шмаровоз" — пригадалися йому слова вчителя. „Може в тім і біда моя, що я шмаровоз, — думав він, —- яка вона і справді мені пара? —у мене ось чоботи подрані, свитка зовсім стара і шапка з діркою; у мене батько та мати бідні, прості люде, а вона панянка.
Ну, і Бог з нею — нехай шукає собі иншої пари. Пригадавсь Грицькові гімназист Валя, якого він бачив на святках з Галею. „Ото їй скорій до пари, — думав собі Грицько, — панич, з блискучими гудзиками, ще й годинник в кишені, —а я що? Коли б іще хоч новеньку свитку пошили батько, та козирок новий купили, тільки де там... матері он нема за що навіть чобіт купити.
Положим хоч би і нову свитку справили батько, все ж мені далеко в їй до Валі.
Ні, не пара я їй... „Знать не стать мужику-вахлакові любити дворянську дочку “ — пригадались йому слова Некрасова.—-Завтра ж треба написати їй, щоб мене забула... Грицькові стало шкода себе.—Нехай шукає собі иншого, а моя дорога инша.
Я собі потихеньку буду учитися... Ех, і учитися буду я! Поступлю в техничну школу, а тоді, може, і вище куди, буду студентом.
Приїду коли-небудь до дому Галя тоді зовсім забуде про мене — буду собі гуляти де-небудь — вона тоді побачить, не впізнає і буде питати кого-небудь —чий то такай молодий студент? а їй скажуть — хіба ж ви не впізнали?—тож син нашого будошника, Грицько, той самий, що ходив в школу в  подертій шапці.
І учитель тоді побаче і скаже: я знав, що з нього вийдуть люде, він і в школі добре вчився.
А я йому тоді пригадаю, як він посадив мене в курник, і йому стидно буде.
Заморився Грицько, не счувся, як на дворі почало смеркати. Обійшов горище, надибав сушені груши, взяв скілько штук і почав гризти.
Сів під виводом і став марити далі. — А може я і екзамену не здержу в техничне! — додумалось йому.
Ніхиба ж я дурніший за других? — Инші видержують, а я хиба ні? Хиба я чого не знаю? Ну, от хоч би взять історію — чого я там не знаю? У пам'яти Грицьковій одна за другою встав ряд історичних подій, царів, полководців.
Зараз всю історію від палятурки до палятурки роскажу! — подумав він. Арихметики може не знаю?—чи була ж у задачникові така задача, щоб я не зробив? Ех, ви—давайте мені найтруднішу задачу у світі — зроблю! Валя з блискучими гудзиками до віку не зробить тих задач, які я можу зробитиі — От хоч би, наприклад оту... Грицько став згадувати за якусь трудну задачу, став вираховувати її в голові.
Потім перейшов думками на географію, і став конспективно повторяти її від початку до краю.
Далі якось географія почала змішуватися з історією та граматікою і стали зринати в голові якісь давні малюнки... Коли в корідорі почулася чиясь важка хода, Грицько кинувся і помітив, що він уже спав, прихилившись головою до виводу.
Двері прочинив той же сторож і покликав Грицька, щоб той йшов додому.
Грицькові знову пригадалась та образа, що сьогодні мав він од учителя, і він помалу, мовчки став виходити з куратника.
За віщо це тебе?— спитав сторож — хвалили хвалили Музиченка, а то на тобі: зразу в куратник! Грицько хотів щось сказати, але почув як зразу до очей підступили сльози, і він нічого не сказав дідові, тілько махнув рукою.
На заході червоніло небо і де-не-де по ньому світилися зірки. Десь на краю села дівчата співали веснянки, гомоніли і галасували діти.
Грицько мало помічав теє і поспішався додому.—  А я ледве не прогавила вас!— несподівано почув він за спиною знайомий голос.
Грицько озирнувся. Засапавшись і росчервонізшись його наганяла Галя.— Ви на мене сердитеся?— просто і ласкаво спитала вона, йдучи рядом з ним. — За віщо мені на вас сердитися — одповів Грицько. — Знаєте — мене така досада взяла, що ви через мене попалися, що навіть обідати не хотіла, а далі не витерпіла, та оце вийшла вас зустрічати.
Галя щебетала жваво і весело і виймала щось із узлика, що був у неї під хусткою. — Істи хочете? — нате!— промовила вона, вийняши з узлика пару пиріжків.
Я хотіла туди принести вам, та побоялася, щоб учителеві не попастися на очі.
Грицько зкоса поглянув на пиріг, подумав і взяв один. На душі у нього прояснялося. — Ви думаєте —я боюся, що ото він мамі роскаже? — казала Галя, — нехай росказує, а ні трішки не страшно. — А ваша мама не буде сердитися, коли довідається, що... тут Грицько згадав про „Огородника* і хотів висловити Галі все, що передумав у курнику; але став почувати, що охота до того пройшла. — І зовсім нічого, — казала Галя, якось угадавши думку Грицькову, — я сама колись росказувала мамі про вас. — І що ж вона? —  Зацікавився Грицько.—  А нічого.
Тілько каже, — Галя соромливо осміхнулася, — каже, що тобі не Грицько, а скорій Павлушка до пари.
Грицько найкращий ученик, а ти —лінтяйка. — І як уже мені він увіривсяі — казала інтімно Галя, маючи на увазі учителя, — скілько витерпіла я бідна від нього. — І я не думав, що він такий... грубий, — промовив Грицько.
Галя схилилася ближче до Грицька і промовила стиха по адресі вчителя: —  Чорт носатий! — Руда собака! — таким же гоном додав Грицько. — Коли б мені якось хоч до екзаменів доходити, а тоді—хай йому враг —і на екзамени не з'явлюся.— Куди ж ви тоді думаєте? — спитав Грицько. — Мене одвезуть в город, держати іспити до гімназії.
Грицькові пригадалося, що цього року і він кінчає школу, і йому зробилося чогось смутно. — Напишете мені листа, як будете в городі? — спитав він. — Непремінно напишу, тільки ж і ви пишіть.
А тоді колись знімемося і карточками обміняємося? Добре? Так розмовляючи і доїдаючи пиріжки, дійшли вони до того місця, де дороги росходилися; Галі треба було звернути до станції, Грицькові —до своєї будки.
Прощаючись, обоє спинилися. — Чого ж це ми ні слова про „теє* не споминаємо? — подумав Грицько.
Галя стояла і теж щось думала. — Ні, мабуть не уміємо ще ми кохатися!— думав Грицько.
Але тут сталося щось таке, чого він ніяк уже не дожидав: очі в Галі засвітилися якоюсь рішучістю, лице до ушей почервоніло; заплющивши очі, вона раптом нахилилася до Грицька, і ткнула чимсь мнякеньким і ніжним чи в ніс, чи в губи.
Од несподіванки Грицько навіть відкинувся назад. Потім, зрозумівши, до чого це воно йде, він і собі простяг губи, щоб одповісти тим же, але було пізно: Галя уже одхилила голову і його губи цмокнули у пустому повітрі.
Галя, закутавшись хусткою і схиливши голову, пішла скоро. Перші хвилини Грицько навіть не розумів добре, що саме сталося.
Потім буйна радість хвиля за хвилею стала огортати його. — Це ж вона поцілувала мене! — подумав він, і йому захотілося закрити очі і стрілою побігти вулицею з якими-небудь дикими вигуками.
Ишов він і здавалося йому, що дороги він не черкається. Про те ж, що сьогодні він, перший ученик, сидів у карцері, в нього вийшло з голови.
Значить, немає без колючок рож... (Кінець буде). С. Васильченко.