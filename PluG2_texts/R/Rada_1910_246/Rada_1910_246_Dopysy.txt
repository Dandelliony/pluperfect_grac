Дописи.(Од власн. кореспондентів). М-ко МАРЧИХИНА БУДА, глухівського повіту (на Чернігівщині). Тутешнє життя.
Наше село має біля 5 тисяч людности. Вся людність живе з хліборобства, маючи наділів по 2 ¾  і 3 ½ , дес. на душу.
В ці ж наділи входе сіножать і ліс, так що пахотної землі не більше як 3—7 д. мав кожен господарь.
Звичайно, що на такім клапті не можна прохарчувать семью, та ще й на такій землі, як наша, де самий тілько пісок та глина.
І от, щоб як-небудь хоч перебитись, селяне ще здавна взялись за побічний заробіток.
Взялись робити вірьовки і всяке мотуззя. І от тепер кожен господарь має „колесо" і плете вірьовки, а декотрі мають по два і чотирі „колеса". Літом кожен обробляє свій клапоть, а зімою починає вже прясти вірьовки.
Раніш, як кажуть старі люде, це рукомесло не тілько оббивало злидні, а ще давало й зайву копійчину, бо раніше не було ще так багато заводів, шо виробляють всяке мотуззя.
Але все таки, як добре робить, то можна прохарчувать семью. Почали наші „вірьовочники* робить тілько шпагат —і діло пішло гарно.
Але і тут лихо, не зуміли згуртуватись, щоб гуртом продавать той шпагат, а стали його збувать перекупщикові, а той уже партіями продавав його.
Спершу воно було нічого, а оце пішов недорід і скупщики так прикрутили наших „вірьовочників“, що вони, як не б'ються, а тілько собі на харчі заробляють.
А як би вони згуртовались, то б все таки зайва копійка перепадала їм, а не перекупщикам.
А то, наприклад, раніше шпагат коштував 3 р. 20 к. за пуд, а прядиво 1 р. 80 к.—2 р. 20 к., тепер же шпагат коштує 3 р. 40 к., а прядиво З р. 80 к.—З руб, І от тепер кожний на пуді бере заробітку не більше 40— 50 коп.
Як би ж „вірьовочники" згуртовались і вели продаж шпагату сами, то певно копійок на 20 і більше б заробляли на пуді.
Але селяне так приголомшені злиднями, що скоріш спродують все, та йдуть шукати долі в Сібір, або ж починають красти.
От через те наше село і вславилось злодіями та пожежами, котрих кожен рік набірається до сотні.
Зімою ще в нас ходять до п. Неплюя рубать ліс, але ця тяжка робота оплачується зовсім дешево.
Здоровий чоловік на своїх харчах вдень виганяє не більш, як 30 —50 коп.
А все таки і на цю роботу охочих завше буває доволі. Так-то живуть наші хлібороби —вірьовочники матерьяльно, а духовно ще гірше.
Нема в селі і бібліотеки. Була колись „казенна чайна" і туди приходили „Черниговское Слово” - і „Паломникъ", а українських не то часописів, але і книжок нема „и быть не можетъ“. Але в цьому винна місцева інтелігенція, котрій нічого не стоїло б придбати „крихту" нашим селянам, щоб хоч трохи підвести їх духовно.
Взагалі аж жаль бере, як глянеш на наших селян, котрі б'ються, як риба об лід, а все таки голодні і обідрані.С. ЛАННА, костянтиноградського повіту (на Полтавщині). Горе селянське, Ланна стоїть на найгіршій землі карлівської економії, яка мав 60,000 десятин власної землі.
Ця економія ні на яких умовах землі не продає, хоч вона й займає сотні верств.
Инших поміщиків поблизу немає таких, у яких можна було б підкупити землі; через це наші селяне дуже бідують.
Від визволення з кріпацтва пани збіраються вже святкувати 50 роковини, а наші селяне з великою охотою пішли-б знов у кріпацтво, бо иншого рятунку немає від загину.
За останні 10 років тут селяне так зубожіли, що їх і впізнати не можна.
Повітки, роскриті на топливо, світять ребрами через недостачу соломи, а недостача соломи через недостачу землі. 50 років як нарізано по наділу на душу (4 дес), а тепер у кого ½  і десятини, а багацько й зо всім без землі.
Вигін порізали на садиби, а худобу перевели, бо ніде й курки прип'ясти, —як кажуть наші селяне.
В економії давно вже перестали брати толоку, бо відробіток за кожну штуку стає в 30 —35 ка бовавців.
Багато селян молодших й жвавіших повиходило в Сібір на Амур і в инші чужі краї, а тут зостались бідувати ті, котрим закрита дорога на переселення.
Люд обшарпаний. В школу неохоче віддають дітей, бо звідтіля, кажуть, після трьох зім виходять вони покалічені: чужого не тямить, а своє зневажає.
Темнота й біднота страшенна і заробити ніде, — крім карлівської економії.
А там оголосять ціну на яку-небудь роботу таку дешеву, що навіть і голодний не йде на роботу; тоді наберуть чужаків (з Курщини) і платять у-двоє дорожче, а нашим вже тоді відмовляють зовсім в роботі.
Так і цієї ос ни. Оголосили брати й везти буряки до цукроварні по 2 коп. за пуд, тоді як торік платили по З і З ½ коп.; і коли ніхто не поїхав, економія взяла чужаків і платить по З коп. і крім того харчі людям, корм худобі, наборки і підмазка економичеська, а нашим крім 2 коп. нічого не давали.
Коли наші прочули, що чужаки возять за таку ціну, поїхали й собі, але їм одмовлено: „не хотіли везти по 2 коп., тепер обійдемось без вас, роботи вам нема". Правди ніде шукати і скаржитись нікому, бо і в Державну Думу нам ходу немає.
Поїхав у Державну Думу депутатом головний управитель і адміністратор карлівської економії.Нарешті селяне надумали вибрати трьох депутатів од себе і відрядити до Полтави з проханням перед п. губернатором.
Та не знаєм, що з цього вийде, бо дуже вже наші селяне затуркані.