До нового навчального року.
Перепідготовка вчительства закінчується. Перепідготовка шкільних робітників в Житомірській окрузі в теперішній момент закінчується. Через курси перейшло все вчительство округи — коло 900 душ. З l-го вересня почали працювати в двох пунктах округа місячні курси для перепідготовки робітників німецьких шкіл. Початок навчання по школах. Заняття в школах по всій окрузі передбачалось почати з 15 вересня. Проте, в звязку з затягненням праці перепідготовки вчительства, зайняття в багатьох школах почнуться на тиждень—два пізніш.
Ремонт шкіл та іх постачання. Зараз провадиться ремонт шкіл по окрузі. Ремонт виконується райвиконкомами та частково на засоби самого селянства. Піднесено клопотання перед губдісуправлінням про відпуск палива для постачання шкіл за знижену ціну. Культгуми набувають за кошти спец фондів підручники для шкіл та підручні приладдя.
Національні школи. Вжито заходів до поновлення національних шкіл, які з того чи нншого приводу не функціонували торік. Цілковито здійснити це проте не вдасться, при відсутністі досить підготованих педробітників для цих шкіл.