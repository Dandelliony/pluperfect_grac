Червоний суд. Справа колишнього Апсіта.
Карний відділ губсуда. Головує т. Самарин з нарзасідателями Мельником та Гільдбургом.
Обвинувачує пом. прокурора т. Гец. На лаві підсудних кол. Комендант Житомира Апсіт, та місцевий ділець підрядчик Я Кришталь.
Перший обвинувачується в зловживанні владою, а другий в посередництві.
Обставини справи такі: в травні 1922 р. Е. Апсіт будучи особливим народнім слідчим Волинського Губ.
Трибунала, узяв до розгляду справу про зловживання агентів Київського представництва „Главриби”. Ойберга та инш.
Хутко Апсіт подав справу зі своім висновком до роспорядчого засідання ревтриба.
Дальше слідство в цій справі робив. слідчий Головного суду РСФСР. В конторі "Гливриби” в Житомирі серед ділових паперів слідчий знайшов відношення коменданта міста про відпуск йому для військового кооперативи 6 бочок оселедців.
Росписався в одержаній риби Кришталь, В звязку з цим були перевірені книги та документи губерніального військового кооператива, але ніде не було записано про приставлення 6 бочок оселедців.
Співробітники „Главриби” тоді ж заявили, що оселедці вони відпустили на записку Апсіта виключно тому що він є комендантом міста.
Гроші ж за ці оселедці ім ніколи не були сплачені, незважаючи на неодноразові нагадування.
Між тим з оправки військового кооператива видно, що Апеіт не був уповноваженим для виконання яких би то ні було купівельних операцій.
Апсіт одержав крім того дарунки від Ойберга за „послуги” під час ведення слідства про нього, дарунки ці—балик, ікру й т. и. приносив Апсітові до дому Кришталь.
На попередньому слідстві Апсіт заявив, що оселедці він виписав з пропозиції голови правління Іванова.
Гр. же Кришталь виконував лише його доручення Частина оселедців була ніби продана в кооперативі, а решта по за кооперативом, при чому гроші він віддав завкооперативом Месіонжникові для передачі „Главрибі”. Все це проте не підтвердилось.
На другому допиті Апсіт міняє своі викази. Він визнає себе винним в одержанні без підстави 6 бочок оселедців та в тому що не простежив за розрахунком з Главрибою.
На судовому слідстві Апсіт признається в деяких злочинствах, заперечуючи проте факт одержання хабарів.
На суді, між иншим, з'ясовується, що будучи комендантом Апсіт повернув комендатуру в відділ винтреста.
В комендатурі робився продаж вина гуртом та в роздріб. Апсіт не заперечує цього факту й пояснює, що він, будучи комендантом, був одночасно представником винної артілі.
Продав він за допомогою Кришталя коло 2000 пляшок вина, заробляючи на кожній пляшці 1 мілійон (зр. 22 >.) Цей вчинок Апсіт пояснює злиднями.
Чого ж вам ще бракувало, питає обвинувач — коли ви займали дві посади, одержуючи подвійну платню та 2 пайки.
Відповіді на це питання Апсіт надає. Обв. Кришталь намагається впевнити суд що ніяких гешефтів з Апсітомвін не робив.
Являючись посередником в справі продажу вина він часто ходив в комендантуру.
З Апсітом він „приятелює" з 19 року. Приносив він Апсітові до-дому продукти з прохання останнього, при чому за це ніби то одержував платню.
Одержання для Апсіта 6 бочок оселедців Кришталь пояснює просто випадком.
Коли Апсітові „негайно' потрібні були оселедці для кооперативу, він Кришталь, як раз знаходився в комендантурі й рішив зробити „послугу” свойому приятелеві.
Суд присудив Апсіта до 3-х 6 років позбавлення волі з суворою ізоляцією; Кришталя до 2-х років дозбавлеиня волі теж з суворою ізоляцією.