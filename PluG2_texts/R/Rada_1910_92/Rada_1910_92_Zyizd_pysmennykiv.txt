З'їзд письменників.З'їзд письменників почався в Петербурзі 22-го апріля промовою Г. К Градовського. „Відкритя з'їзду, — говорить промовець — з'їзду, який єсть давнішня мрія літераторів, —це свято літератури.
Але тільки, на жаль, свято не повне. Островський на відкритті пам'ятника Пушкинові сказав: „тепер на нашій вулиці свято". А ми цього сказати не можемо.
В найтяжчі часи наша печать не була в більш тяжких умовах. Навіть в азіятських державах краще печаті ніж у нас.
Багато говорять про національну гордість Росії і не вважають образливим для цієї гордости, що ми йдемо в хвості всіх.
В-осени вільна болгарська печать улаштовує з'їзд вільної славянської печаті, а наша печать не може там брати участи, бо ми —не вільна печать".      Після промови вибрано презідіум.
За почесного голову вибрано одноголосно Г. К. Градовського. Звичайним головою вибірають Жілкіна, товаришами його — Є.   Г. Шольпа, проф.
Краснова і письменницю Ольгу Шапір.      Далі Арабажін читає доклад про завдання з'їзду і викладає історію намірів літераторів до заснування організації.
Початок організації повстав на Толстовському з'їзді. Тоді ж вибрано суд чести, намітили майбутній з'їзд, вибрали організаційний комітет.
Це не багато, але воно поклало початок професійній організації. А тепер бойкотують з'їзд, що скликано з метою професійної організації.
Далі промовець докладно наводить історію росколу і бойкоту з'їзду і заявляє, що тільки через енергію Градовського справу доведено до кінця.
Анкета показала, що значна більшість провінціяльної печаті рветься на з'їзд до професійного з'єднання.
Надто палко відгукнулася київська печать, що вмістила багато статей проти бойкоту.
І ось, продовжує промовець, —ми бачимо тепер делегатів з Київа, Тифліса, Сімферополя, Пензи, Самари, Харькова, Сизрані, Риги, Новоросійську і навіть Сибіру, Бойкотисти позбавили з'їзд імен, але імена дає талан і вони перейдуть в історію.
Для професійного з'єднання потрібна спільність і єдність інтересів; тут імена не дуже потрібні.
Врешті промовець говорить про волю слова.      Жілкін висловлює привітання з'їздові. «На всі препони, каже промовець, —ми відповідатимемо самою кращою зброєю —серьозною і докладною працею над тими питаннями, що стоять на черзі'». Після Жілкіна промовляє Михайло Стахович од імени товариства улаштовання будинку і музею імени Л. Толстого. „Нам, — каже він, — дозволили товариство на своєрідних умовах: імя Толстого викреслили, замінивши словами: „літературний музей". Поки що це не музей, а виставка.
В ній єсть 4,319 річей-рукописів, автографів, переводів, творів Л. М. Толстого.
Всього на виставці єсть перекладів на 31 мову. Не хватає ще перекладів на 21 мову.
На виставці єсть докладний бібліографичний указчик про Толстого. Промовець врешті закликає представників печаті ворушити думку громадянства в цьому напрямкові.
На прикінці Стахович читав листа Л. М. Толстого до Градовського. Лист вислухали стоячи. „Ви бажаєте, — пише великий письменник, —щоб я висловив своє відношення до з'їзду літераторів.
Иншого відношення, як висловленая спочуття людям, що прагнуть з'єднання, не може бути з мого боку.
Надто в тому випадкові, коли до єднання йдуть письменники, до яких належу і я, — люде, які працюють над словом, —са- могутньою зброєю єдности людей.
Через те я цілком спочуваю з'їздові і бажаю йому найбільшого поспіху". Потім читали привітання, говорили привітні промови делегати од літературних організацій.
На вечірньому засіданні Краніхфельд прочитав доклад „Литература и капиталъ". Тези докладу такі: бездоганна російська печать вперше підпадає під вплив капиталу.
Після селянських реформ російська печать так же, як і на Заході, находиться під пресом капитала.
Крім визискуваная праці, капитал вносить деморалізацію через продажність печаті.
Про відому частину печаті можна сказати, що вона годується „темними грішьми". На Заході продажности і алчности газетних підприємців дають одсіч професійні організації.
Теж повинні зробити і ми.      Лебедев прочитав доклад про матеріальне становище провінціальних журналистів.
Доклад обгрунтовано на анкеті 35 редакцій. Висновки; журналисти — вічні мандрівники; пересічно на одному місці сидять —2 роки 9 місяців.
Найбільше тиняються — передовики; найменьше — хронікьори. Семейних серед журналистів 65 відсотків; дітей мають 47 відсотків.
Причини мандрування — утиски адміністрації, (29 проц.), закриття газет (31 проц.), редакційні непорозумінн —(29 проц.). Врешті докладчик звертав увагу на шкодливу діяльність столичних літературних бюро, що доставляють по дешевій ціні літературні імена і цим ще більше утрудняють становище провінціальних журпалистів.
Оборонців бюро було мало та вони й самі погодилися з докладчиком.