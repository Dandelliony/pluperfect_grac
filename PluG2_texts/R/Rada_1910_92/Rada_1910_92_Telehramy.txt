ТЕЛЕГРАМИ
(та  останні вісти з газет)

Спілка Росії і Японії.
        ПЕТЕРБУРГ, 23. Розійшлась чутка, що між російськими і японськими дипломатами підписано умови про спілку в справах Монголії та Манчжурії. 
        Японія забірав під свою владу Корею.
        
        
Пироговськйй з'їзд.
        ПЕТЕРБУРГ, 23. Вчора на з'їзді вже був справжній робочій день в комісіях. Секція реформи середньої лікарської освіти визнала фельшерізм з'явищем тимчасовим і висловилась проти того, щоб фельшерські школи було переіначено в середні школи. Секція раїть одкривати по великих містах нові медичні факультети. 
        Ухвалено постанову про обов'язкове прищіплювання віспи. 
На вечірньому засіданні було коло 2,000 душ. Промовляли депутати Капустін, Челноков, Шингарев.
Фінляндська справа.
        ПЕТЕРБУРГ, 23. ,Земщина" настоює, що необхідно вжити проти фінляндців самі суворі заходи і на всі вищі державні посади призначити туди тільки росіян, а коли сейм почне критикувати Височайші накази — скасувати і його. 
        ПЕТЕРБУРГ, 23. «Россія» пише, що відповідь фінляндського сейму незаконна і її буде залишено без уваги.
 До Петербургу викликано генерал-губернатора Зейна. 
Єсть чутка, що сейм цими днями буде роспущено.
Труси серед інтендантів.
        ПЕТЕРБУРГ, 23. З наказу сенатора Нейдгардта зроблено трус в начальника од ділу головного інтендантського управління—полковника Акимова. Трус зроблено в звязку - з документами варшавських фірм Майзеля, Новинського, Узданського. Потрушено також видавця „Интендантскаго дЕла“ інж. Писарева. 
        Сенатор Нейдгардт виїздив в Царське село з докладом про ревизію в Царстві Польському. Авдієнція тяглась годину з чвертю.
Всякі звістки.
        ПЕТЕРБУРГ, 23. Авіатор Попов йде на службу в російське військо інструктором авіації. 
        Жіночий медичний інститут одержав 175.000 карбованців жертви, що припала йому од спадщини Лапотнікова. 
        Граф Пален хоче опублікувати наслідки своєї ревизії. 
        В гонках між Петербургом — Москвою—Київом беруть участь сорок автомобілів. 
        Попову дозволено летіти з Петербургу до Кронштадту з умовою, щоб він не літав над фортами.
Вбивство.
ВЛАДИВОСТОК, 28. Вночі в центрі міста невідомі злочинці ранили господаря ресторану —Унтербергера і вбили його жінку. По підозрінню арештовано 16 китайців — слуг ресторану.
Розрухи.
ВЛАДИВОСТОК, 23. Почались розрухи серед робітників на цінкових рудниках Бринера в Тютисі, коло бухти «Ольга» туди послано срочним рейсом роту салдатів; виїхали прокурор, слідчий і окружний інспектор.
За кордоном.
ГЕНУЯ, 23. Вся Італія святкує п'ятидесятиліття експедіції Гарібальді. До памятника народнього героя, що стоїть на березі моря, зійшлась сила народу; більшість в червоних сорочках. Сивих гарібальдійців зустрічають з ентузіязмом. Коло памятника ціла гора вінків. Одночасно в Генуї одбувається з'їзд італійських журналістів. 
БІРМІНГАМ, 23. В рудникові Палое стався вибух. Загинуло сто душ.
 ДЮНКІРХЕН, 23. Забастовка робітників скінчилась.
Повстання в Албанії.
САЛОНІКИ, 23. Після бою, що тягся кілька годин, албанці захопили город Дяково, полонили ввесь гарнізон і одібрали зброю у 6-й баталійонів. Начальника приштинського війська Джавир-пашу викликано до Костянтинополю. До Ускюба виїхав Джавид-паша. 
На останньому засіданні воєнної ради у Салоніках начальник штаба 3-го корпусу —Алі-Різа-паша, по походженню албанець, запропонував, з огляду на невелику кількість війська, припинити повстання у Албанії до осени, коли буде зібрано потрібну кількість війська. Пропозіцію цю принято прихильно. У ночі з Салонік до Ускюба рушило 2 баталійони. 
Всі албанці з Люши посунули до Чорнолівського проходу, де сподіваються рішучої битви.
Болгарська "матіца".
У Салоніках відкрито болгарську «матіцу», аналогічну з чеською „матіцею “, Мета—культурно-економичний добробут болгар в Турції. На установчих зборах було 30 делегатів от 25 філіальних одділів.




        
        


        

