Література, наука, умілість і техніка.

= Пам'ятник на місці Чортомлицької Січи. Кубанське козацьке військо постановило збудувати своїм коштом на місці Чортомлицької Січи, зруйнованої в 1709 році, пам'ятник-колону і хату, де житиме старий козак-інвалід, що має доглядати пам'ятника. Недалечко од цього місця і могила Івана Сірка.
= Переклади з українського. В 4-й книжці журналу „Жизнь для всЕхъ“ уміщено переклад твору М. Коцюбинськог —„Сміх".
= Про Т. Шевченка. В другій книжці цього ж журналу надруковано статю М. Могилянського —„Дневникъ поета-мученика".
= На спомин подій з української історії. В нашій газеті уже писалося, що останні збори катеринославського губернського земства призначили 3.000 рублів для збудування двох монументів —на Ненаситенському порозі, де як каже літопись, було вбито вел. князя Святослава, і на місті колишньої польської кріпости Кодака. Справою цією кермує проф, Д. Еварницький, якому належала й сама думка про ці монументи. Як довідались ми од пр, Еварницького монументи ці будуть такії на скелі Ненаситця мають прибити великого медальона з горельєфним портретом князя Святослава; під ним буде підпис: „Станемо кріпко, да не посоромим землі руськия!" (слова Святослава по літописі). На місці Кодака (тепер село Койдаки, трохи нижче Катеринослава по Дніпру) буде поставлено колону з надписом: „Manu facta manu destruo“. Слова ці сказав Б. Хмельницький, коли йому показали Кодацьку фортецю, збудовану на те, щоб здержувати козацьке „свавільство". Як відомо, Кодак зруйновали запорозці на початку повстання Хмельницького.
= Нова книжка для дітей. Вийшла з друку перша частина відомого твору Е. д'Амічиса „Батьки та діти". Переклав Олекса Діхтярь.
