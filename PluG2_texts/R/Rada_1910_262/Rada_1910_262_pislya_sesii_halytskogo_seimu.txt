Дві справи вибилися на перший план в минулій сесії галицького сейму, приковуючи до себе всю увагу тих, що цікавляться політичним життям краю: виборча рефора й українська обструкція.
Справа виборчої реформи, як відомо, не нова. Порушено її в галицькому сеймі ще в минулому законодатному періоді (1901 —1907), а теперішній сейм займається нею від самого початку свого істнування, ото вже три роки.
Але займається так, що справа поступав наперед тільки дуже поволі і не в тому напрямі, в якому повинна б поступати в інтересі тих широких народніх мас, які тепер не мають у сеймі ніякого голосу.
Причина цього лежить в тому, що в галицькому сеймі вся сила знаходиться фактично в руках польської шляхти, яка не хоче взагалі ніякої виборчої реформи і через те стоїть на тому, що тільки до такої виборчої реформи можна допустити, яка не змінила б теперішнього укладу політичних сил у сеймі, укладу, де, як сказано, польська шляхта має повноту власти, |польська демократія все грозить, що на дальше панування шляхти не позволить, і все в дійсности сповняє те, чого хоче шляхта, а обидві ці польські групи разом ідуть солідарно проти всіх українських домагань.
Так було і в минулій сесії. Як перед кожною попередньою Сесією, так і тепер польські демократичні групи шумно заявили, що вже не дозволять шляхті відкладати на далі справу виборчої реформи і ця справа мусить бути в цій сесії полагоджена.
А коли б шляхта проти цього опиралася, тоді — грозили польські демократичні групи —ми виступимо проти бюджету, не лякаючися й найгостріших способів боротьби.
Але як тільки з такою самою погрозою виступив український клуб і взявся її виконувати своєю обструкцією, польські демократичні групи зараз присмирніли і на цілій лінії уступили шляхті —як що-до змісту виборчої реформи, так і що-до переведення її. Що-до змісту виборчої реформи польські демократичні групи відступили від свого домагання, що в основу виборчої реформи повинно лягти загальне, рівне, безпосереднє і тайне виборче право, і згодилися на те, чого від самого початку хотіла шляхта: щоб виборче право до сейму розширити, що правда, на тих, які ДОСІ того права не мають, але щоб те розширення було тільки формальне, значить, щоб не могло вплинути на основну зміну теперішнього укладу політичних сил у сеймі.
А що до переведення виборчої реформ — польські демократичні групи відступили від своєї первісної платформи: найперше виборча реформа , а після бюджет , і приняли платформу польської шляхти: найперше бюджет , а потім виборча реформа , тай разом з шляхтою обороняли ту шляхетську платформу перед українською обструкцією, веденою власне во імя платформо: найперше виборча реформа —ро- така виборча реформа, яка означала б розширення виборчих прав покривдженою босі українського народу, а опісля бюджет.
І скінчилося тим, що бюджет, якого потрібувала польська шляхта як партія, що мав в своїх руках "власть у краю, ухвалено, не вважаючи на українську обструкцію, а справу виборчої реформи, справу, на якій залежало знов польським демократичним групам, збуто відомою загальною резолюцією, в якій міститься тільки обіцянка, що виборча реформа буде полагоджена на найблизчій сесії.
Одним словом, в справі виборчої реформи польські демократичні групи піддалися в усім волі шляхти: згодилися на предложені шляхтою реакційні основи виборчої реформи, згодилися на відложення цілої справи й дали себе ужи.и як оруддя до поборювання української обструкції, веденої власне во імя демократичної виборчої реформи.
Все те тому, що польські демократичні групи висше своїх демократичних прінціпів ставлять прінціп вічного польського панування над українським народом.
А що прінціп поневолення одного народу другим не може вміститися разом з демократичним прінціпом політичної рівности всіх громадян без ріжниці національности, то польські демократичні групи, скільки разів доходило до конфлікту між цими двома прінціпами, все зраджують демократизм і йдуть на поміч шляхті, щоб тільки вдержати * польський стан володіння" на українській землі.
Дякуючи тому, тепер уже можна напевне сказати, що поки-що Галичина не матиме демократичної виборчої реформи до сейму.
Запропастили її польські демократичні групи, щоб тільки вдержати дотеперішнє польське панування над українським народом в Галичині.
Проти вдержання того панування звернулася власне обструкція українських послів у сеймі, — обструкція, яка мала собі за ціль примусити польську більшість взятися серйозно до переведення виборчої реформи, — серйозно в двоякім розумінню: щоб це була справді реформа, значить, щоб принесла розширення виборчих прав українського народу, і щоб цю реформу перевдено негайно.
Це була позитивна ціль української обструкції. А її ціль негативна: спинити наради сейма над всякими иншими справами і тим примусити сейм занятися справою виборчої реформи, І хоч — беручи справу формально — українська обструкція своєї цілі в цілости не осягнула, одначе вона має для польсько-українських відносин величезне значіння.
Правда, польська більшість, не вважаючи на українську обструкцію, ухвалила бюджет.
Але-ж самі поляки в усіх своїх органах преси признають, що через українську обструкцію не можна було вести ніяких нарад, що того, що говорили польські бюджетні промовці, ніхто не міг чути, одним словом, що цілі бюджетні дебати були тільки комедією.
Своєю обструкцією українські посли показали, що вони можуть спинити наради сейму, можуть не дозволити, щоб галицький сейм радив собі спокійно, коли той сейм нехтуватиме потреби і домагання українського народу.
І коли тепер сейм, не вважаючи на українську обструкцію, радив далі, то це тільки тому, що на боці польської сеймової більшости стало правительство.
Обовязком правительства було, коли сейм показався через українську обструкцію нездібним до дальших нарад, закрити його, одначе воно свого обовязку не сповнило, тільки позволило, щоб польська більшість могла відіграти комедію „ухвалення" бюджету. (Кінець буде). М. Лозинський.