Український клуб. Завтра, 19-го ноября, одбудеться музично-вокальний вечір Української Громади студентів-політехників на користь громадської каси взаємної допомоги.
Український вечір, впорядкований на користь полтавського земляцтва київського комерційного інституту, що одбувся позавчора в залі Комерційного Зібрання, мав великий матеріяльний і художній успіх.
Видко було людей всякого стану і націонадьности. Сила молоді прийшла в народній українській одежі.
Хор комерсантів співав гарно. Хор проспівав також і „Заповіт”. При згуках „Заповіта” усі встали.
З запрошених бандуристів на вечір прибув тільки один. З успіхом виступали всі инші виконавці програми.
Продаж усяких речей: глиняних, деревяних та стрічок і всяких дівочих прикрас, наїдків і напитків дуже тішив публіку.
В антрактах грав на кобзі і співав старий дід. Українська мова панувала скрізь.
Загалом, вечір зоставив у всіх дуже гарний спомин. Памяти О. Юркевича.
Доктор Грибінюк з Петербургу висловлює через нашу газету своє спочуття семьї небіжчика Осипа Юркевича.
Кандидати в гласні від новодумців по лукьянівському участку. Новодумці виставили таких особ в гласні думи з лукьянівського у частка; Булава, Григорій Іванович (домовласник), Бондаревський, Володимир Григорович (домовл.), Вишневський, Петро Петрович (домовл.), Волинський, Мойсей Тимофієвич, (співр. газет.), Дубінський, Семен Ігнатович (прис. адвокат.), Івановський, Франц Михайлович (бухгалтер.), Ігнатович Виктор Володим. (дір. держ. банка), Новіков, Олександр Федорович (домовл.), Новіцький, Йосип Францович (бухгалтер), Оргис-Рутенберг, Валеріан Дмитрович (прис. адвокат), Ребізов, Василій Іванович (чиновн. держ. конгр.), Сергій, Мартин Вікторович (лікарь), Сінявський, Андрій Семенович (інспектор страх, товариств), Фальбер, Фридрих Людвигович (інженер), Федорук, Іван Михайлович (секр. держ. банка), Хоринський, Сергій Іванович (ст. сов.), Шалаєв, Герасим Петрович (домовл.), Шаров, Миколай Миколаєвич (лікарь), Шефтель, Олександр Миколаєвич (дір. купецьк. банку), Щитковський, Іван Іванович (чиновн. управ, держ. майна), Ярошевський, Миколай Семенович (прис. адвокат). Вибори по лукьяновському участку одбудуться завтра, 19 ноября.
Вибори по печорському участку. Позавчора на вибори по печерському участку прийшло 113 виборців з 118 голосами.
В гласні од печерського уч. вибрано: П. М. Плахова, Г. Л. Черноярова, А. В. Десницького і П. В. Голубятникова; в кандідати Н. І. Колчигина.
З чотирьох гласних три йшли під прапором „новодумців". На вчорашніх виборах по старокиївському уч. пройшли такі кандідати з списка новодумців; Д, М. Григорович-Барський, М. Д. Горбунов, М. П. Добринін, І. Н. Дьяков, О. О. Кіх, А. К. Ржепецький і М. Ф. Страдомськвй.
З стародумців вибрано Екстера і Дричкіна. Про БІлу-Церкву. 1 0-го цього ноября одбулось засідання київського губернського правління в справі перетворення м-чка Білої-Церкви, васильківського повіту, на город.
Правління згодилось з тим, що містечко Біла-Церква з боку комерції і промисловости рівняється до значніших повітових городів на Київщині: Умані, Бердичева і Черкас.
Але вона дуже занехаяна і не упорядкована єдине через те, що в їй було сельське управління.
Тому губернське правління одноголосно пристало до постанов губернського по справах селянських присутствія, губ. земської управи і городського присутствія, які раніш уже рішили, що в м. Білій- Церкві треба негайно завести городський устрій, по городському положенню 1892 року.
Снігові замети на півд.-захід. залізницях. В управління південно-зах. зал. дороги прийшли телеграми про снігові замети.
На північній частині поліських доріг третій день іде сніг. Найбільші замети на київо-ковельській і радзивилівській лініях.
Служба путі вживає надзвичайних заходів. Ставлять щити од снігу, послано робітників і снігоочиститель „Леслі". Начальники станцій присилають телеграми, що поїзди через сніг дуже спізнюються.
Скорий поїзд, що йшов з Бреста на Ковель, спізнився на 3 г. Поїзд № 20 з Люблина прийшов в Ковель на кілька годин пізніше.
З Радзивилова поїзд № 1 став, заметений снігом. Було послано два паровози, але вони не могли здвинути його з місця.
В районі московсько-київо-вороніжської зал. дороги замети теж трохи заважали ходити поїздам.
Позов художника Н. Пимоненка. Вчора в київському окружному суді розглядали позов художника Н. Пимоненка до фотографа Маркова за надруковання 5 одкриток з картин Н. Пимоненка.
Позивав Пимоненко Маркова на 1000 карб. Суд приговорив видавця карок до 7 день арешту і до уплати 400 карб, грошима.
Арешт. Вчора київська поліція на Хрещатицькому проулку в д. № 8 арештувала М. Киселева.
Висилка. Арештованого 9 ноября українського поета Гр. Чупринку мають адміністративно вислати з Київа.
Випущено на волю. Арештованих 14 ноября на Жилянській вулиці: студентів політехників Пржемоцького, Центіловича і Моравського; студентів університету Бару і Совацького, слухачку жіночого медичного інституту Давидову, курсисток Кауфман і Каган випущено.
Крім того, випущено арештованого після університетських подій (3 ноября) студента Абуладзе.
В суді. Вчора в київському окружному суді судили 17-літнього С. Зенченко, якого обвинувачували за те, що він хотів вбити батька.
Його батько почав бити матір; тоді хлопець взяв ножа і зробив батькові 7 ран.
Присяжні виправдали хлопця. В комерційному інституті вчора о 2 годині дня студенти хотіли улаштувати збірку.
Про збірку довідалася поліція, приїхав поліціймейстер, викликали два наряди піших городових і наряд кінних.
Після того, як введено було поліцію, студенти розійшлися. Трамвай на Демієвці.
Київське губ. правління повідомило київську губ. земську управу, що на Демієвці концесіонерам дозволено замісць конного провести електричний трамвай.
Нещастя. На Демієвці, в сахарнім заводі робочий Є. Антонов, на підпитку, вмішався до роботи, якої ніколи сам не робив.
Антонов упав на землю з висоти 3 сажнів. Другого дня він помер. Замах на самогубство. 15 ноября ввечері у дворі київської повітової поліції (Кузнечна, № 81) замірявся на самогубство поліцейський стражник Арсен Зайченко.
Вія вистрілив у себе тричі і ні одним вистрілом у себе не влучив. Причина така, Зайченко ще 29 іюня вів до київської пересильної тюрми арештованого Шевцова, який по дорозі втік.
Зайченко побоявся кари за втечу Шевцова і нікому про це не сказав, а в книжці, де був записаний Шевцов, росписався під фамілію тюремного надзирателя, а бумаги подер.
Тепер тільки про це дізналися і Зайченко хотів застрелитись. 3 Київщини.
Фабрично-заводський промисел на Київщині. В 1909 р. на Київщині усіх фабрик і заводів, які виробляли не менше як на 1.000 карб., було 725; продуктивність їх виявилась в сумі 173.358.421 карб.. З цього числа фабрик й заводів в городах було 221 з продуктивністю в 27.318.696 карб., а по повітах 50± фабрики з продуктивністю 146.039.725 карб.
На фабриках працювало 58.289 чол. Найбільш фабрик та заводів на Київщині цукроварних та рафинадних.
Сума продуктивности їх—147.991,275 карб. В 1909 р. на Київщині функціонувало 74 цукроварні.
На них перероблено 13.829.484 берковців буряків і вироблено 21.981.485 пуд. 86 ф. цукру на 84.154.822 карб.
Рафинадних заводів було 5, вони виробили 6.680.045 пудів рафинаду на 34.259.248 карб.
Порівнюючи з 1908 р. число робітників на цукроварних заводах побільшилось з 34.181 до 35.764 чол., а на афинадних поменшилось з 6.483 до 5.579.
На заводі. На ржищевській цукроварні київського повіту 12 ноября, 14 робочих не схотіли робити, домагаючись, щоб їм окрім поденної плати давали ще по пудові патоки.
В завод приїхав становий, вговорив робочих і вони стали знов до роботи. 3 Волині.
Житомирська „Просвіта" повідомляє, що тамошня почто-телеграфна контора не хотіла приймати телеграми на „малороссійскомь языке“, яку „Просвіта" бажала послати сем'ї Л. Толстого.
Не приймала через те, що в спискові, де перелічуються мови, на яких можна приймати телеграми, не було зазначено української.
Телеграфистка просто сказала, що їй заборонено приймати телеграми на українській мові. „Просвіта" вдалась до начальника київської почтово-телеграфної округи і одержала одповідь: „Сделано распоряженіе". Закриття земської лікарні.
В маї місяці у Володимирі - Волинському закрито земську лікарню і замість неї одкрито амбулаторний пункт, а через це хворі городяне, особливо біднота, зостались без всякої лікарської запомоги.
Пройдисвіт. Недавно в Здолбунові до хліботорговця зайшов якийсь священик, назвався священиком з с. Камениці і раяв купити у нього 50 пудів конюшини та 200 пуд. пшениці.
Він домагався, щоб хліботорговець дав йому завдатку, але той одмовився.
Тоді він од цього пішов до другого хліботорговця Гінзбурга. Тут уже він сказав, що приїхав з Дубно, взяв 16 карб, завдатку і. поїхав.
Виявилось, що цей „священик" уже 4 тижні їздить до хліботорговців, продає туж саму конюшину та пшеницю, бере завдатки і не присилає проданого. 3 Поділля.
Шкільні справи. В 1911 році в подільській губернії одкриється 54 комплекти міністерських однокласових шкіл: в балтському повіті 8, брацлавському 2, вінницькому 2, гайсінському 6, каменецькому 1, летичевському 6, литинському 1, могилівському 5, ольгопольському 3, проскуровському 8, ушицькому 4 та ямпольському 7. 3 Полтавщини.
Заборона. В Кременчуці біоскопові заборонено показувати похорон Л. Толстого.
Пошесть на свиней. З с. Прохорівки пишуть, що там з'явилась пошесть на свиней, яких люде колють і потім на базарях продають сало та м'ясо.
Народній дім. 7-го ноября одбулось в м. Зінькові одкриття народного дому.
Будівлю закінчено в октябрі; витрачено до 16000 карб. Авдіторія буде вміщати більше як 500 душ. 11-го ноября одбулась перша вистава в народнім домі, улаштована тутешнім драматичним гуртом.
Було виставлено два українських водевілі: „На меті" та „Простак" і один російський „Лебединая песнь" А. Чехова.
Через негоду та бездоріжжя спектакль не мав матеріального успіху. Загальне вражіння од спектакля приємне. 3 Катеринославщини.
Судові справи. В окружному суді, в Олександрівську, розглядали справу союзника Примакова, який брав участь в погромі в 1905 році.
Свідки говорили, що він керував погромщиками. Примакова виправдали. („Речь"). Оружний напад.
З Новомосковська телеграфують, що недалечко од села Нежданівки оружні злочинці напали на хутір Павленка.
Павленко сховавсь на горіщі. Грабіжники пристали до його жінки, одняли 300 карб, і задушили її саму, а потім знущались над її трупом: порізали ножами живіт і лице.
Штраф. Редактора „Южн. Зари“, що виходить в Катеринославі, оштрафував п. губернатор за статтю про Л. Толстого на 300 карб.
Кооперація на Катеринославщині. Правління потребительської крамниці „Труд”, в Олександрівському, звернулось до катеринославського наукового товариства з проханням виклопотати дозвіл на те, щоб прочитати де-кілька лекцій про кооперацію.
Лекції має читати агроном харьківської земської управи п. Вольф. Крамниця.
В с. Семенівці, олександрівського повіту, селяне одкрили нову крамницю; членський пай 5 карб., вступних 1 карб.
До цього часу вже набралось 150 членів. Крамниця роспочала свою торговлю 1-го ноября сього року. 3 Херсонщини.
Муштра. Інспектор народних шкіл херсонської губернії наказав завідуючому приходською школою при земському сиротському домі негайно завести муштру для учнів.
Жертва. Д-ка Бальзам в Херсоні подарувала 600 карб. товариству фізичного виховання дітей на будівлю приюту і „яслів". в Забалківському Форштаті. 3 Кубанщини.
Биржевий комітет в Катеринодарі завів стіпендію імени Л. Толстого при комерційній школі.