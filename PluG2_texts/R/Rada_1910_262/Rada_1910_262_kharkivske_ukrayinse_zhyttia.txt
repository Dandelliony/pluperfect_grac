Незабаром у харківському університеті відбудуться збори „Историко- Филологическаго Общества", присвячені пам'яти Л. Толстого, після чого проф.
Сумцов має намір зробити доклад про наукові заслуги небіжчика Василя Доманицького, а також, коли буде час і спромога, про М. С. Грушевського, з приводу сьогорішнього 25-літнього Його ювилею.
Проф. Грушевський являється почесним доктором („doctor honoris causa”) харківського університету, а тому М. Сумцов, голова „Историко-Филологическаго Общества", думає на одному з будучих засідань цього „общества” вшанувати його.
Де ж таки „Общество” готується до будучого 50-ліття смерти Т. Шевченка.
Вирішено 26 февраля улаштувати засідання, присвячене пам'яти українського Кобзаря, на котрому буде прочитано на російській та вкраїнській мовах де-кілько невеличких рефератів.
Теми для цих рефератів уже намічено. Всіх їх 29, а саме ось які: 1) Дитячі літа Шевченка й діти в „Кобзарі”. 2) Кохання Шевченка. 3) Жінки у творах Шевченка. 4) Роля щорічних поминок 26-го февраля. 5) Одзиви про Шевченка після його смерти. 6) Значіння могили Шевченка на Дніпрі. 7) Україна та вкраїнці у творах Шевченка. 8) Наукові заслуги „Наукового товариства імени Шевченка" у Львові. 9) Порівнюючий нарис перекладів Шевченка з орігиналом, 10) Літературні способи (пріемы) Шевченка. 11) Мова та стиль Шевченка. 12) Юмор у творах Шевченка. 13) Степ і море у творах Шевченка. 14) Відблиск (отраженіе) кріпацтва у Шевченка. 15) Шевченко, як художник. 16) Друзі та приятелі Шевченка. 17) Легенда про Шевченка. 18) Порівнять праці Чалого й Кониського про Шевченка. 19) Заслуги Доманяцького у вивченні Шевченка. 20) Популярні брошури про Шевченка. 21) Шевченко і Міцкевич. 22) Шевченко у школі. 23) Жінки - покровительки Шевченка. 24) Безбатченки в поезії Шевченка. 25) Заповіти Шевченка і їх здійснення у житті. 26) Гуманизм Шевченка. 27) Харьківські газети про Шевченка 26 февраля. 28) Російські твори Шевченка. 29) Історичні елементи в поезії Шевченка.
Професора Сумцова запрошено до участи у новий Енціклопедичний словарь Брокгауза і Єфрона, де він буде вести відділ української літератури, народньої творчости і дасть скілька біографій українських письменників та громадських діячів.
В. Ч.