1-й Губз'ізд земельних робітників Волині.
1-й Губз'ізд земепьішх робітників Волині.
Відкриття з'їзду. 21-го листопаду відчинено 1-й губерніяльннй з'їзд земельних робітників Волині. На з'їзд з'їхалось понад 200 робітників периферії земельної справи.
Відчиняючи від імени губземвідділу з'їзд—т. Фремель зазначав, що цей з'їзд скликано для колективного обговорення всіх завдань, що-до поліпшення сільського господарства та підсумування усіх досягнень, що вже маємо.
ПОЛІТИКА РАДВЛАДИ ПО СЕЛАХ.
Тов. ДемченКо зазначає, що завдання сучасного моменту полягає в тім, аби поглибити ті всі придбання, котрі ми зараз маємо. Зараз, додає т. Демченко,— селянин не такий, яким він був тому 7 років. За цей час селянин виріс, як з культурного, так і з господарчого боку, його вимоги й потреби далеко ширші. З думками селянина треба тепер рахуватись і йому зараз потрібно надати більш ініціятиви в справі розвитку культурного й господарчого життя села. Радянська влада спирається на робітників та селян. Нам в праці треба виходити з того факту, що революційний уряд спирався та й спирається на робітників і селян. Як-що ми цього не зрозуміємо, то станемо подібними до тих „бувших" людей, що вже протягом 7 років тиняються за кордоном, розпродаючи рештки награбованого. Влада на селах повинна користуватись довіррям селянства. Головні завдання, що повстають перед нашою партією й кожним чесним громадянином Радянської Респуб ліки, полягають в тому, аби утворити по місцях гарну селянську владу. Треба зазначити, що по де куди влада там ще не вдосконалена, вона не може, як слід, зважувати потреби селянства. Інтелігентному робітникові доводиться часто-густо натрапляти на неправильні вчинки влади. Часами вона відхиляє від себе того сільського інтелігента, котрий бажав би справді попрацювати на користь селянства. Це пояснюється тим, що селянинові ніколи не доводилось керувати. От же він бажає й повинен керувати державою. Нашим завданням є—привчати селянина до влади, призвичаїти його до неї та зробити його культурним. Справа вся в тім,що треба селянинові дати рідню для нього владу, котрій би він цілком довіряв. От же наша сільська інтелігенція, що приходить до сельрад, мусить прагнути цього довірря. І коли ми цього досягнемо-зробимо значний крок вперед по шляху здійснення чергових завдань на селі. Селькор-то є виказувач думок пролетаріяту. Надзвичайно важливою—є боротьба з беззаконством на селі. Буржуазія радить дати волю пресі. Яка ж може бути воля друку по буржуазних країнах? Англія не має жадної селянської газети. Між тим, по Радянському Союзі нараховуються сотні селянських газет і десятки тисяч сільських кореспондентів. Подібне щось ніколи й не снилося буржуазії, дарма, що похваляється вона своєю „волею друку". Нашим завданням є—всіляко захищати селькора від переслідувань з боку зачепленої
ним влади. Ми повинні з цих селькорів одержати редакторів газет. Вони повинні бути виявленням усього селянства. Селянству треба надати більш простору. Ще одне завдання сучасного моменту—висувати селянських робітників. Годі гадати, що селянський робітник не повинен посідати більш, аніж райземстіл, він здібний працювати й у губземуправлінні. Протягом останніх 7 років селянин значно виріс — от же йому треба надати більш волі й простору в його творчості. Сільсько-господарчий кредит та кооперація. Розвинення сільсько - господарчого кредиту й кооперації не може провадитись за рахунок лише кооперації. Америка володіючи величезними багацтвами, відпустила своїм фермерам надто нікчемного кредиту, далеко меншого, аніж радянська влада селянству. Але ж державного кредиту все таки замало. Для збільшення кредиту повинний також надходити й селянський гріш. Селянин повинен впевнитись в ощадженні своєї трудової копійки. Тому то по кооперативних правліннях на селах повинні сидіти люде, що їм цілковито довіряє селянство. Над цим питанням повинні серйозно поміркувати всі робітники по місцях Селянське господарство розвивається. Ми можемо гордитись тим, що наше селянське господарство, незважаючи на всі труднощі, хочай повагом, але невпинно прямує вперед в свому розвиткові. З цього боку—ми виконали заповіт Ілліча. Коли ми помічаємо крамовий голод у селянському господарстві, то це свідчить про те, що сільське господарство швидче ніж промисловість, розвинюється. Це означає, що головні зусилля було спрямовано на піднесення сільського господарства. Треба відріжнити куркуля від справного селянина. При провадженні по місцях податкової політики, треба відшукати лінію між справним селянином і куркулем. Треба зрозуміти, що куркуль це є той, хто експлоатує села, хто свої капітали пускає не для піднесення господарства, а для більшої його експлоатації. Доповідач наприкінці торкнувся будови єдиного сільськ.-господарч податку, одзначивши наші досягнення щодо усталення валюти. Загальна політика радянської влади-правильна. Губз'їздом ухвалюється резолюція, запропонована делегатом з місць.— Визнати загальну політику радянської влади на селі за правильну—зазначає резолюція-й активно допомагати її на ділі в переведенні всіх накреслених заходів.
ГУБЗ'ЇЗД ВІТАЄ КОМПАРТІЮ
Місцеві агрономи звернулися до т. Демченка з проханням передати Комуністичній партії слідуюче:- Сім років назад, у той мент, коли стара влада розвалилась й країна переживала економичну кризу,— робітнича класа зробила нечуване в історії людства: вона, під керовництвом
комуністичної партії, скинула панування буржуазії й узяла владу до своїх рук Інтелігенція, яка виховувалася на принціпах дрібно-буржуазної ідеольогії, не зрозуміла, в більшости, та й не спроможна була зрозуміти величезної ваги цього історичного менту.
Пролетаріят і бідніше селянство винесло на своїх плечах увесь тягар героїчної боротьби під час громадянської війни на економичному фронті і вийшли переможцями в цій боротьбі. Тепер пролетаріят нашої Соціялістичної Спілки, який створив нові форми трудової держави—стає прикладом для пролетарів більш культурних країн. І, нарешті, після величезної творчої роботи, в умовах тяжких злиднів, тепер, на порозі 8-го року, робітники й селяне ввійшли на певний шлях відбудування продукційних сил Рад. Спілки, підняли промисловість і сільське господарство, перевели грошову реформу і вибором собі стало міжнароднє становище. Українська агрономія, яка безпосереднє звязана з селянським життям і з умовами сільсько-господарського виробництва, рівно чотирі роки назад, на першому Всеукраїнському агрономичному з'їзді, вітала економичну політику Радянської влади й закликала всі агрономичні сили України прийняти найжвавішу й енергійну участь в здійсненні нових виробничих завдань. Усе це дозволяє нам збільшити свою активність в роботі по підвищенню сільського господарства, а не похитна енергія комуністичної партії весь час підбадьорує нас у нашій роботі. Не дивлячись на несприяючі кліматичні умови, які зменшили врожайність—сільське господарство Волині пішло в цьому році значно вперед в галузі раціоналізації: поширилася праця по землевлаштуванню, збільшилася засівна площа під товаровими, годівепьними й промисловими культурами. Разом з тим, на селі відбувається процес економичного розшарування села, що, також, вказує на зростання його економичної міці. Але це зростання йде не досить швидко, і тому наше головне завдання—допомогти економичному зміцненню села й закріпити звязок по-між незаможником й середняком шляхом організації громадського й кооперативного виробництва, збуту та споживання. У цьому—запорука для розвитку громадської свідомости села й піднесення його культурного рівня, а це наблизить село до соціялізму. Втягуючи до праці по піднесенню продукційности сільського господарства широкі кола радянської суспільности на селі,—ми віддадимо всі свої сили й знання, аби виконати завдання, дані нам ХІІІ-м з'їздом компартії, і зміцнити спілку робітників та селян. У своїй праці ми завжди будемо керуватися політикою комуністичної партіі, бо цю політику випробувано і виправдано самим життям. Хай живе спілка робітників та селян! Хай живе комуністичний Інтернаціонал! Хай живе Радянська Влада!
По пропозиції делегатів,—цю адресу надіслано комуністичній партії від імени цілого з'їзду. Далі з'їздом було вислухано доповідь про земельну політику. (Далі буде).