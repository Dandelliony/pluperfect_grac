Життя незаможницьке.
От так комнезам.

Тиша в с.Чернелівці, Красилівського району. Спить, не ворушиться, мертвим сном заснула організація незаможницька. Голова комнезаму лиже пройдеться куди небудь, до почесної „кумпанії", що вороже ставиться до незаможників та до організації комсомольської, ще молодої. Незаможники, що числяться членами КНС, на зібранні не разу не були, бо ніхто не згадає, коли воно й було.
Пора давно придивдивитись ближче до праці комнезаму Чернелівського та запитати незаможників, хто в них рахується членами, а хто ні. Цього вони не знають. Варто запитати й голову, що він зробив для організації. Бо вже піднімає голову куркульня, й собі прав незаможницьких домагається. А. Кабиць.
Таких треба скинути. Гарний у нас голова комнезаму в селі Решківці, "Ст-Костянт. району. Він же й голова селькомнезаму найголовніша його праця —це знищення самогону власною особою. У веселому вигляді ходить він по селу, й бешкети чинить. Ходять чутки серед селянок, що до його гулянок і фонд комітету спричинився Один раз було у веселому вигляді голова до райвиконкому з'явився, й там заарештований був. Проте, він швидко повернувся. Райкомітете, перевір його вчинки, та дай відповідь, чи все в комітеті взаємодопомоги гаразд. Решківецький.
Працю налагодили. Не треба й про освіту забувати. Недавно безладдя було в Мар'янівському районі. Нарешті, після допису до газети, краще стало. Зроблено перевибори. Усією громадою в 120 чоловіка незаможники вийшли на тиждень лісу. Засадили в лісу трохи землі й школу обсадили деревами. Для бурси, що заклалася при Баранівській школі, серед себе трохи коштів зібрали. Тепер треба решту незаможників, що ще осторонь стоять, втягнути до комітету, сувору боротьбу самогонці оголосити, та про освіту села подбати. Зозуля.