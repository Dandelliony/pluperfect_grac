Селянське господарювання. Дайте нам агронома.
Паганенький врожай сьогорішний селян с. Краївщини Володарської про своє господарювання заставив подумати. Щось не доладу, щось не так, трохи инакше треба до землі братись — така думка в багатьох селян почала з'являтись. Деякі так просто поради в агронома питають Агроном багато міг би в Краївщині зробити Та з того часу, як Жовтень став, не бачило селянство ще агрономів. Сільсько-господарських книжок у хаті-читальні немає. Агроном, завітай до села нашого, роскажи людям, як завести на нашій землі хміль, де взяти люпину, як до плодозміни перейти. Чекаємо! А. З. Як куркуль з наймитом господарював? Ще в 1921 році в Камінному Броді, Фасівського району відібрали незаможники від куркульні землю. Куркульня спочатку репетувала, а тепер сидить тихо Одняли землю й од місцевого куркуля А. Гзовського, та дали з неї дві десятини його наймитові К Бобру, що служив у „хазяїна" років дванадцять. Через який час куркуль прогнав наймита од себе з служби, а землю лишив у себе. Що скаже на це, райвиконком? 