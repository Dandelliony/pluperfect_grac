Волгубторг і кооперація.
Питання про врегулювання взаємовідносин. (В порядкі обговорення.)

За останні місяці Волгубторг помітно розвинув свою діяльність. Не задовольняючись зростом свого товарового обігу по М. Житоміру й його окрузі, а власне кажучи завдяки цьому взосту —губторг відкрив філії в Шепетівці й Коростені, обіги яких також показують де-які збільшення. З'окрема, Шепетівська філія, як відомо нам, має відкривати відділи в решті значних економичних пунктів Шепетівщини —Ст.Костянтинові, Полонному, Заславлі. Таким чином, ми стоїмо перед фактом певного зросту і укріплення державного опту на Волині. Явище, безумовно, приємне і цілком відповідаюче вимогам нашої економічної політики. Користуючись данними самого губторгу, опублікованими в „Бюллетені ЖТБ“, відмітимо, що товаровий обіг губторгу по Шепетівській філії роскладається так: 80 відс. припадає на низову кооперацію (споживчу і сільсько-господарську) і 20 відсотків на решту покупців (головним чином, приватну роздрібну торгівлю). Аналізуючи такий росклад, слід визнати, що завдання губторгу щодо охоплення постачання приватної роздрібної торгівлі далеко не досягнено. Приватня торгівля має дуже кволий звязок з губторгом і набував крам від ваших поставщиків, головним чином, від приватнього же оптвика. Діяльність же губторгу з'осереджена майже виключно на постачанні крамом на свої кооперації, головним чином торгуючих с.-г. т в. Губторг, в особі його Шепетівської філії, в своїй політиці кредитування низової кооперації, дотримуються тількии одного принціпу — зробить найбільший обіг. Ні аналізу стану організації, ні погодження розмірів і умов кредиту з реальними можливостями роботи організації, ні порозуміння цього кредитування з союзним об'єднанням, що також кредитує свою периферію — нічого цього в практиці діяльності губторгу немає. Ми гадаємо, що зараз як раз своєчасно підняти питання про врегулювання
роботи губторгу з кооперацією. На нашу думку, це врегулювання можливо запровадити, як в інтересах самого губторгу, так і в інтересах низової кооперації на таких підставах: Губторг в м. Житомірі і його філії на губерні погоджують з відповідними союзними об'єднаннями свої пляни закупок з тим, щоб той крам, що його є в достатній кількості на склепах об'єднань губторгом не закуповувався. Кредитування т-в губторгом провадиться за єдиним планом кредитування, виробленому союзами спільно с губторгом по спеціяльній на кожний окремий випадок довідці союзу, що приймаючи на увагу установлений для т-ва розмір кредиту й суму його заборженности союзу, опреділює вільний ліміт кредиту, що може бути реалізований губторгом. Погодження умов розрахунку губторгу з відповідними союзними об'єднаннями. Погодження відпускних цін, оскільки це можливо при ріжноманітности рівня накидних витрат в губторгу і союзних об'єднаннях. Матеріяльна участь губторгу в організаційно інструкторському обслуговуванні низової кооперації, шляхом певних асігновань на утримання інструкторського апарату союзів. Кооперативна клієнтура губторгу повинна мати властивости ділової і акуратної клієнтури. Це досягається певним інструкторським її обслуговуванням. Участь губторгу в витратах на інструкторський апарат союзів поставить його в рівні умови з останніми що до витрат, так як при умові цілковитого перенесення організаційних витрат на союзи, губторг, цілком зрозуміло, має змогу виступати з дешевшим крамом і конкурувати з союзами. Ініціатива за губкомвнуторгом і губкооператнарадою в справі практичного здійснення виставлених положень. І. ОМЕЛЬЧЕНКО.