Про додаткове доброхітне пільгове державне страхування будівель від вогню.
Як один з засобів відбудови та зміцнення народного господарства введено й їснує третій рік обов'язкове від вогню страхування будівель. Для того, щоб дати селянинові можливість забезпечити свої будівлі остільки, щоб на випадок нещастя на одержану пожежну нагороду можна було відбудувати всі будівлі й таким чином повернути своє господарство до стану, в якому спіткало його лихо, — держстрах з 1-го жовтня 1924 р. ввів додаткове доброхітне пільгове страхування. Це страхування відріжняється від звичайного доброхітного страхування значно нижчими ставками премії, а також спрощеною техникою складання його й через те є доступним і для самого бідного населення. Основні моменти доброхітного пільгового страхування полягають ось в чім: а) Кожний селянин може застрахувати свої будівлі зверх обов'язкового окладного забеспечення в сумі до 500 карб, на весь двір, лише з тою обмеженністю, щоб страхова сума кожної будівлі по окладному страхуванню й додатковому пільговому разом не переважувала 3/4 вартости будівель; б) тариф премії по додатковому пільговому страхуванню встановлено 90 коп. від 100 карб, суми забеспечення зі зниженням тої ставки до 70 коп. для дворів, яві мають кам'яне житлове помешкання або тривалий дах; в) страхувати будівлі в порядку пільгового страхування можна на протязі цілого року і відповідальність держстраху триває рік з моменту складання цього страхування. Для складання страхувань не требується ніяких письмових заяв, а лише необхідно заплатити премію агентові, або зборщикові, причому страхування набірає чинности з 12 год дня наступного по дні уплати премії. Як що страхуватель висилає премію почтою, то страхування вважається складеним з 12 год. дня наступного по дні вдачі грошей на почту;
г) при поновленні страхування, складеного в спрощеному пільговому порядку, страхувателю дається 15-ти денний термін для внесення премії по новому страхуванню, на протязі якого терміну держстрах відповідає на випадок збитків в межах страхового забезпечення минулого страхового терміну. Лише після того, коли пройде цей 15-ти денний пільговий термін і як що страхуватель не внесе премії на новий термін, то відповідальність держстраху припиняється. От-же бачимо, що для того, щоб застрахувати по додатковому пільговому страхуванню будівлі не треба тратити часу на хождіння до агента, ні писання ріжних заяв. Треба лише заявити зборщику, заплатити йому страховку та одержати від нього квитка. І страхової платні не багато приходиться платити. Для того, щоб застрахувати свої будівлі зверх оклада до 3/4 вартости, на середній двір буде припадати біля півтора—два карбованця. Застраховавши майно додатково можна лічити себе забезпеченим від того разору, який виникає в наслідок стихійного лиха—пожежі. А що погрова така в нащому солом'яному селі дуже велика, тому не може бути суперечок. Як би не був обережним той чи инший господар, але ж в селі, серед великої кількости населення, завше знайдеться й необережний, крім того виникають також пожежі й від грому та підпалу, а раз загорілась одна будівля, то від неї розгортається пожежа й по всьому селі.