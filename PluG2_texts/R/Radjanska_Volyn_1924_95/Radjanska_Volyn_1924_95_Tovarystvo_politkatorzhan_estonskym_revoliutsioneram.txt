Товариство політкаторжан — естонським революціонерам.
Загальні збори московської філії Товариства Політкаторжан і зсильно-поселенців доби боротьби проти царизму, в кількості по-над 300 чол., що має в свому складі революціонерів 70-80 років і епохи 1905—1917 років, не можуть не стати на захист тих пролетарських борців за визволення працюючих з-під ярма капіталу, котрі сотнями й тисячами конають зараз по буржуазних в'язницях усіх капіталістичних країн, і найкращих з яких жорстока буржуазна реакція катує на смерть десятками й сотнями. „Ми, старі революціонери, що винесли на своїх плечах увесь тягар боротьби з царизмом в себе,— гаряче протестуємо проти наміру естонської буржуазії розправитись з 149 борцями-пролетаріями"! Жахом повіяло на нас, коли ми взнали, що одного з них. т. Яна Томпа, вже розстріляно, навіть до скінчення комедії так-званого суда, лише за те, що він мав мужність заявити, що не визнає буржуазного суду. Навіть царське самодержав'я, в періоди найчорнішої поліцайської реакції, не знало такої підлої жорстокости, яку виявила естонська буржуазія по відношенню до своїх полонених. Поводження Яна Томпа на суді та його гороїчна смерть відновлюють в нашій нам'яті найяскравіші сторінки історії російського революційного руху: ткача Петра Олексіїва, Мишкина й инших, які ганьбили царизм і його суд, так само, як зараз т. Ян Томп ганьбили буржуазний класовий суд і класову розправу над найкращими представниками працюючого люду Естонії. Ми знов згадали ті часи, коли царські суди й царські прокурори утворили процеси 50-х, 193-х, бажаючи
жорстокою розправою над передовими борцями залякати працюючі маси Росії. Про те російський пролетаріат не тільки не злякався, але повстав і помстився за своїх борців і за своє довічне рабство. Хай наш приклад, наша тяжка многорічна боротьба й наша нечувана перемога — світить вам, естонські пролетарі, світлим промінем надії всіх пригноблених капіталом, в ці тяжкі для вас дні. Втрата т. Яна Томпа не перша й не остання,—ми не забули ще й т. Кінгісена,—але ваша боротьба й ваші жертви приведуть вас до повної й остаточної перемоги робітничої класи над капіталістичним рабством, як це було у нас. Ваша стійкість, яку виявила вся група 149 чоловік з тов. Яном Томпом на чолі, перед лицем катів і лицем смерти, є запорукою вашої остаточної перемоги над вашими катами. Всесоюзне товариство політичних каторжан, що мав в свому складі кілька поколінь російських революціонерів, які пройшли довгий, півстолітній революційний шлях боротьби з російським царизмом, ганьбить підлі вчинки естонських катів і по братерському вітає естонських революціонерів, вірних борців за всесвітню революцію. Всесоюзне товариство політкаторжан твердо вірить, що всесвітній пролетаріят одностайно встане на захист і вирве з крівавих рук естонських катів 149 естонських революціонерів-пролетарів. По дорученню загальних зборів Моск. від. Всесоюзного Т-ва Політкаторжан—президія: Виленський-Сибиряков, Фроленко, Ковальська, Сажин. Газен, Яків Шуляцький, Антонів.