За діло Ілліча.
Виконаймо заповіт Ілліча. На протязі останніх 2 років спілкою цукровиків багато зроблено в галузі ліквідування неписьменности серед членів своєї спілки. На кожній цукроварні відчинялись школи по лікнепу, одиночки з неписьменних прикріплювалися до письменних з метою ліквідування своєї неписьменности Свято 1 Травня було разом з тим і святом випуску учнів зі шкіл лікнепу. Але ж спілка цукровиків увесь час поповнюється новими членами з секції сезонних, які як батрацький елемент села, в більшости-зовсім, або мало письменні, і тому згідно відомостей, що маються в Райкомі, на 1 жовтня ц. р. по всіх цукроварнях району нараховувалось нових 475 неписьменних. Зараз Радянська Влада оголосила рішучу боротьбу з народньою темрявою. Спілка цукровиків, як і инші спілки, яка має в свойому роспорядженню значний кадр культробітників і велику кількість ріжних культустанов, повинна гасло—„геть неписменність“ підхопити зі всею енергією, бо мало бути переконаним, що неписьменність є велике суспільне зло. Треба ще прийти по мірі своїх сил на допомогу Рад. Владі в справі знищення цього зла. Необхідна зацікавленість завкомів, культкомісій та культ і партробітників до цієї справи. Необхідно потурбуватись відносно забезпечення шкіл лікнепу необхідними приладдями, відповідними помешканнями та педперсоналом. Потрібно не тільки самим вступити до осередків лікнепу, але й повсякденно агітувати за вступ до цих осередків усього свідомого робітництва. Це прискорить мент повного знищення народньої темряви, повної перемоги на третьому фронті. Я.

У „будівельників". 21 листопаду відбулося в клубі ГРПС загальне зібрання „Будівельників". Клуб не вміщає прибувших на зібрання. Багато ще на виробничій виставці, багато на хорах. Все стихає. Обрано президію. На повістці денній—„ліквід. неписьменности і т-во допомоги лік.-неп.“. Слухають напружено будівельники про стан Лікнепу, про силу неписьменних, про те, що робить Радянська влада, щоб скинути цього горба з нашого життя і звільнити трудящих від ганебної спадщини царизму. Розвертаються картини одна за одною, як від неписьменности залежить виробництво, економика, як неписьменність гальмує прискорення світлого майбутнього для віками пригнобленого, а нині вільного трудящого люду України. Розвертається сумна картина відсталого від життя, недбайливого неписьменного члена профспілки. Боротьба з неписьменністю стикається з нашими злиднями, з нашою бідністю. Кошти обмежені. Виконати це величезне завдання, ліквідувати неписьменність не можна инакше, як шляхом колективної праці, активної участи всіх, кому дорогі інтереси Республіки. Після де яких запитань і виступів окремих робітників, що з'ясували собі й иншим нашу невідкладну задачу — допомогти ліквідації непнсьменности серед трудящих—загальне зібрання одноголосно ухвалило: „вважати з 22 листопаду осередок Т-ва Допомоги лік. неп. їм. Леніна при спілці Будівельників організованим, всім членам спілки до 1 грудня вступити в члени осередку, стати до боротьби з темрявою, виконуючи заповіти Ілліча. А. К.