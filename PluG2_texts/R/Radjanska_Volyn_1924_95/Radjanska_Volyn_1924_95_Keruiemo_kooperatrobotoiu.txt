Керуємо кооператроботою.
Пильно слідкує Романівський виробничий осередок за роботою кооперативу та поширенням кооперування робітників та селян.
Завдячуючи цьому, стан споживчого товариства ввесь час поліпшується. Не-що-давно на загально-осередкових зборах було присутніми заслухано звіт про його працю та з того звіту видко, що за останні місяці сп.-тво навіть має деякий прибуток, коли ще в січні цього року мав збитків на 462 карб.
Причини в тому, — зміна робітників. Тепер склад службовців та правління кооперативу, підібрано, як слід.
У цьому не останню участь приймав ком'осередок. Отже роботу сп.-т-ва, при тих самих умовах, ще краще можна поставити.
Тут основною хибою — витрата великої частини коштів на ріжні видатки (накладні), що зовсім не торкаються придбання товару.
Заслухавши доповідь, збори підкреслили досягнення й недостачі. В цілому, визнали діяльність кооперативу задовольняючою та надалі накреслили перед ним цілу низку практичних завдань: Втягнення всіх робітників пайщиками, а також поширення членства за рахунок біднішого селянства;домогатись, щоб робітники не купували у приватніх крамарів.
А для цього, безумовно, поставити за обов'язок кооперативові, щоб він мав усі потрібні споживачеві товари першої необхідности та щоби вони були дешевшими, а ніж у приватніх; узяти курс на зменшення до мінімума накладних видатків; збільшити кредиту для робітників та селян.
Для того, щоби поглибити кооператроботу, удосконалити ії, притягти до неї робітничі маси утворити технічні наради при правлінні кооперативу, з яких увійшли б представники осередків, завкому та позапартійних.
Слідкувати за тим, щоби кооператив вів правильно заготовку хліба та заготував на зімню добу його в достатній кількості.
У майбутньому подбати про влаштовання при кооперативі хлібопікарні та м'ясної.
Також організувати гурток при виробничому клубові вивчення кооперативних питань.
Той гурток мусить складатись з робітників та крім виховавчої мети становити перед собою і практичну допомогу кооперації.
Парткор Яровий.