Як у Славуті лікують робітників.
Трапилося в нас на паперовій ф-ці, що робітник ошпарив окріпом ногу. Везуть його до амбулаторії,—до речі—час прийомний,—та ба, нема нікого—ні: лікаря, ні фершала. Чекають годину, чекають другу. Мучиться людина. Нарешті лікар приходить. - Пізно ходите, лікарю'—каже робітник скривившийся від білю. - Я на вас заяву напишу,— відповідає лікар,—як ви смієте робити мені догану? Перевязали ногу, відправили до дому. Лежить хворий у дома. Ідуть до амбулаторії по лікаря. Не хочуть лікарі йти, приписують заочно масть, а в лікарньому листку помічають: „Одвідав хворий "амбулаторію". Не хочуть лікарі пішки ходити, не зважаючи на те, що десять хвилин, а то й менш треба йти. Нарешті дістали коней, привезли лікаря. „Коли везтимеш вдруге, то щоб було „мягче“ сидіти",— зазначає лікар по дорозі візникові.
Обдивився ногу. Масті приписує, що ії вистачнть намастити палець, та й то на раз. Робітник нарешті плює на цю тяганину й запрошує приватнього фершала. Цей іде, оглядає ногу, сам перевязує та масті дає скільки греба. І думає робітник, за що то 20 відсот. нараховується на утримання?? Є в нашому ж соцстрасі акушерка. Говорилося вже багато про ню на зборах,— нікуди не здатна, нічого не помогає. На родини ніхто з робітників ії не кличе, звертаються до приватних і платять великі гроші. Самі соц страховські лікарі про ню дуже гарної гадки. - Коли б ви запросили нашу акушерку, не мали б ви ні дитини, ні жінки,— говорить лікар Г., запрошений на родини до робітника нашої ф-ки. Чн не пора прислухатись до голосу робітників? Славутська паперова ф-ка. Робкор Зрячек