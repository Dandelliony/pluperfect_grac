ДОПИСИ
(Од власн. кореспондентів).
М. БАКЛАНЬ (yа Чернігівщині). В закутку. В Баклані живуть великороси й євреї. З боку село похмуре та невеселе: темно сіре, аж чорне. В середині ще гірше. Біднота, темнота і мертвечина. Ні одного товариства, ні одної кооперації, Єсть у селі земська школа, та якась не така як у людей. В шкоді єсть величенька’ кімната, що одведена для читання людям, —так і зветься: народна читальня, але бібліотеки Бог дасть—немає. Оце недавно заїхав якийсь українець в Баклань і, згуртувавши великоросів, виставив З января українську пьєсу —«Хазяїн». Карп.-Карого. Бакланці дивувались, як малі діти. Кажуть, п'ять років, як мають декорації і читальню, але нічого такого не бачили. Минулого року якийсь добродій виставляв російську пьесу і мав 27 карб. дефіціту: людей і пів-кімнати не було. Тепер же насунуло людей сила-силенна звідусіль і цікаво, що за 30 верст і більше наїхало всякої інтелігенції. За білети не кажу, бо їх не стало за 8 години до підняття завіси. Спектакль пройшов. Ніхто б не сказав, що це виставляли росіяне десь у темному, глухому кутку українську пьесу. Побільше б такого світла в Баклань! Не вдалось тільки нашому українцеві поставити спектакль на пам'ятник Шевченкові у Київі і спектакль пішов на користь бакланської пожарної дружини.
