Останні вісти.
(З газет та по телеграфу).

Присуд А. Постоловському.
КАМЕНЕЦЬ - ПОДІЛЬСЬКИЙ. Виїздна сесія одеської судової палати засудила в тюрму українського поета — подолянина Антона Постоловського за видану ним і конфісковану в 1909 році книжку його поетичних творів. (Власн. кор.).

Запитання губернатора.
ХАРЬКІВ. Губернатор запитав городського голову, на підставі чого він допустив ушанування думою першого голови Д. Думи Муромцева. (Власн. кор.).

Музей красної штуки в Варшаві.
ВАРШАВА. На одкриття в Варшаві городського музею красної штуки магістрат асігнував в цьому році 100,000 карб. (Власн. кор.).

Вільготи академистам.
ХАРЬКІВ. Полтавський губернатор, надсилаючи до університету гроші од вечора на користь студентів, прохає видати їх студентам-академистам. Це перша ластівка. Досі в харьківському у-ті академистам ніяких привилеїв не давали і про їх тут до цього часу не чули. (Власн. кор.).

Холода.
ОРІХІВ. Останніми днями морози доходять до 27 градусів. Вчення по школах немає. Снігу випало сила.
ХОРОЛ. Морози до 25°. Ліг глибокий сніг.
ВІННИЦЯ. Морози 23—24 градуси. Всі ці дні хуртовина.
(Власн. кор.).

Увільнення студента.
ХАРЬКІВ. З наказу мініста з університету увільно студента Краснопольського — бувшого священика на Курщині. (Власн. кор.).

Арешти.
ЛОДЗЬ. Потрушено і арештовано багатьох служащих в місцевих аптеках. Потрушено в помешканні союза фармацевтів. Забрато документи і книги. Арештовано членів правління і ревізійної комісії. (Власн. кор.).

Під догляд поліції.
ВАРШАВА, Під догляд поліції без права шити по столицях і губернських городах оддано 61 особу. я9Власн. кор ).

Ювилей 19 февраля.
КАМЕНЕЦЬ-ПОДІЛЬСЬКИИ. Попечитель шкільної округи за № 2418 розіслав по всих вищих школах округи циркуляр і програму свят 19 февраля. Промову, яку треба читати, теж розіслано з округа і сказано, що «отступленіе отъ программы присланой не можетъ бытъ допустімо, произнесеніе другихъ речей на акте не допустимо», В циркулярі вимагається одсвяткувати цей день так, щоб він врізався в пам'ять і душу присутніх. (Власн. кор.).

По вищих школах.
ВАРШАВА. В суботу вранці в корідорах і студентській чайній університета з'явились прокламації, в яких закликалось студентів забастувати на ввесь семестр. В 12 г. несподівано зібралась сходка, на яку зійшлося біля 600 душ. Сходка одноголосно постановила бастувати до кінця академичного року. (Власн. кор.).
ХАРЬКІВ. В суботу опівдні в університеті несподівано зібралася сходка й оповістила забастовку на цілий цей семестр. Все сталося незвичайно швидко. Ректор, що хотів прохати розійтися, успів тільки вимовити: «Панове!» Як йому зараз же відповіли; «Пізно! Оповіщено забастовку на цілий семестр». І з тими словами натовп сунув до дверей. Не пройшло й 5 хвилин, як прибула конна і піша поліція на чолі з віце-губернатором та поліцмейстером, але вона застала в університеті усього з сотню студентів, що були на лекціях, по лабораторіях то що і тікати не думали. Їх переписано й одпущено, попередивши, що коли вони не вчитимуться, то їх вишлють.
Того ж дня були спроби припинити читання лекцій. Од міністра вийшов наказ ні в якому разі не зачиняти університету, як і других вищих шкіл. Вчора відбулася прискорена нарада професорів. (Власн. кор.).

Межа осілости.
ХАРЬКІВ. Губернатор не дозволив жити в Харькові підчас екзаменів на зубного лікаря тим євреям, що можуть жити тільки в місцях єврейської осілости.

Кари на пресу.
ВАРШАВА. «Варшавское Слово» оштрафовано на 100 карб, і «Утро Варшави» на 300 карб. Кзьондза Годлевського, редактора журнала «Кто, кроме Бога?», оштрафовано по присуду палати на 200 карб.

Землетрус.
МОСКВА. «Рус. Сл.» телеграфують з Ташкента, що вночі дуже й довго трусилася земля, піднялася хуртовина, а вдень було душно.

За кордоном.
Всякі звістки.
МОСКВА. В Брюселі арештовано сем'ю фальшивомонетників — російських підданців. Віденський магістрат одмовився назвати одну улицю Відня Толстовською. Діло це буде розглядати городська рада.

