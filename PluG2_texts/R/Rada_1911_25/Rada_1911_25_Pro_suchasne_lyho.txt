Про сучасне лихо.
Серед подій останніх часів якось цілком непомітно пройшов у Москві з'їзд тих лікарів, що гоять фізичні болячки залізнодорожних служащах. Події по вищих школах, доносительне базікання Меньшикова в „Нов. Времени" цілком захопили пресу й громадянство, й мало хто звертає уваги на тих людців, що силкуються знайти ліки для боротьби з „бичем“ сучасної цівілізації— „праннями“. „Пранці (сіфіліс) по залізницях страшенно розповсюджуються" — переказує нам коротенька телеграфна звістка резолюції з'їзду. І тілько коли гаразд замислишся над цією лаконичною звісткою) коли зрозумієш наслідки того факту, що „70 проц. хворих передають хворобу иншим“ — тоді стане ясною величезна соціально-моральна вага цієї „взаємної передачі". Залізниці вкрили Росію досить густою сіткою, вони розносять хворобу по тих ведмежих кутках, що „три дні скачи —не доскачеш" ні до якого культурного центру. Безумовно, кожна цівілізація в своїй послідовній еволюції несе разом з позитивними і чимало негативних рис. Одна з цих негативних рис в области моральній — венеричні хвороби, відомі вже за дуже стародавніх часів. Деякі сором’язливі людці страшенно червоніють (на зразок Щедринського градоначальника), коли їм згадати про таке величезне моральне лихо, що набірає ваги соціального про — „секретні" хвороби. Між тим „об ще-руська“ інтелігенція й особливо студентство, яке ще Ізмайлов у „Въхахъ» и обвиновачував в аморальности, дуже й дуже близько знайомі з „венеріками". Щоб не бути голословним, згадаю хоча б анкету д-ра Членова в московському університеті: коли не помиляюсь, вона виявила, що 72 відсотки всього студенства хворіло на „венеріки". З кола нашої інтелігенції хвороби ці розносяться по містах і весях всеї Держави, причім залізниці мають видатну ролю „проводників" цієї оригінальної культури. Мені доводилось частенько "жити на селі, на нашій славній Україні, і спостерігати ту величезну еволюцію, що зайшла в житті нашого народу в области моральних звичаїв і поглядів. Багацько дописувачів наших зазначають той факт, що роспуста звила собі міцне кубелечко серед нашого народу, Розпуста — значить і хвороби. Залізниці ріжуть Україну в багатьох напрямках і, безумовно, справляють своє велетенське завдання грандіозних моторів цівілізації, але разом з тим вони й розносять венеричні хвороби. Скільки тепер Катерин народилось на нашій не-своїй землі — сказати не можна! Здається, коли б з'явився на нашім літературнім небі новий геніальний захистник покриток і всіх покривджених морально, то багацько б матеріалу знайшов він для своїх «облічительних» поезій. Треба гатити нечасте джерело, поки воно не розлилося широкою рікою. Лікарі залізнодорожні зрозуміли засоби боротьби: влаштування всяких розваг і користних лекцій, поліпшення матеріального становища залізнодорожників — ось ті паліативи, що можливі за наших часів. Коли добавимо сюди з области медицини препарат Ерліха — цей могучий чинник успішної боротьби з пранцями, то можна сподіватись, що наше село засвоюватиме надалі тілько кращі риси сучасної цівілізації, а не цю оригінальну „секретну" культуру.
С. Дорош.
