Автентичність останків Яна Жижки у світлі науки.
(Лист з Праги).
Свого часу — а саме у падолисті — я вже писав про знайдення в Чаславі останків великого гуситського ватажка національного чешського героя — Яна Жижки.
Розуміється, що без відповідного наукового досліду оцих останків — не можна було розпізнати їх автентичности. Треба ще пам'ятати, що чехам вже раз прийшлось досить сумно відпокутувати їх поспіх та запал в признанню автентичними відомих Зеленогорського та Короледворського рукописів, які були звичайними, але добре виготовленними фальсифікатами.
Одже не можна дивуватись, що на цей раз поступове чешське громадянство досить скептично дивилось на одкриття у Чаславі та що у деяких чешських сферах не дуже то вірили в автентичність цеї нахідки. Найбільше цю справу попсувало те, що дуже швидко було одкрито неавтентичність картону з латинським текстом, який було найдено при кістках та котрий я цітував у згаданній вище статті про останки Жижки.
Як і слід — рішить справу автентичности чаславської нахідки поручено було науці, а саме фаховцям з области археології, антропології, історії, анатомії та остеології.
Спеціальна наукова комісія, якій поручено було розвязати це питання, тільки цими днями опубліковала свої виводи. Ця її відповідь є ще не зовсім рішуча, бо не можна було за цей час цілком проанализувати увесь матеріал.
Але не зважаючи на це — здається, що дальніше досліджування не змінигь вже багато опублікованної 27 січня відповіді.
Тепер уже відомі відповіді архитектора Гільберта, археолога Коулі, ботаника—Немця та антрополога професора пражського чешського університету—Матейки.
Архитектор Гільберт докладним оглядом міста нахідки (ніши), спеціальним аналізом штукатурки та архитектонічного орнаменту на ній констатував, що ніша, у якій знайдено було останки та инші річі—зроблена була у XVII ст. та що сховане у ній нерухомо пролежало понад 200 років.
Так само археолог Коула висловив думку, що найдені при кістях шматки миски — правдоподібно відносяться до початку XVII ст.
Фізіолог—ботаник проф. Немец, котрий аналізував шматок льняної матерії, теж найденої при кістях—судячи з того, що волокна льону вже були звуглені — гадає, що ця матерія дуже довго пролежала у ніші, бо як відомо рослинні волокна з проквола вугільнатіють. Найважнішим, розуміється, для усеї цеї справи був голос антрополога —проф. Матейка, який досліджував знайдені кости. Він констатував, що вони належали трьом особам. Але що найдений череп безперечно належав мужчині, у силі віку — 5O років, який стратив ліве око наслідком рани шаблею над цим оком.
Всі ці данні добре відповідають захованим портретом гуситського ватажка — Яна Жижки.
Навіть після новійших історичних дослідів — було доказано, що підчас смерти не було Жижці більше 50 років, а не 73, як раніше твердилось.
Проф. Матейка висловив погляд, що з найбільшою правдоподібністю можна твердити, що найдені останки дійсно належать Яну Жажці.
Незабаром-справа ця буде наукою розрішена рішуче.
Здається, що теж незабаром буде найдено «патріота» який підробив згаданий латинський текст до отих останків так, що і ця темна справа буде вияснена. Таким побитом—більшість шансів є за те, що найдений череп є автентичним та дійсно належав одному з найбільших чешських національних героїв—Яну Жижці.
Н. В. Прага.
30 января 1911 р.
