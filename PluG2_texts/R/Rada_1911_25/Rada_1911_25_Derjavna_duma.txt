ДЕРЖАВНА ДУМА.
Засідання 29-го января.
Боротьба з піяцтвом.
Предсідатель — кн. Волконський.
Булат робить заяву, що боротьба з піяцтвом буде мати тілько тоді успіх, коли у нас пошириться освіта і коли громадянство буде мати волю засновувати громади для боротьби з піяцтвом. Треба, щоб років через 10— 15 горілка зовсім не продавалася. Трудовики внесуть проект, щоб продаж горілки кожного року зменшувати на одну десяту частину.
Захаров 1 й визнав, що боротися з піяцтвом треба, просвітлюючи розум і серце людини світлом євангельської правди. Дня цього треба провести в життя прінціп волі віри і волі проповіді Христового вчення.
Павлович , критикуючи окремі статті законопроекту, визнає, що коли виведуть продаж горілки в дрібній посудині, то це тілько збільшить піяцтво.
Челишев вносить де-які фактичні виправки до промови Павловича.
Предкальн визнав справою безнадійною доводити шкодливість піяцтва членам Думи, чимала частина якої живе на прибутки з винокурення. Піяцтво шкодить не урядові і не буржуазії, а селянам та робітникам. Боротьбу з піяцтвом повинно роспочати з того, щоб уряд не перешкоджував робітникам та селянам самим взятися до цеї боротьби.
Скороходов на підставі власних вражінь росказув, як в Туруханському та Якутському краю та в низинах Обі нарошне споюють північних инородців і роспалюють в них невпинну жадобу до алкоголю виключно на те, щоб за безцінок забрать в них добро. Розп'янствувавшись, плохі инородці за де-кілько пляшок горіли оддають увесь свій цілорічний прибуток, пропивають зброю, снасти, одежу, а завозять з собою в тундри замість грошей — горілку. (Оплески).
Челишев, як докладчик спеціяльної комісії, зауважує докладчикові фінансової комісії і, головним чином товаришеві міністра фінансів, наводячи багато всіляких цітат. (На всіх лавах вигукують «годі!»). Оратор каже, що годі для тих, хто живе на хлібі народу, але для російського селянства не годі. Оратор вважає, що його аргументів ще ніхто не розбив. Оратор на кінці промови підкреслює, що політичні партії чогось мало цим питанням цікавляться, а більше підводять свої особисті рахунки.
Барон Черкасов вважав, що він зробив уже всі пояснення, як докладчик фінансової комісії, і знову говорить за цю справу, поки не роспочнеться постатейне читання, не буде.
Докладчик барон Мейєндорф визнає, що всякі загальні міркування не подають матеріялу для зміни законопроекту. Звертаючись до питання про голосування переходу до постатейного читання, оратор заявляє, що всі, хто визнає потайну торгівлю горілкою корисною, хто визнає, що держава не має сили боротися з нею і всі супротивники казенної монополії — повинні голосувати проти переходу до постатейного читання.
З приводу останніх оратор поясняє, що голосуванням проти перехода широко роскриваються двері до потайної торговлі. Докладчик підкреслює, що в теперішній час Росія як раз стоїть на такому становищі, коли зручно заводити в їй боротьбу з піяцтвом: алкогольний капітал в Росії послабіщав більше, ніж в инших країнах. Поліпшити умовини зросту алкогольного капіталу, инакше кажучи утворити гарні умовини для потайного продажу на думку оратора є цілком свідоме утворення умовин, якими хочуть примусити державу через 5 років перейти до приватного комісіонного продажу. Беручи на увагу всі заяви до ріжних статтів, оратор робить висновок, що тільки деякі з статтів не викликають до себе довірря. Оратор прохав Думу перейти до постатейного розглядання законопроекту (оплески).
Перехід до постатейного читання приймається.
Оголошуються всякі справи і в числі їх законодавче міркування про запомогу людності семиріченської области, яка постраждала од землетрусу.
Далі засідання—31 января.
