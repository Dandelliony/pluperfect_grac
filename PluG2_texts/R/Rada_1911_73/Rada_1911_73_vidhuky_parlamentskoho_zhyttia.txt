Відгуки парламентського життя.
< Офіціяльно повідомляють, що в п'ятницю в Державній Раді виступить премьер-міністр з одмовою по запитанням про 87 статтю. Гурток центра Державної Ради постановив прохати Акімова зробити після промови Столипіна перерву для виробки формули переходу. Інтерес до майбутнього виступлення премьера надзвичайний. Заздалегідь розібрані всі місця. < Октябристи заявляють, що відносини Думи до пояснень Столипіна по запитанню про 87 статтю цілком будуть залежати од відносин до них Державної Ради. 
< „Петербургскій листокъ” переказує, що Столипін виступить в Державній Раді з великою промовою, в якій він має подати цілком нові відомости.
 < На нараді сеньорен-конвента вирішили по закінченню питання про волосне земство поставити на обміркування Думи законопроект про страхування робітників і питання про реформу бюджетних правил 8 марта. По питанню про порядок роботи, який має бути до закінчення сесії, голоси поділилися. Опозіція і ліві октябристи вимагають, щоб поставити на чергу законопроект про городське самопорядкування в Польщі і про одповідальність чиновників. Націоналисти і праві домагаються обміркування фінляндських законів і питання про відокремлення Холмщини. Ці питання, здається, будуть одкладені до осени.
 < Останнє засідання Думи перед Великоднем призначено на п'ятницю. Роспуск Думи на літній спочинок думають призначити на 14 мая. 
< 3 приводу закінчення строку мандатів членів третьої Думи в 1912 році, міністерство внутрішніх справ ціркуляром звеліло начальникам губерній вжити заходів до вчасного внесення в росписи 1912 року кредитів на проведення виборів в четверту Думу. 
< За докладчика питання про закриття громади служащих в сельському господарстві в південно-західнім краю комісія обрала Гижицького. Комісія приняла також запитання про знасилля над корінною людністю на Кавказі.
 < Комісія державної оборони принада зверх роспису кредіт в 15 милійонів на борги морського відомства. Виявилось, що борги з'явилися через те, що кредіти, які були асигновані на будівлю кораблів, були витрачені на инші потреби. Морський міністр казав, що цею асігновкою будуть виплачені всі борги морського відомства. 
< Бюджетна комісія в закритому засіданні прийняла 150 милійонів на будівлю чорноморського флоту. Сума ця буде поділена на де-кілька років.
 < Фінансова комісія, не зважаючи на сперечання Куглера та октябристів, прийняла проект про наділення міністерства торгівлі та промисловости правом дозволяти окремим заводчикам провоз закордонного чугуну по зниженій пошлині в розмірах, не перебільшуючих трьохмісячного виробу.
 < 3 приводу того, що Гучков залишив політичну діяльність, „Быржевия Вѣдомости* пишуть: „коли Гучкова спитали в Думі, чого він не виступив під час обміркування запитання, він сказав: мені дуже багато треба сказати Столипінові і через те я виступлю після його промови. Тим часом Гучков, зібравши свої пожитки, спокійно помандрував в Манчжурію, де в свій час він служив офіцером погряничної варти і задовго до війни виявляв бажання „пролити кров...* на поєдинкові. Гучков ніколи не мав у себе серце лева, тепер-же він виявив тактику „зайця”.