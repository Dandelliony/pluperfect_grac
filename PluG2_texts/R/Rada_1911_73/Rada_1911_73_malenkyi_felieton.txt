Маленький фельєтон. 
Шевченко й Пилип з конопель.
Як би мене спитали, що найвизначнішого лишили по собі роки визвольного руху, то я, не вагаючись, а ні остілечки, відповів би: демократизацію влади. На що вже Пилип в конопель, людина, котру зневажали і Бог, і люде, а й той „возвисив свій глас“ і почав керувати державним кораблем, та ще й як. Нехай же хто скаже, що йому було заборонено хоч раз!. Перед нашими очима пройшла ціла низка таких Пилипів, та й ще пройде Дубровин, Гамзей, Юскевич, Гололобов, Полубоярінова, Пуришкевич, Марков et tutti quanti. Було, сиділи собі люде тихо та любо й ніхто про них і не відав, а тепер всі вони мають не аби-який вплив на справу „государственнаго строенія". Коли піднято було питання про збірання жертв на пам'ятник Т. Шевченкові, а надто, коли роспочалася справа вшанування українського генія з нагоди 50-літнього ювилею, то, звичайно, Пилип не міг усидіти у своїх коноплях тихо, а прожогом вискочив, як несамовитий, і гукнув на всю пельку: „караулъ! отечество въ опасности!” Першим вискочив Савенко, за ним Меньшиков, а далі „пошла писать губернія” . І хто тільки не ставав цапки й не намагався вилити хоч цебер помий на справу, до котрої, властиво, всім отим Пилипам стільки діла, як свині до відкриття Америки. Але така вже в Пилипів вдача, щоб саме тоді вискочити з конопель, коли того ніхто й не сподівається. І коли поет на перед'останку днів своїх, вхопивши голову в руки, питав з роспачем самого себе: 
І де я в світі заховаюсь? 
Що-день Пилати роспинають, 
Морозять, шкварять на огні, 
то й тепер ще, за 50 літ після смерти, кістки його, сердешного, перевертаються в могилі. Кожний майже день приносить нам якусь новину, що стосується до „пропятія" великотераеливого співця Вкраїни. На що смиренні ченці або батюшки—й ті вважають за священий обов'язок ізригнути хулу на нього. В нашій газеті наведено було вже скільки зразків такої „критики" до відому громадянства. А оце свіженькі.
Якийсь архимандрит Антоній раптом згадав чомусь, що й йому доконче треба обізватись з приводу будування пам'ятника Шевченкові. „Разогръвая себя „горилкой“ и ромомъ, — пише городському голові смиренний пастирь , “стада" Христового, —заражаясь польскимъ революціоннымъ!» настроеніемъ, поетъ Шевченко сдѣлался закоренѣлымъ отрицателемъ, безбожникомъ, кощунникомъ, возненавидѣлъ своє отечество —Россію, церковь православнз’ю, родину, ея великихъ монарховъ Петра І и Екатерину Великую и бредилъ постоянно о волѣ „Краины” и о кровавыхъ междоусобицахъ." 
Просто дивним стає, звідки у смиренної ангельського чина людина з'являється стільки зненавистя до ближнього й виникав питання: чому, напр., Пилип сидів мовчки в коноплях тоді, як де-небудь будовано було монумент Пушкінові, що мав за собою майже всі оті Шевченкові гріха? Але в посланії смиренного ченця знаходимо й на це відповідь. „Шевченко, — пише арх. Антоній, — съ юности былъ горькимъ пьяницей, необразованный и малограмотный простолюдинъ? Бач, в чім сила! Шевченко був „простолюдинъ” а всім же відомо, що діло „простолюдина" зовсім не в тім полягає, щоб учитись у академії та бути світовим поетом. Він повинен „изображать стадо" та ще з доброю вовною, а з Шевченкової вовни, як бачимо по словах арх. Антонія, для пастирів користи було обмаль, то за віщо ж мугиряці монумент? Нехай Пушкін —то хоч дворянин, а з дворянина —„взятки гладки“, а то —крепак, мужик і той туди!.. 
Лист подільського пан-отця К., гласить між иншим: „По моєму, никакого памятника Шевченко не нуж но, а нужны молитвы о томъ, чтобы умилосердился надъ нимъ Господь. 
І хочеться крикнути богомільному батюшці: „Ех, пан-отченьку, чи не краще було б вам помолитись, щоб змилосердився Господь над вашими колеґами—Мельхиседеком, Макарієм Гневушевим, о. Восторговим, о. Аркадієм і т. д., і т. д., та щоб простив однім— опаскуження ангельського чину, а другим— їхнє архібабіє! А що до душі Шевченка, то не вам про неї дбати. Знайдуться й без вас по ній молитвеники й плакальщики. А пам'ятник—то вже не така велика річ для того, хто ще за життя збудував собі пам'ятник нерукотворний". 
Провінціал.
