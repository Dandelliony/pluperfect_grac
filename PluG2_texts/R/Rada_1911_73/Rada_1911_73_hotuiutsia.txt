Готуються.
Недавно у нас писалося про початок сьогорішньої переселенської кампанії. Між иншим, зазначено було, що переселенська справа, як стояла рік і п ять, і десять років тому, так стоїть і тепер, бо уряд майже ніяких заходів до її поліпшення не вживає. Каємось — ми трохи поспішили з нашим осудом. Уряд не тільки не забув про необхідність поліпшень — він їх заводить. Ось останній урядовий акт у дій справі. Томським переселенським „чинам" недавно послано з міністерства хліборобства нову інструкцію про порядок, якого вони мають додержувати, заготовляючи земельний фонд для переселенців Інструкція „рекомендує" в першу чергу наділяти земельними участками тих переселенців, що згодяться вийти на хуторі та одруби. Це—останнє слово державної мудросте тих, що порядкують переселенською справою. Хуторна та одрубна політика в Європейській Росії не в повній мірі справдила надії. Села — „вогнища смути“ —як були в Росії, так і зостались. Коли на цілу Росію й набереться кілька сот тисяч хуторян і одрубників, утворених землеустроїтельними чиновниками, то це ще, справді, наслідки не такі втішні, особливо в порівнянні з десятками милійонів селян, що живуть „скопом". Тепер як бачимо, уряд переносить свої землеустроїтельні плани також і в Азіятську Росію. З європейської Росії велике число селян, переселяється саме через оті хуторі й одруби і частина селян продає свої наділи, а гроші пропиває, й тоді їм нічого не зостається, як переселитись у Сібір; друга частина, повиходивши на хуторі й одруби та залізши по шию в борги, позбулась усього добра —й також мусить тікати за Урал. А там, у новім краї, їх знов спіткають ті самі хуторі й одруби... Міністерство повинно було б мати на увазі, що одне діло—європейська, а друге діло — азіатська Росія. Що можливо тут —те неможливо там. Тут хуторянин чи відрубник ще так сяк може прожити, хоч воно теж дуже тяжко.
А що робитиме той хуторянин у Сібіру, в глухій тайзі, один-на-один з дикою й суворою природою?
