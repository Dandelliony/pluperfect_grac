Які райони Малинської округи перейшли до Волині.
Наказ ч. 228 по Київському Губвиконкому.
м. Київ. 28-го листопада 1924 року. 
На підставі постанови Всеукраїнського Центрального Виконавчого Комітету від 28 жовтня ц. р. „про ліквідацію Малинської округи, Київської губернії" й постанови Паритетної Комісії, передбаченої § 2-м зазначеної постанови ВУЦВК, оголошується для відома й керовництва: 
1) Малинська Округа рахується розформованою з 28-го листопада 1924 року. 
2) а. Райони: Розважівський, Іванківський, Хабенський, Чернобильський та Шепеличський—приєднано до Київської округи, Київської губ. 
б. Райони: Радомисльський та Коростишевський—до Житомірської округи, Волинської губ. 
в. Райони: Малинський та Потіївський—до Коростенської округи, Волинської губ. 
Початковим моментом передачи районів до відповідних округ рахується 20-те листопаду 1924 року. 
3) Усі справи ліквідованої Малинської округи передано тим округам, до складу яких входять перелічені в п. 2-му райони по належності. 
Справи, які не відносяться до того чи иншого району з‘окрема, здано до Київського Губерніяльного Архивного Управління. 
Голова Київського Губвиконкому Гринько. 
Уповноважений Волинського ГВК’у, Член Президії ГВК’у Пвуроков. 
Голова Малинської Округи Чікаленко.