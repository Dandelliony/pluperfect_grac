ЦІЛКОМ ПРАВДИВА ІСТОРІЯ. 
Коли маєте виступати перед селянами, згадайте про неї.
На сьомі роковини Жовтня в селі Привитовці, Миропільського району, уро чисте святкування було. На ньому виступали представники ріжних організацій, й місцевих, й чужих, говорили про свято, про здобутки республік радянських. 
Усе було б гаразд, лише треба було промовцям говорити простішою мо вою, викинувши усі слова, що їх селянин не чув. А то якось воно прикро й незрозуміло було.
Каже промовець: 
- Маємо ми вже великі досягнення. Франція визнала нас де-юре.. 
А дядьки стоять та міркують: 
- Що це воно таке? Франція визнала нас На Юрья, а сказала нам про це лише на Дмитра. Чому не можна було сказати цього раніш?
Так і не додумались. 
А хіба мало тахіх „Юрьїв" почули. Є над чим поморочитись голові селянській. 
А. Л.