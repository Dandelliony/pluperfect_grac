У будівельників. 
У колективі „Стандарт".
До робіткому „Стандарт" зараз приєднані всі робітники-будівельники, що живуть в південній частині міста й що заняті ще тепер на ремонтах. У звязку з цим, праця робіткому значно поширилася. Робітком об’єднує 400 чоловіка. При робіткомові з'організовано культкомісію, комісію по охороні праці, КРК, виробничий гурток, осередок друзів дитинства, редколегію й т. и. До роботи всіх цих комісій і гуртків втягнена й молодь. Усі робітники „Стандарта" охоплені кол’умовою, згідно якої одиниця для першого розряду складає 14 карбованців. 
Система праці —здільщина. Виробнича комісія займається зараз вивченням (на виробничих нарадах) питань переведення праці колективами. 
Комісія по охороні праці мала весь час догляд за ходом робот:—чи як слід установляються риштування, чи видається мило, рушники й т. и. Що торкається робітників, що працюють по-за „Стандартом", то ця категорія на більш-менш значних роботах охоплена труд'умовами. Зарплатня на всіх роботах, звичайно, видається з деяким запізненням. 
У галузі культпраці дещо робиться. 32 відвідують школу малописьменних при спілці, 22 робітники беруть участь у роботі профтехшколи, яка теж з‘організована при спілці, лікнеп відвідують 12 чоловіка. Газет передплачується 50 екземплярів („Постройка", „Правда", „Рад. Волинь"). У дні жовтневих свят випущено другого номера стінної газети. Кімнати відпочинку ще немає. Культпраця, тому, провадиться у робіткомі. Тут провадяться читання газет, бесіди, тут-же й шашки і шахмати. Потрібен будівельникам свій робітничий клуб, бо без нього розвернути працю майже неможливо. 
М. Ф.