Украінці в Галичині.
3 життя українського парламентського клубу. 10 февраля відбулося засідання українського парламентського клубу, на якому подано було справоздання про політичну нараду з бар. Бінертом. Посли, вислухавши справоздання, ухвалили постанову: через те, що урядова сістема що до українського народу не змінилася, то немає ніякої причини зміняти опозіційну тактіку українського парламентського клубу. Далі висловлено було признання українському сеймовому клубові за боротьбу його проти шкодливих для українців аграрних і шкільних законопроектів і т. ин. Врешті, ухвалено було виставити кандідатуру посла Юл. Романчука під час виборів віце-президента парламенту. („Діло"). 
Романчук — віце-президент парламенту. 10 февраля австрійський парламент двох нових віце-президентів: Юл. Романчука і Кончі. За Романчука подано 250 голосів, за Кончі—249. Романчук після виборів повідомив палату послів, що він згоджується бути віце-президентом парламента, подякував за довірря і запевнив, що об'єктивно виковуватиме обов'язки. Далі він висловив надію, що парламент, вибравши вперше віце-презідентом українця, виявить також і иншими вчинками свою прихильність до потреб і справедливих домаганнів українців. На лавах українських послів після цієї заяви Романчука почулися гучні оплески. 
Посол Юліян Романчук —син народнього вчителя, народився 24 февраля (н. ст.) 1842 року в Крилосі коло Галича. В 1860—1861 році він був вже на 1 курсі філософичного відділу львівського університету. В той час загал української молоді не мав ще ясної національної свідомости, але Романчук був з цього погляду щасливим виїмком — щирим і рішучим народовцем-демократом. З 1863 року почалася його педагогична діяльність. В р.р. 1864 і 1865 він виступав на зборах Матиці в оборону народньої мови. Крім того, він належить до фундаторів товариства ,,Просвіта" і довго був головою ради його. З року 1869 він був членом комісії для укладання українських шкільних підручників і сам склав дві українські читанки для нижчих класів гімназії. На політичне поле Романчук виступив, коли р. 1879 став видавати „Батьківщину". Року 1888 вибрано його послом до галицького сейму, а р. 1891— до австрійського парламенту. Тоді ж таки вибрано було його головою українського парламентського клубу. З р. 1895 в сеймі, а в р. 1897 в парламенті до 1901 р. Романчук не бере участи в політичній роботі, як посол українського народу. Але вже з р. 1901 він знову з'являється на чолі українського парламентського клубу і вже до цього часу лишається головою його. В палаті послів він завше визначався простими, ясними та річевими промовами, а серед українських послів своїм політичним досвідом та знанням, працьовитістю та миротворним впливом підчас гострих конфліктів. На видкриття памятника Котляревському в Полтаві посол Романчук приїздив на колі української делегації з Галичини і брав участь в цьому святі. Крім того Романчук відомий своїми літературними працями, а також редакторською діяльністю. Під його редакцією вийшли, між иншим, твори де-яких українських класіків. (Діло).
