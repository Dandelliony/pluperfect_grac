Новознайдений рукопис Гете.
Німецькі літературні круги дуже зацікавлені звісткою, надісланою з Цюріху, що тамтешній приват-доцент Білєтер знайшов перший рукопис „Вільгельма Мейстера“, якого досі вважали загубленим. Першу частину „Мейстера” Гете написав ще до подорожи в Італію. Ця подорож цілком перевернула внутрішній світ Гете і, повернувшись до-дому, він цілком переробив цю поему. Перша версія носила назву: „Театральний потяг Вільгельма Мейстера" й вважалась загубленою. Знали, що Гете її розіслав своїм приятелям у Цюріху, між иншим одній Варварі Шультхес. Серед рукописів цеї-то пані й знайшовся гетівський манускріпт, правда, писаний не його рукою, але напевне списаний точно з орігіналу. Рукопис має 600 сторінок і незабаром буде опублікований.
