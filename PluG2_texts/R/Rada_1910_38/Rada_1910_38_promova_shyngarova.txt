Промова Шингарьова.
Шингарьов виголошує довгу, цікаву і ґрунтовну промову. Промовець насамперед зазначає необхідність в загальних дебатах з'ясувати звязок між финаннсовим хазяйством країни і керуванням державою взагалі. Посилаючись на промову міністра, який сказав, що майбутні видатки можна буде покрити новими податками, — промовець указує надзвичайну мизерність прибутків від вжитих адмістративним порядком заходів, як, наприклад, збільшення тарифу пасажирнього і т. п. Прибутку від цього замість 8 милійонів, яких сподівались, одібрали тільки 3 милійони з лишком.
 Далі Шингарьов вважає, що і для народньої освіти, цієї „укоханої дитини Думи", — зроблено занадто мало. Хоча видатки на освіту й збільшено, але ж в цій справі Росія пасе задні, порівнюючи зо всіми иншими державами, бо в нас на народню освіту одної людини витрачається всього 60 коп. З тих шости милійонів, що уряд обіцяв призначити на шкільне будівництво, в росписові зазначено тільки чотирі милійони. Витрати на потреби народнього здоров'я та державну оборону теж занадто незначні, порівнюючи з західніми державами. 
Видатки на місцеві культурні потреби, що уявляють з себе житьовий нерв країни, цілком ігнорируються. За сорок літ істнування земства й досі не зорганізовано доброго кредіту земським касам, і міністр финансів в поясняючій записці вважає неможливим дозволити таку організацію кредіта. 
Така політика —є політика казначейська, а не державна. Бюджет Росії великий тільки абсолютно, але, порівнюючи з иншими західніми державами, —він мизерний. Державне хазяйство провадиться без всякої сістеми. Так наприклад, державне казначейство та контроль ніяк не можуть вишукати ріжницю прибутків залізниць за 10 літ в 400.000 000 карб. Безхазяйственно провадяться справи й на казенних заводах Урала, що винні навіть приватним особам. Лісовому хазяйству треба 60 милійонів карб., щоб поставити справу як слід, а йому призначають 400.000 карб. В такому ж кепському стані пробувають справи нафтові, казенні поставки та підряди й морська та військова справи. Зроблено було позичку на збудування флоту; за гроші казна виплачує проценти, але ж гроші лежать, бо заводи не готові роспочать роботу. 
Неможна говорити без хвилювання про всім нам близькі і дорогі справи державної оборони. (Оплески на правих). Нещодавно в комісії від одного з представників відомства ми чули, що можуть бути потрібними асігновки на збудування кріпости, на яку перед цим було витрачено 35.000.000 карб, і яка тепер може зробитись не тільки зайвою, а навіть і шкодливою... 
Можливо, що й є які поліпшення, але ж надзвичайно малі і непомітні. Казнокрадство не зменшилось; ревизії роспочато по всіх усюдах, але ж кінця їм не видко; а наслідків з їх роботи не видко, бо уряд, сам починаючи ревизії, тимчасом протестує проти незалежного контролю (оплески на лівих і в центрі). 
Спинившись на врожаях, промовець вважає, що його не було реалізовано так, як це ведеться по культурних державах. Не було зорганізовано потрібного кредіту; залежів було униканто тим, що по де-яких станціях заборонили приймати хліб передчасно, з огляду на те, що коло таких станцій з'явились приватні склади хліба (голоси на правих: „неправда! “ На лівих лавах оплески). Тимчасом ще по-весні, передбачаючи добрий врожай, уряд натиснув податковий гвинт —і до сентября було продано не тільки запаси старого хліба, про що говорив міністр, але ж і більш сотні милійонів пудів нового. 
Єдиною утіхою в сельсько-господарському житті країни можна вважати те, що зростає привіз у Росію сельсько-господарських машин, але ж і то тепер почали гомоніти про те, щоб накласти на них мито. Сумне становище й продукційної промисловости, бо через гніт ринку немає куди дівати виробів (оплески на лівих). Зріст на ціну державних паперів дійсно істнуєґ, але ж ціни зросли, тільки порівнюючи з часами війни та розрухів. Одно слово ми тепер тільки наближаємося до старого стану річей. Що ж торкається позички, яка робилась по 87, а тепер підскочила до 97, —то це свідчить тільки про ті неможливі й небувалі умовини, при яких позичку було зроблено. Всю вигоду її одберуть, звісно, чужинці. 
Резюмуючи з'явища хазяйсько-економичного життя держави, Шингарьов зазначає, що уряд працює в, цій галузі без усякої сістеми, а Дума мусить провадити свою діяльність в надзвичайно тяжких умовах, бо права її не збільшуються, а — навпаки — безупинно „роз’яснюють” і ті, які вона має. Так, наприклад, в законі ясно сказано, що Думі підлягає роспис і справоздання контроля, а уряд відмовляється давати навіть ті частини справоздання контроля, що торкаються начотів на де-яких осіб (оплески лівих і центра). 
Переходячи до загальної політики, промовець прохав облишити національне нацьковуання Финляндії та Польщі, закривання мусульманських шкіл, вважаючи що тільки спільна і дружна праця народностів, що входять в склад Росії, дасть державі спроможність піти сміло і швидко шляхом поступу і піднести її финанси. Кінчаючи свою промову, що говорив її Шингарьов 3 години, промовець прохає уряд дати змогу маніфестові 17 октября вільно увійти в державне й народне життя, і тоді народне представництво скаже: оце і є спільна праця. (Овації на лівих і центрі).
