Дописи.
(Од власних кореспондентів ). Село СЕРБИ, могилівського повіту (на Поділлі). Закрито крамницю. Заснувалося наше товариство під приводом кооператора І. Волошиновського. На перших же порах крамницю повели дуже широко: найняли гарне помешкання, виписали багато всілякого краму, найняли прикащиків. Спочатку крамниця торгувала добре й давала прибутки. Багато цьому сприяло те, що крамницею керував сам пан Волошиновський. Але потроху захоплення почало проходити. Волошиновський мав собі иншу роботу. Треба знати, що біля крамниці згуртувалися більш заможні селяне, була там, правда, і біднота, але вона далеко стояла од справ. Багаті одтиснули її і вели справу самі. Сельська біднота відійшла од крамниці. Це надало силу крамарям. Вони заходилися ловити цю бідноту до себе. І товариська крамниця лишилася самітною, без покупців. Багато доїхало нашу крамницю те, що не було чесних людей, яких можна було б поставити за прикащиків. Ото всі ці лиха й довели нашу крамницю до смерти. Ще влітку того року відійшла вона од товариства і попала в руки одного з членів. Цей член взяв на свій страх крамницю і вів її, як хотів. Правда, товариство свідомо зробило цю передачу, бо иншого рятунку не було. По умові член той тримав крамницю до 1-го січня цього року. Тепер крамницю зовсім закрито.
 Серед селян ідея кооперативної крамниці все ж таки не вмерла. В селі нашому єсть і сельсько-господарський гурток і кредитове товариство і селяне все більше привчаються до кооперативних справ. Вже й тепер говорять про заснування і відкриття крамниці на нових началах.
СУБОТІВ, чигиринського повіту (на Київщині). Льох Богдана Хмельницького. Не що давно в „Раді” сповіщалось про дуже цінні археологичні речі, знайдені в селі Білгородці. А оце недавно мені довелося почути од суботівців про новознайдений льох. Парубок Кость Телятник розказав мені, що недалеко від Суботова, на вигоні, вони, пасучи товар, знайшли великий льох. Старі діди росказують, говорить він, що це льох гетьмана Богдана Хмельницького. Через невелику нору хлопці залазили в той льох, познаходили багато усяких черепків, розбитої посуди. Вони говорять, що той льох досить глибокий, а крім того ще тягнеться може і далі бо зачинений великими залізними дверима. На весну вони збіраються знову туди полізти і як слід його оглянути... Було б дуже бажано, щоб українці докладно розвідалися про цю справу, і, як що цьому всьому правда, подбали про наукове дослідження того льоху.
 С. ПАСЩЕЛІ, ананьївського повіту (на Херсонщині). Душогубство. Кредітове товариство , 5-го февраля скоїлась у нас страшна подія: в лісі під Пасіцелямі вбито невідомими людьми лісника. Вбито його з його ж таки рушниці, після довгої боротьби, як то можна примітити по слідах, і вбито за 2 поганеньких дубки, яких, як можна думати, покійний не давав забрати з лісу. Лісник цей, Гомонюк, був ще молодий і тілько недавно став за лісника. Він добре дивився за лісом і за це наложив своїм життям.
 6-го февраля відбулись у нас загальні рокові збори позичково-ощадничого т-ва. Як видко з грошового справоздання справи т-ва ідуть добре. Так за рік т-во має 502 карб, чистого прибутку, 3 цих грошей т-во постановило одлічити 128 р., щоб купити землі для усадьби. Т-во за рік видало у позику 11606 карб. Ці гроші дав Державний Банк у коротко-срочну позичку. Багато пасіцельчан, що мають гроші обминають т-во і несуть гроші у зберегательну касу, а разом з тим лізуть у позичкове т-во за позичкою.
