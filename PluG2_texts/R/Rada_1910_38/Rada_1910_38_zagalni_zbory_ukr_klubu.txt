Загальні збори членів украінського клубу.
15 февр., в помешканні Київського Українського клубу відбулись загальні збори членів. Збори ці були не многолюдні прибуло всього по-над 70 членів. Причини такого абсентеїзму — почасти в недбайливому відношенні самих членів, що не повідомляють канцелярію клубу про зміну своїх адрес, почасти і в тому, що канцелярія не всім членам розіслала повістки про майбутні збори. Одначе, відповідно до істнуючого статуту, зазначеного числа присутніх членів було досить для кворума. Головою засідання було обрано Ор. Левицького. По виборі нових членів (обрано 52 душі), збори вислухали справоздання про касовий стан клубу та про діяльність старшини. Як виявилось з докладів, финансове становище клубу неможна вважати дуже блискучим: оборот в році 1909 був коло 7.000 карб; а на 1 янв. в касі клубу зоставалось всього 50 карб. 89 коп. Крім того клуб має ще коло півтори тисячи невиплаченого боргу. Правда, вартість власного добра клубу (меблі, обстанова, і т. д.) майже вдвоє перевишає борг. 
Опріч того клубом зібрано од приватних особ та шляхом всяких відчисленнів з прибутків самого клуба 426 р. 33 коп. на фонд по збудуванню пам'ятника Т. Шевченкові. 
З справозданнів окремих комісій клубу (артистичної, лекційної та вищих) виявилось, що за минулий рік в клубі відбулося 24 літературних (по середах) вечірок, на яких було зроблено 35 відчитів. На цих вечірках перебувало більш двох з половиною тисяч слухачів (членів і постійних госте —1912, одноразових сторонніх слухачів 636). Таким способом, в середньому, на кожну вечірку припадало по 106 слухачів, а в ті рази, коли було запрошено лекторів не київських (проф. Еварницький, М. Лозинський), число слухачів було далеко більшим.
 Що до впорядкування недільних концертів, то артистична комісія могла подати точні відомости тільки про другу частину року, коли було заведено правильну регистряцію її артистичної діяльности. За цей час відбулось 20 літер.-музично-вокальних вечірок, з того числа —3 камерних. В середньому кожна вечірка складалася з 8—9 №№, при чому у влаштуванні цих концертів брало участь 98 виконавців і 30 музик, 20 декламаторів і 47 співачок та співаків. 
Наприкінці зборам було долежено справоздання ревизійної комісії, що висловила старшинам подяку за їхню енергійну працю, але зауважила, що — на її думку — діяльність клубу могла б розвиватися ще ліпше, коли б хазяйством клуба керувала не одна тільки людина, а особлива хазяйська комісія. Збори голосуванням визнали бажаність заснування такої комісії.
 Далі, в числі біжучих справ, було знято кілька окремих питаннів про де-які непорозуміння, цілком хатнього характеру. З приводу цих дрібних справ збори висловили побажання, щоб старшина по-змозі пильнувала певної дісціпліни одвідувачів клубу. 
Замісць старшин, що по статутові повинні були вийти з ради, збори обрали знову на старшин: д.д. М. Лисеека, Старицьку, Косач і Квятковського. Потім було обрано двох кандідатів на старшини і двох членів ревизійної комісії. З причини того, що загальні збори членів клубу відбуваються дуже рідко і їм доводиться заразом розглядати багато справ, — збори 15 февраля скінчились у другій половині ночі.

