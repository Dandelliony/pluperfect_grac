Повернення ген. Толмачова.
ОДЕСА, 16. Учора до Одеси повернувся генерал Толмачов. Його щиро зустрічали — союзники, представники думи, монархісти, міщане та ремісники. Були одчинені Царські кімнати на вакзалі. На тройці Толмачов по головних вулицях проїхав до собору. Всім, хто його зустрічав, він заявив, що його з Одеси не переведуть. Представникам преси сказав, що вибори депутата до Державної Думи, замість Бродського одбудуться аж в августі. Між иншим Толмачов сказав, що підняте проти всіх місцевих газет переслідування за неправдиву передачу слів Імператора в одеській думі в час Височайшого приїзду — тепер припинено через пояснення Толмачова в Петербурзі. Після од'їзду Толмачова в город між союзниками була сутичка. Прихильники Коновніцина напали на прихильників Зайченка. Зайченко погрожував револьвером, але вмішалась поліція і все втихомирила.
