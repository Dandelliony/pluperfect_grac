ПО УКРАІНІ У КИІВІ.
В українському клубі сьогодня, на черговій літературній вечірці, прочитано буде реферата д-ки Вілінської, „Сучасний шлюб і його майбутність“.Тема реферата — болюче питання, яке опанувало тепер всю літературу, а власне—несталість форми сучасного шлюбу. Реферат дає історичний огляд походження сем'ї, малює негативні риси сучасного шлюбу і дає нарис можливих нових шляхів. 
Шевченківська вечеря. Київський український клуб оповіщає, що з 14 до 25 февраля приймається підписка на Шевченківську вечерю. Підписка приймається од членів клубу, а також і од одноразових гостей по особистій рекомендації членів клубу. 
В справі боротьби з пошестями. Губернатор через консісторію звернувся до духовенства з проханням подбати про те, щоб дід час пошестів не додержувалися деякі звичаї: не збіратися в хату слабого „стерегти смерть“, справляти поминки там, де був слабий і т. ин., що могли б спричинитися до роеповсюдження таких хвороб, як тіф, віспа і др.
 Ліквідаційні збори товариства „Oswiata“. 15 февраля відбулося ліквідаційне зібрання скасованого урядом польського товариства „Oswiata“ . Збори вислухали і затвердили справозданяя ліквідаційної комісії та висловили подяку її членам; цим і покінчені були всі справи товариства „Oswiata“.
 Дісертація. 15 февраля в університеті лікарь К. Р. Мірам обороняв свою докторську дісертацію: „О причинахь смерти при воздушной эиболіи“. Після діспуту було повідомлено, що медичний факультет визнав д. Мірама вартим докторської степені.
В комерційному інстітуті. В суботу, 20 февраля, рокові загальні збори студентської української „Громади “. На зборах будуть вибори нової ради „Громади", а потім вибори ради каси допомоги при „Громаді “. Початок о З годині. Просять всіх членів обовязково прибути і не опізнюватись.
З'їзд химіків. 15 февраля почався в помешканні техничного товариства з'їзд химиків і техників, що служать на сахарнях. 
Випущено з-під арешту. Привезено з Москви студента С. Шатершкова 15 февраля і випущено з-під арешту з старокиївської часті. 
Ревізія інтендантства. Цими днями ревизор П. А. Хотяїнцев зробив трус у інтенданта Тіхонова. Про результати трусу зараз же сповіщено було в Петербург, а потім д. Хотяїнців виїхав в справах, що стосуються ревизії інтендантства, в Кременчуг. Допит і трус у Д. Тіхонова має звязок з деякими подіями року 1907. 
Справа церковно-парафіяльних школ. Київська єпархіяльна шкільна рада звернулася до київської земської управи з заявою, в якій зазначає, що з того часу, коли земство почало заходи в справі заведення загальної просвіти, селяне перестали допомогати церковно-парафіяльним школам. Через це київська єпархіяльна шкільна рада прохає земську управу про те, щоб вона по тих селах, де засновуватимуться земські школи, поруч з істнуючими вже церковними школами, пояснювала, що нові школи засновуються на те, щоб дати змогу людности скористуватися з загальної освіти, а не для конкуренції з церковними школами.
 Арешт інтендантів. 15 февраля, д. Хотяїнцев, що ревизує київське інтенданство, через судового слідчого фон-Ромера зробив наказ про арешт девятьох інтендантів, яких обвинувачують за ріжні незаконні вчинки. Арештовано: дійсного статського совітник —П. І. Жданова, полковника —Г. Н. Филипова, підполковника —П. М. Даценко, полковникаа —Н. Н. Алкалаєва-Калагеорієвського, підполковника —І. І. Андрушкевича, поручика І. Ф. Солов'єва. Арештованих посажено під арешт в старокиївській часті. Мали ще арештувати ген-майора —А. А. Тарасенка (він помер), інтенданта Бустоля (утік за кордон) і ще одного інтенданта, що також лишився не розшуканий. Слідчий фон-Ромер робив вчора допит арештованим. 
 Арешт. Вчора на Шулявці арештовано з наказу департамента поліції, студента комерційного інститут — Кравченка. 
Замість заслання. М. С. Бестрицького засужено було на заслання в астраханську губ. до 20 іюня 1911 р., але він утік за кордон. Недавно переглядали в Петербурзі його справу і дозволили йому, замість заслання в астраханщину, перебути строк кари в Київі, де д. Бестрицький на світ народився.

3 Київщини. З мертвою дитиною „К. В.“    переказують, які порядки в Черкасах, у єврейській лікарні. В одного бідного єврея заслабла дитина. Лікарі, що дурно лічили дитину, сказали однести її до єврейської лікарні. І от батько що божого дня оббивав пороги лікарні, та нічого з того не виходило. Як він не плакав перед завідуючим лікарнею, доктором Гольдманом, той не приймав дитини до лікарні. Просив за бідного єврея рабин, просило єврейське благодійне товариство, та Гольдман стояв на своєму. 13 февраля сердешний батько в останнє прийшов до лікарні, та вже з мертвою дитиною на руках.
Пошесть на Київщині. Таганченський участковий лікарь просить губерську земську управу вислати пошестного фершала для села Нетеребки. Від 8 до 14 февраля заслабло в цьому селі 14 чоловік на сипний тиф. Річка Рось, що тече побіля цього 
села, дуже розлилась і через тиждень неможна буде туди переїхати, а через це лікарь прохає, щоб фершала було прислано негайно. 
Чигиринська повітова управа просить губерську управу назначити в село Вітровку лікаря, або доручити сусіднім лікарям їздити за для лікарської допомоги у Вітровку.

3 Волині. На селі. З с. Бурківець, житомирського повіту, нам пишуть, що це чи не найкультурніша частина краснопільської волости. Замість того, щоб зійтися кумові з кумом та випити горілки, потягнулися до книжки; стали цікавитись освітою: полетіли сюди часописі, і заглянула путня книжка. Церковно-парафіяльну школу скасували, а замісць неї засновано однокласову міністерську. Поставили гарний будинок для школи, на все село найкращий. Цілим селом діти вчаться, немає нікого, щоб байдики бив. Старі і собі за розум беруться, завели при школі бібліотеку на власні гроші, а незабаром і путню бібліотеку імени Ф. Павлевкова відкрито. Цілим селом і старі і малі читають. „Кобзарь“ теж сюди стежечку втоптав. Сельські парубки на вечорницях так і чешуть „Катерину“ старі над „Гайдамаками“ зітхають, розмовляючи гуртом святими вечорами. „Єруслан Лазаревич“ захворав, швидко мабуть він у нас загине. На жаль ще оті „оракули" держаться, та „Шерлоки Холмси“ поход відкрили. Кожен день книгоноші приносять їх у саму хату. Батюшка хор завів, в українських піснях кохався. Аж любо полухати. Та на жаль цей батюшка ще й не вбувся, як його начальство перемінило, а нам дали другого.

 3 Поділля. Школи на Поділлі. Минулого року на Поділлі було по селах 2.038 народніх шкіл; з них — 1.054 духовного відомства, 361 міністерська та земська і 23 школи приватних та завідських.    По всіх цих школах училося 80.145 дітей, а всіх дітей шкільного віку на Поділлі 272.142. Виходить, що по-за школою лишилося 191 тисяча. До церковних шкіл ходило 1909 року 71.529 дітей, се-б-то п'ята частина. Найменше шкіл мають повіти: ольгопільський, ямпільський та брацлавський. В ольгопільському повіті 1909 року одна школа припадала на 162 дітей шкільного віку, в ямпільському —на 148, у брацлавськом —на 142. А найбільше школ по повітах: літинському, проскурівському та вінницькому. В літинському повіті на одну школу приходитьея 109 дітей, в проскурівеькому —110, у вінницькому —119. 

 3 Чернігівщини. Самосуд. 13 февраля, в лісі, під с. Кузнецовим, мглинського повіту, хазяї цього лісу піймали трьох селян, що рубали там крадькома дрова і почали їх катувати. Одного вбито, а двох тяжко покалічено. 

Переселення в Америку. До нашої газети пишуть, що з с. Словат, глухівського повіту, на весні рушать 7 семей в далеку дорогу—у Америку. Переселяються вони в Канаду і на готові землі, бо один їздив туди на розвідки. Це поки-що, а там ще думають виїздити 10 семей, як що цим добре буде. 

 3 Полтавщини. Під судом. „Гол. М.“ сповіщає, що в Кременчуці позбавили служби і оддали під суд за хабарництво помішника пристава Крамаренка й околодочного Бужинського. 

 3 Харьківщини. Премія. Харківський університет присудив статистикові полтавського земства Рклицькому 500 карб. премії в память Царя Олександра II за твір про землеволодіння на Полтавщині. 

Смертний присуд. ,,Р. Сл.“ сповіщав, що в Харькові три дві воєнноокружний суд судив селян Брацлавця та Павлюченка за напад на банк харьківського т—ва дрібних промисловців, підчас якого вбито сторожа Зінченка. Обох селян засудили на смерть. Третій — Чалий перед арештом застрелився. 

Театр в Сумах. 31 января в Сумах відкрили постійний театр. Театр цей належить власникові літнього театру Тіволі—Н. Д. Корепанову. На піст цей театр найняла укр. труппа Суходольського, на таких умовах: до вистави Суходольського ніякі „малороссы“ не мають права ставити що-небудь в театрі Корепанова. 
 3 Катеринославщини. Напад на поїзд 13 февраля, в десятій годині ввечері, між станціями Маріуполь та Сартана, якісь грабителі одняли в трьох пасажирів 6.000 карб., а тоді скочили з поїзда і втекли.

 3 Херсонщини. Надія на врожай. На Херсонщині сподіваються доброго врожаю. Озимина виглядає дуже добре. Година така тепла, що в херсонському повіті збіраються вже сіяти яриву. 

 Насильство. У г. Миколаїві 13 го февраля робітник С. зґвалтував дівчинку 10 років. Люде хотіли були вбити його, та поліція не дала. 

Пристав. Колишній становий пристав Чернець, йдучи на підпитку по вулиці в Великій-Олександрівці, загадав стражникові Шарлушкину попобити сторожа за те, що той не мав при собі свистка. Стражник попобив ще й инпих сторожів, а тоді зайшов до волости і заходився там битися з десяцькими. І от за це все Чернеця й Шарлушкина судили цими днями в Херсоні в окружному суді. „Р. Сл.“ пише, що Чернеця засудили на гауптвахту на 7 суток, а Шарлушкина на два тижні арешту при поліції. 

 3 Кубані. Смертний засуд. 11 февраля воєнно-окружний суд засудив| на смерть у Катеринодарі Єгора Утужієва за оружний напад на хату Чирикова. 
 Таємниче вбивство. В станиці Старокорсунській сталося таємниче душогубство. Люде знайшли в хаті-пустці двох убитих. Один висів на мотузку лицем до низу, а другий лежав під ліжком. Лице обом убитим обгриз собака. З виду це ще зовсім молоді люде. В хаті, коло вбитих, лежав документ, виданий з катеринодарської поліції 2-го декабря 1909 р. селянинові полтавської губернії, веприцької волости, Іванові Микитовичу Петриченкові, 16 років та квиток армавирської почти на пересланий пакет з 25 карб, од селянина Степана Лаврентьєвича Бута в Фомину-Нечаївську волость 25 ноября 1909 року. По всьому видко, що душогубство сталося за тиждень до того, як його викрито. На вбитих зосталося мало одежі, та можливо, що це робота грабителів.
