Всякі звістки.
ПЕТЕРБУРГ, 16. Рада університету затвердила особливий порядок виборів ректора. Вибори одбудуться через два тижні. Єсть чутка, що коли ректора не виберуть, то призначать київського ректора Цитовича.
 ПЕТЕРБУРГ, 16. На конкурсі „общества поощреній художествъ” премія в 2000 карб, принцеси Ольденбурзької призначена синові Рєпіна за картину „Петръ послЬ полтавской битвы“. 
МОСКВА, 16. Собашників пожертвував 10.000 карб, університетові Шанявського на студіювання кооперативної справи. 
МОСКВА, 16. Земство запрохало першу женщину-агронома.
ОДЕСА, 16. Вночі помер капитан парахода „Императоръ” Николай Буряков, що влаштував плавучу виставку. 
ВАРШАВА, 16. Літератори, вчені та артисти шанували бенкетом 25 літні роковини крітіка Ігната Матушевського.
 ВАРШАВА, 16. Рада російського товариства шанувала депутата Олексеєва обідом.
