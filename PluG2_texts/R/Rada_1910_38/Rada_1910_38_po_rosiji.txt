ПО РОСІІ.
Виставка печаті. Головне управління в справі печаті улаштовує в марті цього року виставку друкованих творів, що вишли в 1909 році. На виставці будуть показані таблички та діаграми про печать за минулий рік. Всього в 1909 році вийшло 26,638 назв. Найбільше видано підручників, а саме—14,468,474 примірників, народніх виданнів—12,949,000, календарі —6,958,000 примірників, Пінкертонівської літератури випущено в тому році 8,981,000 примірників. Цікаво, що тіеї-ж літератури за 1908 рік випущено було 12,000,000 примірників. Виданнів релігійного змісту надруковано 7,749,000 примірників на 37 мовах. На улаштування цієї виставки міністерство внутрішніх справ асігнує 2,000 карбованців. (Р. В.) 
Адрес ректорові Боргману. Студенти Петербурзького універсітету піднесли бувшому ректорові Петербурзького університету професорові І.І. Боргману адрес. В ньому студенти висловлюють свою щиру подяку бувшому ректорові за його боротьбу за вільну вищу школу та гарне керування університетом на протязі п'яти літ. Тяжкі були часи Вашого керування університетом, — кажуть студенти: ввесь час готовили зброю проти університетської автономії, але Ви всі сили напружили для того, щоб відстояти храм науки од чужих та ворожих йому рук. Петербурзьке студенство не забуде Вашого п'ятилітнього ректорства. Висловлюючи Вам щиру подяку, петербурзьке студенство надіється, що нарешті настане пора, коли часи занепаду минуть і заміняться роками вільного, нічим но здержуємого розвитку університетського життя.    
Заклик губернатора. Оренбурзький губернатор звергається до людности з закликом, в якому просить всіх, хто має які непотрібні книги дарувати їх в тюремну бібліотеку. Це своє прохання губернатор пояснює тим, що безробіття в тюрмі дуже псує і розбещує вязнів. Тим часом ні в ілецькому ісправительному арештанському домі, ні в оренбурзькій губерській тюрмі немає ні бібліотек ні, коштів, щоб ті бібліотеки позаводити. Жертви приймають: 1) тюремний інспектор в Караван-Сараї і 2) начальники оренбурзької тюрми та ілецького існравительного дому. (Г. М.) 
Аракчеєвські „кощунства". Історія з кощунственними іконами притягла увагу де-кого з „власть имущихъ". В село Грузино якось підчас служби явився якийсь добре одягнений добродій. Почекавши поки скінчиться служба, він підійшов до священика церкви і заявив, що він мав доручення од одної дуже високої особи. Разом з цим він передав лист од тої особи до настоятеля церкви. В листі був приказ видати цьому чиновникові відомі вже читачам ікони. Священик заявив, що він не може оддати ікон, бо вони єсть власність парафіян. Тоді чиновник д. Лашков з свого боку заявив, що все одно ікони витребують через епархіяльне начальство. Того ж дня, ввечері, священик одержав телеграму од архиєпискона Гурія, в якій приказує той приїхати до нього, взявши з собою Мадону Аракчеэва. Священик порадився з парафіянами і вони послали до архирея депутацію. Депутація заявила, що ікони не оддасть, бо вона дорого коштує і належить їм. Вивезти з села пі дорогі ікони вони не дозволять. В крайньому випадкові вони згодяться продати ікони і гроші повернути на церкву. Один з депутатів на прийомі у архирея сказав; „За ці ікони Аракчеєв заплатив величезні гроші, котрі вибито киями та різками з наших батьків, і через те вони ще дорожче тепер коштують. Ми нікому крім Царя їх не оддамо". Виявилося, що це не перший вже раз з Грузина забірають коштовні речі. Так, наприклад, забрано медальон Павла І, ціна якому 12.000 карб., портрети Павла І і архимандрита Фотія, що коштують великих грошей. Всі ці речі забрали високі особи. Крім того, Аркачеєв завішав церкві Грузина що-року 280 карб., але 35 літ ці суми десь щезали без сліду. Тепер причт церкви хоче добитися повороту коштовних річей і довідатися, куди поділися гроші. 
Лихо поселенців. З Наріїнська томської губ. пишуть „Г. М.“ про те, як доводиться терпіти новим поселенцям в Сібіру од старих. Звичайно нові поселенці селяться довго, часам-два-три роки. Часто буває так, що займуть свою частину і поки перевезуться, проходить досить часу. А старі поселенці користуються з цього. Вони любенько рубають собі ліс на землях нових поселенців. У них досить єсть і свого, але вони вважають, що свій завше пригодиться, а поки що крадуть у новосельців. Цікаво, що поки ця земля була ще у казні, то таких порубок не робили. 
Страждання єврея. „Евр. ИзвЬстія“ подають сумну історію з сучасного життя євреїв. До депутата од іркутської губ. Білоусова вдався з проханням єврей Шнайдер.Цей єврей ще з 70-х років живе в Іркутську, має там майстерню. Старший син його родився в Іркутську і там вивчився, одбув військову службу і став кравцем. Ото якось несподівано Шнайдер —син одержав приказ од іркутського губернатора, що його висилають „на родину" —у віденську губернію, де приписано його батька. Вдавався він і до генерал-губернатора, але той затвердив приказ. Поїхав Шнайдер до Петербургу. Пішов до бувшого свого генерал-губ. Кутаїсова. Той тільки плечами знизує і запевняє, що тут якесь непорозуміння. Ходив він по черзі до директора департаменту, до товариша міністра внутрішніх справ, нарешті до Столипіна. Скрізь говорили йому, що справа цілком справедлива. Та Столипін, почувши, що цей наказ затвердив генерал - губернатор, одмовив Шнайдерові в проханні. 
З тюремного життя. В „РЬчи“ вміщено дописа з Коканда, де говориться, що в кокандській тюрмі часовий вбив арештанта, що підійшов до вікна. Стріляв вартовий зовсім без всякого попередження. В'язень Пулат стояв біля вікна і чесав голову, коли нуля вартового положила його на місці. Цей випадок дуже схвилював всю тюрму. Говорять, що це право вартових стріляти в усіх, хто появиться у вікні, страшно багато шкоди приносить арештантам. Вбитий був ще молодий чоловік 21—22 років і через 30 днів мав вийти з тюрми. В тюрмі не було ніяких розрухів ні замахів, щоб давало право вживати зброї.
