Відгуки парламентського життя.
> Трудовики подали протест по адресі Гучкова за те, що він не подав до імперського засідання Державної Думи докладу в справі законопроекта про смертну кару. Трудовики обстоюють за те, щоб цей доклад було негайно розглянуто. 
> Цими днями відбудеться нарада думської опозіції в справі про тактику в Думі підчас обміркування фінляндського законопроекта.
> Поміж октябристів помічається незгода. Ліві октябристи, не задоволені з діяльности фракції в Думі, а особливо — відношенням фракції до фінляндської справи, обстоюють рішучо за скликання партійного з'їзду.
В комісіях Ради.
> Комісія Державної Ради, зважаючи на вимоги обер-прокурора, синоду Лукьянова, зробила постанову побільшити репресії на священиків, позбавлених сану. 
> Член Державної Ради кн. Трубецький, не погоджуючись з тактикою центра Ради, вийшов з числа членів центра. 
> Член Державної Ради Лівен, будучи незадоволений тактикою правих в фінляндській справі, відмовився бути надалі в групі правих. 
> Комісія Ради скінчила розгляд проекта про авторське право. Зроблено постанову, щоб винуваті не тільки виплачували збитки, але й штраф в сумі до 500 карб.
Більшість комісій висловилась за те, щоб авторське право вважати скінченим, коли немає спадкоємців, меншість обстоювала, щоб, коли не буде спадкоємців, авторське право належало Академії Наук.
В думських комісіях. 
> Комісія в справі запитаннів доручила своєму голові заявити в Думі, що вона одкидає розгляд питаннів по ст. 40. Постанову цю зроблено в звязку з питаннями про засоби, якими можна уникнути розбоїв на Кавказі. 
> Докладчиком в справі запитання про вищі школи обрано кн. Тенішова.
> Одкинуто запитання про вчинки голови новочеркаської судової палати Хлодовського та слідчого Лижина; їх обвинувачували в тім, що вони тенденційно впливали на свідків в справі про новоросійську республіку. Причина, з якої запитання одкинуто, в тім, що сенат уже визнав вчинки Хлодовського та Лижина законними. 
> Комісія законодатньої ініціятиви одкинула законопроект про збільшення штатів жандармських управліннів. По проекту було визначено потрібним 260.000 карб. на збільшення штатів жандармів по всій Росії. Мотив відмов — спокій і непотрібність часткового збільшення поліції до повної реформи її. 
> В бюджетній комісії визнано бажаним виготовити проект про асігнування 48 милійонів карб. на збудування вагонів четвертого класу. 
> Фінансова комісія роспочала розгляд законопроекта про податок на прибутки. Пропозіцію націоналістів — одсунути проект до осени, — одкинуто. Проектується наложити податки на підприємства, що мають прибутку мінімум 1.000 карб.; платити податок повинні також і чужоземці, що живуть не менше року в Росії, удільне відомство, біржеві товариства та церковні інституції.