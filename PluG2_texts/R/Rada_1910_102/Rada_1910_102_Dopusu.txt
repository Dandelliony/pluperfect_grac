ДОПИСИ.
(Од власн. кореспондентів).

М-ко БІЛА-ЦЕРКВА, васильківського повіту (на Київщині). Затяжна справа. 24 февраля цього року чергове засідання київського губ. присуствія посправах селянських визнало бажаним, як з погляду зовнішнього благоустройства нашого містечка, так і для розвитку місцевої промисловости і инших вигод, зробити з Білої-Церкви — город, але присілки; Александрія, Рожок і Зарічча, що тепер увіходять в склад містечка, повинні лишитись окремо од майбутнього городу і зберегти своє сельське управління. Ця справа, — говорилось наприкінці в замітці, — через генерал-губернатора піде в міністерство, де її остаточно вирішать. Одначе справа в міністерство не пішла, а цими днями генерал губернатор повернув її в губернське присутствіе для вияснення де-яких питаннів економичного, фінансового, адміністративного і статистичного характеру, а також щоб з'ясувать, якої думки що до перетворення містечка на город тримаються губернські інстітуції: губернське правління, земська управа, судова палата то що. 
А тимчасом в містечкові потрібне негайне поліпшення. Брукованих улиць на все містечко — 5,700 сажнів, всі вони вимагають капітального ремонту. З кількох гасових ліхтарів, що стоять на головних улицях, світяться тілько ті, що стоять біля будинку графині Браницької. Санітарією порядкує санітарно виконавча комісія, що не має й копійки за душею. Люде живляться водою з р. Рось, що страшенно забруднена і, як свідчить пікарь Паргамін, через це тут звили собі кубло всякі пошесні хвороби. 
Оселі нічим не забезпечені од вогню, бо на все містечко є один поганенький пожарний "обоз“, з 10 чол. пожарних і 15 коней.

С. САРАЖІНКА, балтського повіту (на Поділлі). На все наше велике село є одна тільки однокласова школа народна хлопчача і церковно-приходська дівчача. Та, що для хлопців, така стара, що ось-ось може завалитися. Обшарпана і обдерта зо всіх боків, стеля зовсім повисла. Вчитель не знає що його вже й робити. Скілько разів вже заявляв селянам, але вони мовчать, бо немає у їх коштів, щоб чим пособити. Він писав і у земство, але й воно вдалося з проханням до селян, щоб вони помогли йому трохи, та селяне одмовились. 
Як що земство не поправить школи на свій кошт, то на другий рік село може зостатись зовсім без школи, бо страшно пускати туди дітей.