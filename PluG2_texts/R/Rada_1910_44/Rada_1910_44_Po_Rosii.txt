Арешт любовниці Абдул-Гаміда. в Двинську зроблено трус в д. Гольдштейн, яка оце недавно приїхала з Аргентини. В неї найшли квитанції 48 банків, куди Гольдштейн поклала свої гроші. Крім того найшли силу діамантів і багато грошей. Гроші зашиті були в поясі. Листування Гольдштейн все на чужій мові. Саму Гольдштейн держать поки що під домашнім арештом. Батька її посадили в тюрму. З приводу цих арештів та трусів говорять, що Гольдштейн була в гаремі скинутого султана турецького Абдул-Гаміда, як полюбовниця. Під час революції вона наче-б-то захопила частину його коштовних річей і втікла в Аргентину. (Р. С.).
 - Не беруть панів. Недавно в Тулі через страшенну нужду застрілився син досить значного чиновника А. Шаховцов, 20 літ. Ще незадовго до смерти, нещасний найнявся був за двірника. Але як тілько хазяїн дому довідався, що до нього став на службу „барин”, —то негайно увільнив його. Наймався бідолаха в рознощики — теж саме. Став був візником — скрізь і завше інтелігентське походження ставало на перешкоді. Становища жінок інтелігенток—ще гірше. Недавно в Тулі наложила на себе руки вдова дворянина, що не мала ніяких засобів до життя і не могла найти собі роботи. Вона просила дати їй місце куховарки або служниці, та ніхто не згожувався взяти бариню за куховарку. / (Г. М). 
Чернець—-шахрай. Ієродіякон Велико-Устюжського манастиря „Нікодим” посилав по російських залізницях багаж, страхував його і в спільці з залізничими служащими підмінював нашим, або багаж кудись зникав. Дві таких операції о. Шкодим зробив гарно. Одержав він по суду 1800 карбованців із залізниць. Третю „операцію“ він задумав дуже сміливо і на величезну суму —12,815 карбованців. Тепер він здав величезну скриню. На станцію Омськ прибула скриня, а в ній замісць коштовних річей найшли поліна. Виявилося, що на одній з передаточних станцій ієродіякон взяв свій багаж назад, а на останню станцію прибув підміняний багаж. Коди ця справа виявилася, бувший ієромонах втік в Сібір і там жив ввесь час. В Сизрань він попав випадково і тут вже його арештували. Розгляд цієї справи дасть силу нових матеріялів що до шахрайств на залізницях. 
Крізіс на Уралі. На Уралі один за одним закриваються заводи. Через закриття Очерського і Павловського заводів графа Строганова, робітники, що лишилися без роботи, послали в Петербург депутацію до власника заводів. На прийомі граф Строганов заявив депутатам, що питання про закриття заводів вирішено остаточно і на відновлення їх діяльности робітники не можуть надіятися. Щоб робітники не так бідували, він згоден нарізати землі по 6 десятин на кожного. Крім того, хто хоче, може брати за гроші землю по 18 карбованців за десятину. Цим він може нарізати ще по 3 десятини на душу. (Р. Сл.). 
Заслання. В Приангарський край прибув з Красноярського з побільшеним нарядом жандарів, козаків та поліції жандарський полковник Комісаров. В кожнім селі, в кожного політичного засланця роблять пильні труся, забірають листування та книжки. З запитаннів, що робить Комісаров на допитах, виявляється, що він хоче викрити якусь об'єднуючу засланців організацію. Кожну, навіть чисто економичну, організацію вважають за злочинну і закривають, як незаконное „таємне товариство". Без цих організацій багатьом засланцям загроджує небезпека. Цей наряд йде тепер вгору по Ангарі більше ніж на 20 підводах, наводючи на людність тайги незвичайний острах, Селяне кажуть, що карна ватага послана кометою. Роблять силу арештів. Поруч з трусами Комісаров „вияснює" економичне становище засланців та їх духовний образ і т. и. (Рѣчь).
 Пан Дорер і селяне. Справа селян слобідки Шараповки, Новоскольського повіту, з графинею Дорер, дуже влучно характеризує курських зубрів. Так, в январі 1908 року, граф Дорер, приїхавши в Новий Оскор, зібрав до себе селян Шараповки і запропонував їм купить у нього 730 десятин землі при допомозі селянського банку. Землю цю Шараповці в нього арендували. Без цієї аренди вони жити не могли. Ясно, що пропозіція „доброго" пана їм подобалася. А пан ще й заохочує. — На льготних умовах, мов, купите. Не всі гроші зразу. Тепер дайте тільки 15 тисяч. Я тепер добрий, користуйтеся нагоди. Клопоти по закріпленню землі я на себе беру, запевняв граф. — Продали селяне останнє майно, продали худобу, позакладали наділи, понапозичали грошей і все таки внесли графові 9 тисяч, а на шість тисяч вексель. Граф гроші взяв і обіцяв все зробить як найскоріше. Пройшла весна, граф справді зробив купчу, але не на імя селян, а на банок. А банок, купивши землю, почав роздавать вже од себе цю землю селянам в аренду. Перелякалися шараповці. Кинулися до „доброго пана" —„Не бійтеся, мужички, банк продасть вам цю землю. Це так собі непорозуміння" — Тимчасом банк землі не передавав. Кинулися до банку, там заявляють, що землю купили вони і продадуть кому схочуть. А поки що підняли орендну плату вдвоє. Знов пішли до грифа. Віддайте гроші, просять. Потерпіть, мужички, потерпіть, зараз я не можу... З тим і вмер граф Дорер. Селяне прочитали його розписку на їх гроші і побачили, що написано її по шахрайському. Написано, що взяв гроші, але за що — невідомо. Пішли до управителя і стали прохать повернуть гроші. — „Добре, сказав управитель, я поговорю з графинею". З графинею селяне не могли побалакать, бо вона ніколи до селян не виходить. Управитель запевняв, що гроші повернуть, як тільки графиню затвердять в спадщині. Пройшло три місяці, а грошей не давали. Тоді селяне насіли на управителя. Тепер він вже одверто заявив, що графиня не знає, де їх гроші і через те не може оддати. Селяне рішуче потребували од графині побачення. Це страшенно обурило паню графиню. Як таки, бувші кріпаки сміють ще требувати. На побаченні вона заявила: нічого не одержите! Як же ж подасте в суд, то ще і ті 6 тисяч по вексельові здеру. Довго міркували селяне, що робити. Чи домагатися 9ти тисяч, чи кинути ці гроші, щоб не набути ще гіршого лиха. Нарешті рішили, що з голого нічого не візьмуть і передали справу адвокатові. (Рус. Сл.)
