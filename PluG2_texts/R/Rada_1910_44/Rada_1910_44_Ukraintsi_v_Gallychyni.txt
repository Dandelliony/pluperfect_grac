Украінці в Галичині.
Святкування роковин Т. Шевченка в Галичині. 21 февраля відбувся в Куликові концерт, присвячений памяти Т. Шевченка. —25 февраля українські товариства в Львові улаштовують великий концерт в память геніального українського поета. — 26 февраля львівське товариство „Сокіл" святкує 49 роковини смерти Шевченка виставою пьеси „Назар Стодоля"; прибуток з вистави призначається на памятник поетові в Київі.—Крім того, організаційна секція львівського „Сокола Батька" розіслала по всіх своїх філіях наказ про те, як вони мусять одсвяткувати роковини Шевченка. В наказі цьому подано таку програму святкування: на голос сокільської сурми в п'ятницю, 26 февраля ввечері, мають зійтися всі члени кожної філії в хату товариства в святочній одежі. Голова товариства або один з членів ради мусить сказати відповідну промову про життя і діяльність Тараса Шевченка. Потім повинні буть декламації з „Кобзаря”; врешті, проспівавши „Ще не вмерла” і „Марш Соколів”, присутні росходяться спокійно додому. Ніяких забав цього дня не повинно бути. Опріч цих поминок кожна філія „Сокола” мусить улаштувати ще святочну вечірку в честь Тараса Шевченка.
 Діяльність товариства „Сільський Господар” в Городенці. Філію товариства „Сільський Господар“ в Городенці засновано 14 октября минулого року. На початку свого істнування ця філія всю енергію присвятила на те, щоб освідомити загал українського селянства з метою, завданням і значінням для них товариства „Сільський Господар" і цим самим приєднати до товариства як найбільше членів. Через це і було багато уваги звернуто на організацію по селах господарських віч. Такі віча улаштовано було в Потачисках, Городенці, Серафинцях, Тишківцях, Чернятині, Торговиці і Стрільчі. Наслідком цих заходів був значний зріст членів товариства „Сільський Господар”: на перших загальних зборах городської філії його записалося всього тільки 20 членів, а тепер їх рахується вже 260. (Руслан). 
В Бродах москвофіли мають досить велике значіння і безперечний вплив на загал. Через це тут вони визирають переможцями. Але поруч з москвофільською течією істнує тут і організований український національний рух, що все зростає та набирається сили. З українських товариств, що істнують зараз тут, треба згадати: 1) кредитове товариство „Самопоміч”; 2) повітова українська бурса для школярів; 3) Товариство „Основа” ; 4) філія товариства „Просвіта”; 5) філія товариства „Сільський Господар” і 6) філія „Руського Товариства Педагогичного”. Всі ці товариства, поруч з тими завданнями, які ставить собі кожне з них з'окрема, працюють багацько над національним освідомленням української людности в Бродах. („Діло”).
