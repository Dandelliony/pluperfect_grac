Поліцейські злочинства.
В Кишиньові 20 февраля закінчено судову справу бувших поліцейських приставів Зільберга та Македона, що обвинувачувалися за допомагання розбишацькій ватазі Катовського.
На судовім допиті свідки розповіли докладно про злочинну діяльність поліцейських приставів.
Отаман розбишацької ватаги Катовський, засуджений уже на каторгу, говорить, що після великої крадіжки у члена Державної Ради Семиградова, він довідався, що Зільберг бажає з ним познайомитися.
Через півтори місяці Зільберг найшов Катовського і зробив з ним умову.
Він пообіцяв сповіщати Катовського про всі заходи поліції та прокуратури, що до його злодійської ватаги, передавав їм зброю та патрони.
Крім того Зільберг часто сам радив Катовському, де краще зробити напад або крадіжку.
Коли ватага Катовського хотіла зробити напад на дім Авдакова, то Зільберг попередив Катовського, що поліція довідалася про це і зробила засаду Через два тижні засаду було знято і Зільберг повідомив про це Катовського, а той негайно ж напав в своєю ватагою на дім Авдакова і пограбував його.
Допомагав Зільберг ватазі і в инших крадіжках та пограбуваннях. За це йому давали злодії частину пограбованного, а иноді платили грішми.
Після того, як Катовський попався на крадіжці і його було посажено в тюрму, то Зільберг вживав усіх заходів, щоб визволити його.
Одного разу він передав Катовському листа і грошей, щоб той підкупив варту і втік.
Каторжники Пушкарьов і Демянішин посвідчили, що після крадіжки у Семиградова злодії поділилися накраденим з Зільбергом, а приставу Македонову подарували персидського килима.
Перед пограбуванням Костюженської лікарні Зільберг дав злодіям спеціальні ножниці для перерізування телефонних проводів.
Крім того свідки довели, що Зільберг допоміг своєму помішникові Гольдманові втекти за кордон після того, як його було засуджено в арештантські роти за всякі злочинства.
Судова палата визнала обох приставів—-Зільберга та Македона винуватими за допомагання розбишацькій ватазі в усяких злочинних нападах та крадіжках і засудила Зільберга до каторги на 4 роки, а Македона до кріпости на 4 місяці.
