Слово на малодушних *). Проф. М. С. Грушевського.
Серед того загального пригноблення, що запанувало тепер в Росії, і, в звязку з ним, сильно підупало на духу і енергії українське суспільство в Росії. Люде ходять як не люде, а тіні перед дверима підземельного царства, чекаючи, що от-от їх „покличуть”. Що хвиля передають один другому таємничі відомости про приготовлені на українство бичі і скорпіони. Там те закрили; там це „на волоску висить” тут готують записку об упраздненії українських товариств; там уже вислали донесеніе про нову заборону української преси і відновлення указу 1876 року. І нашпиговані цими зловіщими „шептами”, далі пускають їх, сіючи зневірря й апатію. „Ах, тихо! не дражніть! ви знаєте!”... І під впливом цих „щирих осторог” осідає й та невелика енергія, яка піднялася була в тім пригніченім, атрофірованім довгою бездіяльністю українськім суспільстві. Розпочата робота притихає, або ледве тягнеться, як через пеньколоду, серед цього зневірря та ріжних прикростей, зачіпок і переслідувань всякої нижчої і вищої власти, офіціальних і офіціозних сфер. Товариства занепадають, видавництва замовкають і нидіють, книжкова про дукція упадав. І не в одного малодуха виривається з сподів серця і утроби молитва в стилю блаженної пам'яти Теодосія Вродовича: „Господи, хоч би вже відразу прибили, як так мучити! вернули б нас в первобитнов еостоянів, заборонили б—і кришка! був би чесний, мирний і безболізний кінець, святий і незазорний спокій, довгоденственне і мирне пребаваніє на українській печі!* 
Становище сучасного українського „діяча” в Росії дійсно в високій мірі трагікомічне. Відповідно оцінююча обставини, відложив він на бік не тільки федерацію та автономію, а й взагалі всякі дальші плани і бажання, посипав їх солею і попілом і всею душею віддався ділам самим малим, скромним, непідозрілим. Виясняє шкоду від самовольних переселень, користи від чорного пару, що найбільше — виступить в обороні української школи та української мови. Діла, здавалося б самі почтенні, теперішньому лихоліттю приличні, начальству не противні, Богові угодні. Ну і що ж ви собі думаєте? Не потрапить ніяк. То в нього „революціонні брошюри витрусять, які небудь в роді „Запорозьких вольностей”, або иншого непорозуміння. То під суд запроторять за передрук вірша, друкованого з дозволу ще самого покійного „главнаго управленій”, за часів „Плевиних свобод”. То оштрафують, або й до Іванової хати посадять за „невірне представлення сучасних обставин переселення”. Як не обертайся, як не остерігайся, все одно не встережешся. Як не за підбурювання против сучасного устрою, то за невірні слухи про діяльність генерала Думбадзе. Прямо розпука! І не дурно почне котрийсь молитись, щоб заборонили, од всякого діла ослобонили і назад на піч на спочивок пустили. Тим більше, що при тім і “вільна масль “заворушиться: .Заборонили б, і пішов би голос, звернули б на українську справу увагу, пішли б усі заступатися за неї, замісць того щоб укорочувати українцям їх „сепаратистичних забаганок"; може б і виїхала так українська справа наверх”. Малорос —він же хитрий, де звісно. „Я”—думає собі—„за скасуванням української преси буду собі на дозвіллі пампушки їсти, а тим часом гайдельберські, гетінгенські і фрайбурські професори за мною, як за Фінляндією, будуть меморандуми писать —що від заборони українського слова всьому хрещеному світу діється конфуз, урон і убуток”.
 Тільки все оце зовсім напрасно. Насамперед, ніхто молитви тих малодушних земляків не послухає і українського слова не заборонить. Пречудесно переконалося начальство, що від українства ніякої шкоди нікому нема і не буде. Вже четвертий рік користується воно всіми можливими свободами, а гадячане зовсім і не думають одділятися від полтавської губернії, навпаки вповні вдоволені своїм становищем, і до такого блаженного стану дійшли, що навіть газет не читають. Ріжні землячки достаточно надували начальство страхами про гадяцький сепаратизм і більше вже їм кредиту нема. Прекрасно вже розуміють, що всякі заборони це 5 тільки ріжним лінивим і нерадивим гадячанам на млин вода. Заборони їм — вони собі й будуть лежати черевом до гори та на ‘’бісових кацапів” верзти нісенітниці. Ні! Досить, попразникували, полежали на печі з ласки начальства—треба й честь знати. Не все воно буде виручать своїми заборонами. Діло, розуміється, легке і приємне язиком вертіти: ми б те і це, коли б не заборона. Ні, ти піди покажи і це, і те. Покажи, який з тебе майстер. Пиши, друкуй, пускай в світ невозбранно. Розуміється, відсидіть за це треба, і заплатить штраф теж; від того воно й конституція, і свобода. Але що вільно, то вільно. Користуйся і проявляй себе. Покривать вашу лінь і неробство, та приємносте ріжним Еренталям своїми заборонами робити, більше не хочемо. Ви собі будете на печі благодушествовать та наливки з сулійки до сулійки переливать, а Еренталі будуть думати, що ви не знати як там на ,режім“ огірчуєтесь. Іди, розтолковуй йому, що це одна попечительність, а не режім, і режіму ніякого нема. Ні, це дудки! 
Так що від начальства тут полегшення нема чого сподіватися. Це пункт перший. 
Пункт другий. Всі оці, так звані бичі і скорпіони, заборони, висідки і штрафи—-все воно на користь. Це іменно так, і це треба твердо пам'ятати, Начальство — воно часом і саме не знає, що і для чого робить, але все, що воно робить, виходить на добре. Само собою виходить. Німецька поговірка каже: “Кому Бог дає уряд (должность), дає й розум”.Так що як начальство й не знає, для чого воно так робить, то все таки виходить воно розумно. А може навіть і знав. Мені ще три роки тому один воєнний прокурор казав, що наші теперішні міністри — чистої води конституціоналісти і ліберали. Та це й тепер Істинно-русскі говорять. Начальство виховує Росію в конституційнім дусі. Я де давно зрозумів. Під час першої думи скільки було сміху, як правитвльство виступило з законопроектом в справі оранжереї і пральні при дорпатськім університеті. А я казав: начальство з понятієм, Воно знає, з чого начать перші кроки законодатної роботи. Друга дума настала —їй уже серьознійше діло: законопроект в справі охорони риби. По педагогічному правилу: від лекшого до труднішого. А то від разу починають незнать з чого: одповідальности міністрів! одвічальности урядових особ перед судом! Сократ коли ще казав, що стратегії можна так само вчитися, ловлячи воші, як і уряджуючи битви між військами. Ца істинно. Тільки, що на вошах безпечніше: коли через яку стратегічну помилку і загубиш віку котрій, то з цього державі і казні ще не буде такої великої шкоди, як від утрати чоловіка. Так от і на пральні або оранжереї нехай вправляються в законодавчу діяльність; як що й дадуть маху на якій небудь прачці, то де ще не велика біда. А то подумаєш, міністрів судить! І я думаю: як би тоді, зложивши пиху з серця, зайнялися б щиро оранжереями та пральнями, то велику б користь прийняли.
І тепер так само українці.
 Замісць бідкатися, повинні б розуміти, що начальство їх з поніманієм жучить. Потрусить, оштрафує, засадить, вишле. Лихого з того нічого не буде, бо й начальство й кожний знає, що нічого серйозного нелегального за українцями не знайдеться, за щоб чоловіка погубити, — хіба тільки пожучити для розбудження енергії. Ну, помилково про передвиженіє полкових кашеварів надрукував, або з „Малороссійскяго Пѣсенника", вид. Морозова 1885 р., яку небудь віршу необережно перепечатав. Кожному ясно, що це не з злого умислу. От і потягають по судах і пустять, в гіршім разі посидить, або заплатить —ще десятинку наслідетвенного продасть. А користь йому велика. Українця щоб до конституційного життя приспособити скільки з ним труда !  Це ж матеріал зовсім сировий, як Адам первозданний. Який небудь Мілюков — той чоловік з поніманієм, він розуміє, що як він якого небудь міністра собачить, то не вилазить з границь “чемної подоби”, делікатним стилем кажучи; з „опозиції Його Величєства" не виходить. А український патріот думає, що аби Господь позволив на печі віку долежати, то задля цього йому треба небезпремінно з своїм околодочним в натісншім приятельстві жить і в гостинниці „Древняя Русь" з ним пунш до сьомого поту роспивати. Инакшого правомірного істнуваеня він собі давніше і представити не міг. Щоб против начальства виступити і за українство потерпіти про це ані мови. Бувало за що за що не терплять, але певно не за українство. І за народовольство їх засилали, і хто зна за що, але за українство мабуть і волос з голови не спав. Трус у українського патріота за давніх часів—бувало —це ж на ціле життя сором; в Старокиївськім участку в арешті два дні подержать, то й власна жінка відречеться і діти рідні повтікають. А тепер стрінуться де небудь, за ручку, „Як живете?” „Та от по 129, а ви по котрій?” „Та по 1036“. „Сідаєте?“ „Ні, оборонець привод до касації знаходить.” „А я сідаю, мені тепер дуже це неручно, хочу одну темку обробить уважніше”. І так любенько і тихенько побалакають, як би про дачу на літо мова йшла. І не тільки які небудь редактори! Подивишся, з сел кореспонденції соляне пишуть: „був у нас трус, витрусили книжку „Про старі часи на Укіраїні”, піп проповідь на нас говорив, похвалявся доносами своїми до тюрми призвести, пристав похваляється на сібіряку запроторити". І т. д., без кінця. По простоті, навіть і безграмотно пишуть, а дух так і б'є! Так і чуєш, як у тих людей душа відростає. Що от, мовляв, трусять їх, витрушують, начальство ними займається, ще вони щось значать і у Бога не дослідні. Ні, з таким начальством можна жить! Народ з поніманієм. Ворушать, підіймають, не дають закиснути. Опозиційний дух розвивають; привчають стояти за своє, не оглядаючися на вираз лиця начальства, а навіть і потерпіти за українство. Це щоб так років справді з двадцять, як наш премьєр у Бога просить, а навіть і з десять нас так пошкодили, вишкололи б на таких конституціоналістів, що й Мілюков сховається. „Валяй, смали, користуй з свободи! Заборонять вам „Просвіту", одкривайте кооператив! Не позволять читати про українське письменство, читайте про аероплани! Сконфіскують одну книжку, валіть другу! Відсидів по 129 статі, пиши під котрусь иншу! Тільки не кисни, не гний, як колода! Людьми будете, європейцями, дідько вас бери! Це ж не ті часи, коли можна було вуса жувать та в стелю плювать цілий вік. Треба проявлять себе, а то кури вас заклюють! “ Без громадської самодіяльности начальство, хоч би яке попечительне, не постачить усього. І української національної культури не може сотворити без самодіяльности українців. Що може, робить для розбудження енергії, ОПОЗИЦІЙНОГО духу, сили сопротивлення. Але розуміється, серед такої інертної маси не йде це легко, і приходиться уживати сильніших реактивів на розбудження в ній якоїсь активности. Ні, з начальством не пропадеш! Я кажу — Господь нас не оставить; навіть, як що й не до ладу втнуть, то він направить. Тут не киснути, не мерехлюдію розводить, а жити треба. Жатва многа, ділателів мало. Ворушіться, люде добрі, проявляйте себе, користайте з свободи! Ходіть живіш, глядіть веселіші Оправдуйте себе перед начальством! Проявляйте якусь самодіяльність, енергію. А то й справді курка вас забрикає. Істинно!
