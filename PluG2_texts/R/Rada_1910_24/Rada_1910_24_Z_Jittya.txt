З життя "Просвіт".
Лекції київської "Просвіти". Сьогодня відбудуться лекції: 1) У лекційному залі городського народнього дому, Троїцька площа- — лекція д-ра медицини
О. Г. Черняхівського "З чого складається тіло рослин та тварів". Початок у 6 год. вечора. Білети платні і безплатні. Показуватимуть малюнки чарівного 
ліхтаря. 2) У курінівській чайній перша лекція з астрономії —І. Попівського: "Історія астрономичних поглядів від Анаксімена до Ньютона включно". Початок
у 7 год. вечора. Вхід безплатний. Показуватимуть малюнки чарівного ліхтаря. Білети на костюміровану вечірку, що має відбутись 2 го февраля у клубі на
користь лекційного фонду т —ва "Просвіта", продаються що-дня від 6—9 годин вечора в українському клубі.