ПО Росіі
- Позов губернатора. "Рус. Сл." повідомляють про обставини одного дуже цікавого позова, що подало міністерство торгу та промисловости на ліфляндського
губернатора Звегінцева. Ще в 1893 році, коли Звегінцев був повітовим маршапком, йому міністерство доручило купити жита для інтендантства. Звегінцев не
досить дотепно зрозумів доручення міністерства: накупив больше ніж треба було жита. На це він витратив 6.000 карбованців: Міністерство попрохало вернуть 
витрачені гроші. Звегінцев мовчав і відтягував платіж. Потім продав те жито селянам і обов'язався повернуть гроші казні. З того часу пройшло вже 20 літ,
а Звегінцев ще тілько 1.000 карбованців повернув казні. Міністерство торгу і промисловости, не маючи змоги стребувати з губернатора гроші, подало в 
рижський суд позов на 5.000 карбованців і одержало ісполнительного листа. Звегінцев, тим часом, вперто одмовляєтьея заплатити гроші. Міністерствові,каже
газета, мабуть, доведеться описати при допомозі судового пристава майно губернатора Звегінцева в губернаторському домі в Ризі.
- Становище російських робітників за кордоном. "Рус. ВЪд." повідомляють, що 25 января відновилася в Петербурзі наради про еміграцію. На цих нарадах
міністр чужосторонніх справ подав проект про захист російських сельсько-гоеподарських робітників, що йдуть на роботи за кордон. Там, за кордоном, на
думку міністра, цих робітників дуже визискують господарі. Надто це роблять німецькі поміщики. Число робітників в Германії досягає до 200,000 душ
міністр в проекті просить установить такі нові правила для робітників: 1) побільшити строк закордонних пашпортів для російських сельсько-гоеподарських
робітників, що йдуть за кордон, до 5 літ, 2) відкрити спеціальні урядові посередницькі контори для улаштування договорів між господарями та робітниками.
Цей проект викликав палкі дебати між представниками міністерств. Представник міністерства внутрішніх справ зауважив міністрові чужосторонніх справ, що 
він не досить добре піклується про російських робітників за кордоном. На це представник чужосторонніх справ заявив, що консули не мають ніякої сили 
допомогти робітникам, бо робітники ці темні і підписують такі контракти, що після дуже тяжко їх виконати. Крім того, часто густо буває так, що у них 
прострочуються пашпорти і їх приходиться виселять з Германії. Цим і користуються господарі поміщики. Представник міністерства внутрішніх справ стоїть
проти продовження строку пашпортів. До цього прилучається і представник міністерства финансів Цей заявляє, що коли дати довший строк, то сила робітників
 поїде за кордон. А через це тут, в Росії, стане менше робітників і ціни на робочі руки підіймуться. До сельско-господарських робітників пристануть
і фабричні. Це, на думку представника міністерства, зле відібьється на російській промисловости. Голова наради заявив, що проект буде вирішено так, щоб
полагодити думки представників міністерства чужосторонніх справ і внутрішніх справ. Постанову про заведення контор ухвалено прийняти. 
- Поліцейська права. В Тамбові як пишуть "Р. Сл.", три дні розглядалася справа в судовій палаті про чинів Борисоглібської поліції. Цих поліцейських
обвинувачують в знущанні над селянами та тяжких побоях, після чого вмерли селяне Зайцев та Дубровин. Палата винесла поліцейським такий присуд: пристава
Фролова присуджено до крі поети на 8 місяців, врядника Осташова та стражника Іванова на 6 літ в каторгу. Бредіхіна та Ніколаєвського виправдала. Справу
розглядали при зачинених дверях.
- Допомога чи розор. З Хоперської округи на Донщині пишуть „РЪчи“, про збірання невиплатків з селян. Після кількох років неврожаю доля послала врожай,
а з ним і нове горе, пише дописувач. Як тілько довідалися про врожай, то до місцевих властей полетіли вже прикази про збірання плати за продовольчі
позички.Все те, що селяне брали довгі роки, приказано було стребувать в кілька місяців. Місцеві власти взялись щиро до вибивання невиплатків. Тим часом
боргів набралося до 800 карбованців на двір. Ото станичні отамани і заходилися збірати з зубожілого люду гроші. У одного козака отаман продав пару
робочих биків.Цей і п'ятеро инших подали телеграму військовому отаманові з скаргою на отамана, що продав "робочу худобу". Вони просили розстрочити їм
платню. Військовий отаман замісць розгляду справи приказав покарати цих козаків, а гроші зібрати своїм порядком.
-"Живий інвентарь". Рік тому доставили в поліцейський участок в Ярославлі чиюсь коняку. Пройшло два тижні, а господарь до коняки не найшовся і поліція
повинна була продати коняку з торгів. Тоді поліцейським участком завідував пристав Сцепуро. Коняка, видно, подобалася приставові і він зарахував її до
свого "живого інвентаря". Коли ж його призначили справником в любинський повіт, він поїхавши на нову посаду, взяв з собою й коняку. Минув рік. Другий
пристав, розглядаючи, після Сцвпури бумаги, найшов, що повинна бути десь коняка. Почали шукать і найшли в справника на стані. Попрохали його повернуть
коняку, але він не хотів. Тілько після довгих балачок вдалося відібрати коняку. Коняку продали з торгів за 117 карбованців. Тепер з цього приводу
ведеться слідство. (Р. Сл.).
-"Історія однієї ковбаси". Недавно, переказує "У.Р.", по закутках корсунського повіту проїзжав збірщик грошей по казенних монополіях. Не подалеку од 
одного села в лісі на нього напали три грабіжники і потребували грошей. Зборщик забув дома револьвера, але не забувся і, витягши кусок ковбаси, навів
на розбишак. Ті перелякалися і повтікали. Приїхавши в село, зборщик зупинився у знайомого монополіста. Там він почав розповідать про свій вчинок. В
монополію випадково зайшли ті ж розбишаки і почули, як зборщик сміявся над ними. Вони рішили знов напасти на зборщика. Монополіст тимчасом вмовив
зборщика взяти тим часом його револьвера. Той взяв. Коли зборщик виїхав за село, його зупинили розбишаки. Тепер вони вже сміло потребували грошей і 
підійшли близько. Коли зборщик заявив, що буде стрілять, вони почали сміятися. Ми, мов, добре знаємо, що ковбаса не стріляє. Але тут їм прийшлося гірко
розчаруватися. Збірщик почав стріляти і одного вбив на смерть, другого тяжко поранив, а третьому вдалося втікти.
