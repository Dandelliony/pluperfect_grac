Фінляндські вибори.
Телеграф уже повідомив про результати фінляндських виборів: 87 соціяльдемократів, 42 старофінів, 28 молодофінів, 26 шведоманів, 16 аграріїв і 1
христіянський робітник - ось ті результати. Про що свідчать ці цифри? Щоб відповісти на це питання, беремо результати іюльських виборів 1908 року до 
фінляндського сейму. Тоді результати були такі: вибрано 83 соціяльдемократів, 54 старофінів, 27 молодофінів, 25 шведоманів, 9 аграріїв і 2 христіянських
робітників. Порівнюємо наведені цифри й бачимо, що найголовніших змін зазнали три партії —соціяльдемократів, старофінів і аграріїв. Перша й остання
виграли по 6—7 місць, а середня програла 12 місць. Коли вважати соціяльдемократичну партію найчистішою представницею фінляндської опозіції, старофінську
партію представницею опортюнізму, а аграрну партію — представницею фінляндської реакції, то сконстатуемо дуже цікаве з'явище. А саме: зростають у числі
крайні партії, так чи инакше незадоволені з теперішнього становища, й зменшується в числі партія згоди, партія політичного опортюнізму на фінляндськім 
ґрунті.У даннім прикладі ця тенденція виступає так яскраво, що тільки сліпий може її не помітити. Старофінська партія втеряла 12 місць, а соціяль-
демократична й аграрна партія здобули нових 13 місць —чи можна ж сумніватися в тім, що останні зросли коштом занепаду першої? До того ж, серед инших
політичних партій Фінляндії ніяких політичних переґрупіровок не було, так що й гадки не може бути про те, що останні партії зросли коштом занепаду 
якої-небудь иншої, а не старофінської партії. Тут ясно й просто до очевидности: хто раніше віддавав свій голос політичному опортюнізмові, той на останніх
виборах оддав його опозіції. Мимоволі виникає питання: що ж буде далі? Коли не міг працювати попередній сейм, то звичайно, ще менше надій на довге
істнування може викликати новий сейм. З другого боку, коли досі фінляндці на кожний новий роспуск сейму відповідали збільшенням числа голосів, поданих за
опозіційних кандидатів,то вони, звичайно, робитимуть те саме й дальше. Таке становище тільки погіршуватиме російсько-фінляндські відносини і шкодитиме
обом сторонам.