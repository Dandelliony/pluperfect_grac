Літання.
Перспективи. Milton Мс. Milan з Канзас Сіті (Міссурі) сповіщає, що він вигадав практичний спосіб передачі без дроту моторної сили на аероплани. Для цеї 
справи він будує величезну лабораторію, в котрій 9000 квадратових метрів благородно віддаються в користування винахідникам, котрі представлять достойні 
інтереса механичні комбінації. "Комарик". Будова легких, маленьких аеропланів іде велетенськими кроками. Після знаменитої "Demoiselle 20" Сантос-Дюмона
їх почали будувати в великому числі і тепер на паризькому авіаційному полі Issy les Moulinaeux пробується зовсім закінчений апарат "Le Moustidue"  
("Комарик")відомого конструктора Raoul Vandome. "Комарик" Вандома являється зо всіх поглядів рекордним апаратом. Це моноплан: важить всього 96 кільограмів;
його робоча поверхня — всього 7 1/2 квадратових метри; крім всього цього його тягне найменший мотор, який коли піднімав людину в повітря — всього 12 кінських
 сил. Моноплан Вандома показує чималий поступ в авіаційній техніці, бо вже користується мотором в два рази меншої сили, ніж найменші з попередніх. Його 
ширина 5 метрів, довжина теж 5 метрів і, не зважаючи на такі комарячі розміри, він вражає дописувачів спеціальних видань своєю міцною і надзвичайно
гнучкою вдачею: при самих навіть крутих спусках не псується жадна частиночка з шассі (колесного прикладу для розгону і сідання) як звичайно буває у
сучасних аеропланів. Сам Блєріо, перелетівши через Ляманш, поламав своє шассі, сідаючи в Дуврі. "Комарик" відкриває еру загально-доступних аеропланів 
уже хоч би зменшенням числа НР в моторі, бо кожна кінська сила коштує зараз не менш 100 франків. А як у видатках на аероплани коштовність мотора займає
трохи не все, то Вандом своїм монопланом зменшив ціну самих дешевих аеропланів принаймні вдвоє. Спроби йдуть з успіхом.