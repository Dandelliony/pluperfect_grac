За кордоном. Нове міністерство в Норвегії.
У свій час ми повідомляли про результат осінніх виборів до стортінгу, коли більшість голосів досталась об'єднаним консерваторам і поміркованим лібералам.
Тоді ж ми висловили гадку, що радикальне міністерство Кнудсина мусить упасти, як тільки розпочнуться засідання нового стортінгу. Так воно й сталось.
Новий кабінет складено переважно з поміркованих лібералів, хоча, як ми бачили, в стортінгу є ще друга пануюча партія — об'єднані консерватори, Але перед
самим одкриттям стортінгу консерватори так голосно й уперто заговорили про збільшення прав короля, що вся ліберальна частина стортінгу відсахнулась од
них. Таким чином, кабінет, складений з консерваторів, не міг би рахувати на поміч лібералів, отже довелось скласти помірковано-ліберальний кабінет. 
Премьєр Конов і більша частина міністрів належать до лібералів. Консерваторам, і то далеко не найвидатнішим, у кабінеті віддано всього кілька місць.
Не дивно отже, що консервативна преса не задоволена з нового кабінету й що новому кабінетові пророкують недовге істнування.В Ельзас-Лотарінгії.
------- повідомляють, що германський уряд має на думці скласти ще один армейський корпус, двадцятий. Цей корпус буде розміщено в Ельзас-Лотарінгії. В
прінціці це питання вже вирішено, але близче чи дальше його здійснення залежатиме від становища германських фінансів.
