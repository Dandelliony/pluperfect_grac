ДОПИСИ.
(Од власних кореспондентів).
С. ТУРБІВКА, сквирського пов. (на Київщині). Товариська крамниця. Півтори року минуло, відколи заснувалася у нас товариська крамниця. Зразу торгували у 
будинку старої школи, а далі надумались збудувати крамницю. Всі пайщики скинулись хто по З, хто по 2 карб., а то й по карбованцеві, накупили дерева для 
будівлі, зоставалось тільки облюбувати місце для крамниці. І от, погомонівши про це тихенько, селяне постановили, дружно взявшись за роботу, зіп'ясти 
крамницю на горбочку панської землі коло ставка за одну-дві доби, щоб навіть пан не зоглядівся. Одного ранку почали роботу, а другого будиночок був 
готовий. Вночі при світлі стукали сокири, баби місили глину, мазали і т. ин. Народу на поміч пайщикам зійшлось з півсела. Ще удосвіта перенесли з старої
школи де-що з краму, а рано розпочали торг. Незнать в яку пору довідався пан про збудування крамниці на його горбочку, але досить того, що він як привіз
пристава, писаря та урядника до крамниці, то там люде вже товпилися і купували крам. Чого ви наперлись сюди? — запитав пристав селян. — Я газу купити! —Я 
сірників! —Я тютюну! —А я сала!.. —так і посипались відповіді селян. — "Що ж, пане, торгівля вже почалася сказав пристав до пана "хоч у суд на їх;
подавайте собі, але роскидать крамницю вже ми не маємо права". На цьому ще не скінчилось. На другий день було посвящення будинку. Люди запросили і пана.
Він прибув, його селяне посадовили за стіл і люб'язно приймали, чарочкою витали.—Хитрі мужики знали, як справу повести! — прохопився пан в розмові. 
Торгівля іде дуже добре. Пайщиків прибуває. Цього року товариство передплатило собі "Раду", і багато людей сходиться до крамниці новинок послухати.
ХАРЬКІВ. Український рух. За останній рік у нас вже помітно зростає національний український рух. Подамо отут де-які докази цього. Років З —4 назад у 
нашому місті ледві чи можна було знайти яку українську книжку, а вже починаючи з 1906 року, коли стало можливо вільніше видавати українські книжки, і
в нас можна дістати усяких книжок, продаються вони по всіх книгарнях; одна книгарня одчинила навіть окремий український відділ. Торік же, з 1-го
сентября одчинено спеціяльну українську книгарню. Що до цього, то мусимо тут зазначить, що місце для неї обрали в якомусь дуже затишному кутку (Рибна
вул., 25), де й народу то небагато проходе, й тим мало хто й зна ще про її істнування. А як це поки що єдина у нас офіціяльна українська інституція, то 
треба було б оташувать її де небудь на кращому місці. А проте й тепер її не минають. А ось ще й друге приємне з'явище. У суботу 23 та у неділю 21 січня
у нас відбулося 9 українських вистав. Ми на це звертаємо увагу, як на покажчик зросту зацікавлення до свого рідного серед нашого городянства. Правда, 
може де-котрі й погадають собі: "що ж тут надзвичайного? Адже ж в українському місті, як от Харькіз, де є аж 6 театрів, і не повинно бути инакше!". Може
воно так і повинно б бути, але досі не було так. До якого часу у Харькові траплялось иноді й таке, що на протязі 2—3 місяців не побачиш жадного анонсу 
про українську виставу. А тепер у нас не бува без української труппи, а то й двох; опріч цього відбуваються що-свята, а то й у будень всякі аматорські
вистави, як от у "театрі в парку Квітки" , "Народнім Домі", "Робітничім Домі", "Зібранні прикащаків" , де здебільшого вживають українського 
репертуару. Так от за цей театральний сезон, коли обернутись до статистики, побачимо, що в порівнянню хоч би й з позаторішнім сезоном, коли одна 
українська вистава приходилась на 2 дні, тепер число українських вистав мало не 3 що-дня. У - трете треба зазначить ще й поширення народніх читаннів 
українською мовою.