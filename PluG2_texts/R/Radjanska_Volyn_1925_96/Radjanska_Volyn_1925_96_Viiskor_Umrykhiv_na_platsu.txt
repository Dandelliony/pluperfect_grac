На плацу.
(Готуємось до 1 травня). На кінному плацу – як у церкові: понаставлювано бар’єрів-станків, то-що. Як тільки сонечко звертає на південь, – плац живе своїм життям. Летять верхівці на лозу, блищать шаблони на весняному сонці. Дзеннь!. – і як не було лозини. Тут-же стрибають через бар’єри та джигітують. Поволі біля плацу зупиняється чим раз більше громадян. Є тут і бувші кінні служаки, є й такі, що бояться коней; є жінки й дівчата. – Та невже кажете що то осіннього призову отаке роблять? – Питає був. кіннотчик у червоноармійця, що стоїть поблизу. Той запевняє його. – А як подивитися, то, немов би, старих унтер-охвицерів зібрали! – продовжує „бувший“. Але трапляється й таке, що доводиться шкереберть летіти на повному галопі, та й з конем укупі. Особливо такі пригоди трапляються на бар’єрах, але це не зупиняє їздоків і вони після того просять підняти жердку ще на 2 щаблі, щоб, мовляв, доказати слави. Так ми готуємось до кінних змагань, що мають бути на Мальованці в Першотравневе свято, а там – і на Київську округову олімпіаду. Готуємось!.. Кіннотчики окремого ескадрону доведуть, що вони дарма зими не згаяли.
Військор Умрихів.