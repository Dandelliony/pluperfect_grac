Розпочинайте землеустрій.
Майже два рази на тиждень цілий місяць збирались загальні збори громадян с. Серединець Судилківського району що разу обговорювали одне питання – щоб перейти на новий земельний лад, на чотирьохпілля.  На збори приїздив й агроном, й члени райвиконкому, з’ясовували всю користь чотирьохпілля. Одноголосно вирішили, підписали приговор, зробили всі потрібні документи, обрали комісію та заснули. Неначе все зроблене, й тільки треба розбудити їх од цього сну. Землеустрій спить разом з ними, разом з агрономом та РВК’ом. Одна лише землекомісія при сільраді не спить, та яка з неї користь? Земельна комісія Серединецька – цеякась незалежна республіка в межах сільради. Вона не звертає уваги на закони земельного кодексу, хоч голова сільради й знайомить її з ними. Усе комісія робить по свойому, розділи, переділи т инш. Це добре знає й РВК, але обмежується одними папірцями, в той час, як він повинен надіслати свойого члена з райземкомісії, щоб той з’ясував громаді все, як слід, про радянські земельні закони.
Сивий.