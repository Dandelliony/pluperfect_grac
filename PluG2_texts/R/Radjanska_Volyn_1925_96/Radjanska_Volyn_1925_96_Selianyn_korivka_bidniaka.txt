Корівка бідняка. 
Кози та користь від них. Гарна коза дає стільки ж молока, як і звичайна, проста корова, а корму їсть багато менше за неї. Корові на добу треба принаймні півпуда сіна, а козі тільки-йно 4 фунти. Коли за козою добре доглядати й годувати, то вона може дати від 50 до 80 відер молока на рік, а за цей же час проста селянська корова в середньому дає не більше 60 відер. Поза цим треба пам’ятати, що молоко від кози на багато ситніше за коров’яче; по кількості ситощів (жиру) воно наближається до жіночого молока, а тому дуже корисне для дітей. Та й дорослим не шкідливе, не схудіє. На рік коза може привести 2 3 козлят. Але що козу робить надто вартісною, так це невибагливість до їжі6 вона їсть усе – й бур’ян по дорогах і канавах, і листя, і віття й усякі инші викидьки, чого не їсть корове. Улітку, коли селянська худоба ходить по полях напівголодною, коза поїдає всякі бур’яни й завжди буває наїджана. За  кордоном давно оцінили цю тварину й розводять кіз дуже багато. Селянській бідноті й міському пролетарію треба також звернути велику увагу на козу. Як нема змоги придбати й утримувати корову, коза дасть велику користь і виконає свою другу назву – „корівка бідняка“.
Селянин.