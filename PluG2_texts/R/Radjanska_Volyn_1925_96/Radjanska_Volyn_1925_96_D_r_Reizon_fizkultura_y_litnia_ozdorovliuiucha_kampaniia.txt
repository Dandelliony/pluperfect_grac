Фізкультура й літня оздоровлююча кампанія.
Наступила весна, підходить літо, й діти по дитхатах та школах заворушилися. Всеньку зміну просиділи вони в перевантажених дитячих хатах та в переповнених школах. Ні мандрівки, ні екскурсії взімку не можна влаштувати. А ось зараз можна вже вийти на сонце, на свіже повітря. І тим більш відповідальним стає наше завдання під час оздоровлюючої кампанії – не тільки масі дітей, але й сотням і тисячам дорослих, котрі часто-густо, по умовах життя та праці, відірвані від природи, – роз’ясувати ролю та значіння сонця, свіжого повітря, праці й руху на свіжому повітрі. Сонце є могутнім засобом, що вбиває всяку заразу. Літня оздоровлююча кампанія дає можливість, крім спеціяльних санаторій, майданів, дитсадків та инш., організувати масові мандрівки, екскурсії, рухлива ігрищі. Це, крім безпосередньої користи для організму, відограватиме й агітаційно-показну ролю, наочно доводючи користь та досягнення фізкультури, втягуючи все більше членів до фізкульторганізації. Зв’язок з широкими масами трудящих є необхідним у цій справі не лише тому, що наша матеріяльна база для переведення оздоровлюючої кампанії не досить міцна. Велика агітаційна й санітарно-освітня праця в підготовці цієї кампанії необхідна ще й тому, що ідеї фізкультури, як міцного фактора в справі фізичного оздоровлення суспільства, ще не досить поширено в масах і не досить усвідомлено ними. Недостатність мережі оздоровлюючих літніх установ і степень потреби в них настирливо вимагають найбільшої участи свідомої, організованої в спілки робітничої маси в цій праці. Що-до стану здоровля наших дітей, то тут ми маємо досить сумну картину. Обслідування дітей по дитхатах у 1923-му році показало: на 1732 чол. по 37 дитустановах хорих на туберкульоз (сухоти) в різних його формах було 556 дітей, або 32 відс. Що-ж до школярів, то тут можна було очікувати кращих наслідків, бо ці діти в більшості мають батьків і не так потерпіли за часів голоду, як діти в дитхатах. Але й тут справа стоїть не краще. На 4424 обслідуваних школярів біло хорих на туберкульоз 1113, себ-то 25 відс., а 1414 дітей, себ-то 32 відс. було хорих на инші хвороби. Ясно, що при такому становищі літні оздоровлюючі заходи є конче необхідними. Не менш важливим є питання про ув’язку праці по літній оздоровлюючій кампанії з органами фізкультури. Цікаво відзначити, що торік ця праця – по лінії губздоровля й губсоцвиху – пройшла в нас на Волині по-за впливом органів фізкультури. Це – з’явище негативне. Бо фізкультурна праця серед школярів, вихованців дитхат та юних піонерів має величезне зачіння. І як-що органи фізкультури поки-що досить бідні, й не можуть допомогти скрізь своїми засобами, то зони повинні проте мати своїх представників по всіх міжвідомчих комісіях, що переводять літню оздоровлюючу кампанію. Вони повинні скрізь підносити гасло „фізкультура всі 24 години“. Вони повинні всіма силами сприяти тому, щоб там, де оздоровлюючі установи – табори-комуни, майдани то-що – будуються по певних кошторисах та штатах, щоб там було внесено в штати інструкторів фізкультури. А там, де цього зробити неможливо, вони повинні використовувати своїх штатних інструкторів, з’окрема інструкторів фізкультури трудшкіл. Необхідно, щоб органи фізкультури напружили на цей час всі сили для систематичної праці в справі найбільшого використування оздоровлюючих природніх сил.
Д-р Рейзон.