Селяни про свої села.
Що треба виправити, що зміцнити та підтримати? У с. Перемишлю, Славутського району. Від районного осередку лежить це село за 7 верстов. Господарств у ньому 248; господарства здебільшого незаможниці. Усього населення 1219 чоловіка, більша частина – жінок. Найперше, що треба в селі зробити, то це оживить сільраду. Сільрада склалась з 20 членів, чотирі з них – жінки. Є при сільраді 5 комісій – фінансово-бюджетна, культурно-освітня, упорядкувальна, земельна та санітарна. Тільки земельна комісія з часу виборів виявила свою працю, решта ж комісій не працюють. Сільрада веде працю не по плану, а так. Зберуться члени на нараду ото й добре. Постанови, що ця нарада виносить, звичайно, лежать собі та й лежать, бо голова та секретар не в силі вправитись з усім. А до инших членів хоч бери та стріляй. У комнезамського, комсомольця чотирі посади, а праці немає. Голова комнезаму разом з тим і головою комітету взаємодопомоги, й страховку збирає, й в осередку комсомольському секретарює. Звичайно, за цими чотирьма посадами ані одної не може як слід вести. Акти комнезамський ніколи не збирається. Усе село наше незаможицьке й прагне вступити до своєї організації. Але ж вступати не можна, бо ніколи не буває загальних незаможницьких зібрань. На мою думку, треба було б голові трохи розвантажитись од своїх посад, а взятись за одну чи за дві, щоб уже на них працювати, як слід. КВД повинен фонд створити. Комітет взаємодопомоги має 127 пудів фонду, 8 десятин ріллі. Землю гадають засіяти яриною на спід. Має КВД також в оренді парового млина, але користи від цього мало. На млині немає чого молоти. Працює сам комітет поволеньки на нараду добре, як раз на місяць збереться. Школа охопила понад сотню учнів. Навчання провадиться на дві зміни, бо будинок дуже малий. Тепер вчення немає, бо діти розбіглися, пасуть худобу. Шкільного приладдя в школі замало й при бати його вона не може – немає коштів. У школі два вчителі, працюють гарно й мають в селянина пошану. Кепсько з освітньою справою. Лікнеп охопив 152 чоловіка неписьменних. З них тільки 27 уже ліквідувало свою неписьменність. Навчання припинилось, як почались весняні роботи. Приладдя навчального на лікнепі зовсім мало. У хаті-читальні справа стоїть гірше, ніж де-инше. Членів є всього дванадцять. Газет не виписують зовсім, а тільки користуються тими, що дає шеф стінної газети в хаті-читальні не видається. Крім драматурга, більш нічого не має. Варто б завхатою-читальнею комсомольцеві подумати над тим, як оживити працю, втягнути молодь до членів. Ще в селі осередок комсомольський. Він праці не веде жадної й носить тільки гарне назвисько комсомольського осередку. Бракує осередку доброго керовника – секретаря, щоб міг цілком для осередка працювати.
Гнида.

У с. Меленцях, Любарського району.
Сільрада в цьому селі складена з незаможників, демобілізованих та частини середняків. Гарно працювала б, як би голова, як слід дбав про справу, що йому громада доручила. Комісій, що на них сільрада розподілена, є аж сім. Декотрі зробили з часу виборів по одному засіданню, а решта, так ні. Сільські виконавці не визнають своїх обов’язків та інструкції, більш звертають уваги на чарку. Організація сількомнезаму „підходяща“. Є двісті з лишком членів. Але праці серед них немає Загальні збори бувають раз на місяць, або півтора. Голова КНС більш цікавиться своїми власними справами, а- ніж незаможникицькими. КВД мав 400 пудів – розпозичив бідняцькому населенню. Працював не пагано. Найгірше в селі з освітою, хата-читальня є вже четвертий рік. Але ж праці з неї дуже мало видно. Тільки що придбала книжок з півтори сотні, та виписує чотирі газети. З райсельбуду за всі чотири роки здається, ані разу не було ні одного представника, щоб розказав, як працювати. А школа міститься в колишньому поповому будинкові одну половину його зайняла. Усі 150 учнів мусять душитись в одній кімнаті , через те, що райвиконком здав попові до оренди половину хатии Треба було б райвиконкомові виправити цю свою помилку, й більше подбати за школу, а ніж за невеличкий прибуток од попової оренди. Лікнеп працює не пагано. Ходить до нього сімдесят учнів. Недавно склався комсомольський осередок, але ще не виявив себе.
Червоний.

С. Строкив. Перше досягнення.
У с. Строках (Теофипільськ. р.) є гарна хата-читальня. Є й осередок ЛКМС. Але обидві організації надто бідні. Немає ні газети, ні світла, нічого… Ось члени хати-читальні, вкупі з комсомольцями, вирішили взяти одну десятину землі, засіяти її, та й закласти фонд. Сказали, – зробили. Зійшлися хлопці, гарно попрацювали. Дивувалося всеньке село (навіть – сільрада). Спочатку жартували. Але, нарешті, побачили, що це не на жарт… У майбутньому ми вже не за одну десятину візьмемося, а за кілька десятин.
В. Матвейчук.

Де-ж революційна законність на світі?
Самогону в нас ще багато гониться. Сільрада спить і ніби нічого не знає. Але трапляється ще й таке. Райміліція Теофипільська знайшла на селі два апарати. Забрала їх… Але чому старший сільвиконавець не віддав і того самовара, що з нього в день перед тим сестра його вигнала зо двадцять відер? Хіба ж дозволяє таке революційна законність?
Сидорів.

Чи можна так робити?
А ще й член сільради! Зробив ж він таке. Взяв до оренди шматок землі, що належить школі. Шматок цей можна використовувати лише для вигоду, бо, як взорати його, то не буде ходу до школи. Але мабуть член сільради инакше думає. Заорав землю аж під саму школу. Ось тепер до школи й не під’їхати й не підійти. Сільраді байдуже. Голова каже: – Не вікувати ж мені головою! Сперечатися з сусідами, та ще й з членом сільради, не має рації… Залишається одна нація – на район.
Носонович.

Строківський КВД досить гарний.
Таке рідко доводиться чути. Між тим, наш КВД безумовно вартий назви „гарно працюючого“. Допоміг наш КВД селянам і в цьому засіву. Правда, необхідно село 700-800 пудів, а квд мав лише 200 Але й ці 200 він гарно розподілив поміж самими бідерами. Що-до решти, то своєчасно КВД порушив клопотання перед райКВД.
Знаючий.
