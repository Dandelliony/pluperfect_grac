Плодозміни, як шлях до перебудови землеробства й усього господарства в цілому.
Щоби перебудувати землеробство, – треба засівати нові культури. Запровадивши нові культури, треба змінити звичайне чергування культур, або йначе кажучи, запровадити правильний плодозмін. Правильний плодозмін буде тоді, коли зберігаючи родючість грунту (чи збільшуючи), використовуючи весь гній і сприятливий уплив рослин попередників, він дасть змогу одержати з наявної площі землі: 1) продукти харчування для сем’ї 2) необхідну пашу для худоби й 3) риночний продукт, як лишок, що дасть змогу доповнити свій грошовий бюджет. Цього всього треба досягнути при найменших витратах у господарстві. В наших умовах, коли нема побічних зарібків, це завдання може бути розв’язане тільки в середині самого господарства А розв’язання цього залежатиме: од кількости землі, сінокосів і випасів, від потреби в харчах (число їдців). од потреби в паші, од кількости робочих рук у сем’ї од порівнюючої оплати праці ріжними культурами, од стану цін на ринкові на ріжні продукти хліборобства й тваринництва. Природні умови родючости груту, якість їх, ставлять певні межі при будові плодозміну. Од грунту залежить вибір культур у плодозміні, характер і порядок угноєння грунту та його обробіток. Наше малоземелля заставляє добиватися збільшення врожаю кожної культури на кожному клаптикові землі, заставляє запроваджувати поживні й підсівні культури, щоби в один рік мати два врожаї ріжних рослин на тому ж клаптикові поля. Таким чином, є потреба мати не тільки правильні плодозміни, але й плодозміни ще ущільнені зайняттям парів, підставними й поживними культурами. Для того, щоби цього добути, господарству потрібно з’осередити та збільшити витрати своїх сил, своєї праці, часу й запасів гною на поле р, – це по-по перше. Потім, поставити справу так, щоб посіви на толоці не травились худобою, при загальному насінні худоби на толоці; поживних і підсівних посівів, – при загальному насінні худоби по стерні і окремих трав’яних чи просапних клинів плодозмінів, що межуються в певний час з польовими випасами худоби, – це по друге. Перша умова може бути виконана в аовній мірі лише, коли не буде, далекоземелля, черезсмужжя, взаємних уклинуювань польових участків, при правильній сітці польових доріг, себ-то при землевлаштуванні площі господарства й усього села. Друга умова, для переважного числа наших малоземельних господарств, і в більшості випадків (хоч і не в усіх випадках) вимагає становлення одного чи скількох клинів у плодозмін обов’язковими для двох чи для більшости господарств села чи окремої земельної громади. Такими обов’язковими клинами поокремо чи вкупі, може бути трав’яний клин, просапаний клин, зайнято-паровий і т. инш. Це і робить плодозмін громадським і при наявності нових культур, – прогресивним плодозміном, що сприяє розвиткові і збагаченню господарства, як окремого двора, так і всього села. У свій час і звичайний трьохпільний сівозмін був громадським, бо поля його були обов’язкові для всього села, але тепер трьохпілля, як і плодозмін трьохпільний є руйнуючим для господарства і наступив час зробити багатопілля громадським. Звідціль яскраво видно, що життя, потреба, заставляє запроваджувати нові культури в польові посіви. Нові культури заставляють запрваджувати правильний плодозмін, а плодозмін вимогає землеустрію, вимагає, щоб скасувати поділ на надільні, покупні, нетрудові для загального їх землевлаштування, зберігши лише за кожним господарством фактичний розмір зеельної площі, а не самих границь черезсмужних участків Нарешті, той-же багатопільний плодозмін вимагає для більшости господарств установлення одного чи скількох обов’язкових клинів, себ-то вимагав громадського сівозміну.
Агроном Степаненко.