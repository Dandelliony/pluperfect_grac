Р. К. К. не працює
--- Один з важливіших на підприємстві нервів, що розходяться від завкому і здійснюють ту чи иншу галузь професійної праці – це РКК. РКК з’являється в великій мірі регулятором взаємовідносин між робітниками і наймачем, встановлює розряди, затверджує здільні розцінки, то-що. Через такі пекучі, життьові для робітника питання, діяльність РКК безумовно має великий вплив на продукційність праці. Не дивлячись на це, у нас РКК перестала працювати. Останнє засідання було зроблене 8 березня. Таким чином, вже більш як 11⁄3 місяці РКК зовсім не збиралася. І саме в той мент, коли розвинулись і роботи по ремонту цукроварні і сільсько-господарські (а в положенню про РКК між иншим, говориться, що вона засідає не менше разу н тиждень, а гострі конфлікти повинні розглядатися в 24-год. термін). У РКК є сила заяв, що не розглянені ще. Хто-ж цьому винен? А ось хто? РКК, як відомо, складається з представників завкому й адміністрації на паритетних умовах. На засіданні РКК повинні бути присутні обидві сторони. Так ось, завкому ніяк не вдається притягнути на засідання РКК цю саму админістративну половину. Без неї обійтися в даному разі ніяк не можна. Адміністрації необхідно було-б більш уважно ставитися до робочого органа, зрозуміти, що тут і їх власні інтереси, як „хозяйствеників“, від цього порушуються.
О. Дубовіс.