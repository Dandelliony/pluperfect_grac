Нові податкові пільги сільським кустарям.
Постановою Центрального Виконавчого Комітету Союзу Радянських Республік від 10-го квітня б. р. про нові значні податкові пільги сільським кустарям та ремісникам, Радянська влада зробила черговий крок у справі зміцнення спілки робітників і селян та в переведенні в життя гасла „обличчя до села“. По цій постанові ЦВК у від промислового податку зовсім звільняються всі ремісники та кустарі, що проживають у сільських місцевостях і займаються промислами без найманої робочої сили особисто або з поміччю членів своєї родини, що належать до одного госп дарства, або двора. Звільняються від промислового податку кустар чи ремісник незалежно від того чи має він у своєму виробництві механичного двигуна чи на має. Коли в кустаря або ремісника працюють учні-підростки, то перших двоє при обкладанні податком в рахунок не приймаються; кожні ж два учні понад двох прирівнюються до одного найманого дорослого робітника. В окремих галузях кустарних промислів, в яких по характеру виробництва необхідна участь, крім хазяїна, не менш одного робітника (наприклад – кузня), то цей робітник до обліку не береться та на обкладання промисловим податком не зараховується. Зазначені кустарі та ремісники звільняються від промподатку і в тому разі, коли вони є членами промислових кооперативних товариств, незалежно від того, де провадиться виробництво в загальних майстернях чи вдома у членів товариства. Правилам про учнів підростків, які працюють у кустарів та ремісників, підлягають підростки до 18 років. Кустарі та ремісники, крім тих випадків, коли маючи одного дорослого робітника по характеру виробництва (кузня) звільняються від податку, повинні вибірати патент І розряду на особисте заняття.
І. Ришковській.