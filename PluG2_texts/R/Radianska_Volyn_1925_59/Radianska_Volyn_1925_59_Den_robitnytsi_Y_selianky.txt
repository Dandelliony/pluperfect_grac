День робітниці й селянки.
У селі Старосельцях.
Увечорі 7 березня, на передодні міжнароднього жіночого дня, в селі Старосільцях відбулися врочисті збори жінок і ин. громадян, присвячені міжнародньому дневі жінки робітниці-селянки. 
Делегатки, дівчата, хлопці та дене-де старі селяни зайняли місця позаду, посадовивши спереду дітей — загін юних піонерів, який у той вечір мусів дати врочисту обіцянку. 
Від імени комсомольського осередку й делегаток збори відкрила жінорганізатор — місцева вчителька. 
«Інтернаціонал» у вихованні учнів школи — переважно дівчаток. І збори приступили до обговорення питання. 
В президії — жінки, голова сільради, голова сільКНС, представники комсомолу, ЮП. 
Доповідь про 8-ме березня. В коротенькій промові секретар райпартному висував історію 8 березня й чергові завдання робітниць та селянок, закликавши селянок виконувати заповіти Леніна. 
Відповіддю на доповідь була одностайна думка селянок, що заповіти Леніна й гасло партії про участь в державному будівництві, відродженні с. господарства, в боротьбі з темрявою — вони виконають.
Оформляючи загін ЮП — представники району з'ясували цілі й завдання піонерського руху, добре ознайомивши з внутрішнім життям піонерських організацій. 
Після привітання сільськими організаціями—піонерам врочисто були дані червоні краватки: —«Будь готовий виконати заповіти Леніна!» — 
«Завше готовий» — була відповідь всієї зали. 
Закінчилось святкування виставою й концертом-декламацією, влаштованими учнями місцевої школи. 
День 8 березня в селі Старосільцях поклав початок більш швидкій організації селянок навколо суспільних організацій села.
