НАШ ПОРАДНИК.
Відповіді селькорам. 
--- (в Пашинської сільради). — Те, що ви обрані селькором од сільради, ще не робить обов’язково вас селькором. Як що сами хочете писати, то пишіть і тоді дійсно селькором будете. Листи надсилайте поштою. Гроші за марки повертаймо. 
Підопригорі (с. Анополя) — Примір жінки газет селькорам не висилаємо. Треба передплачувати. Гонорар за дописк платимо. За марки гроші повертаємо всім. Що-до зараховування вас сількором, то ви станете селькором у тому разі, коли писатимете дописи в газету. 
Демобилізованому С. (в с. Бронимів) — Цікаво, чому коли наша анкета згублена, необхідно й дописи рахувати недійсним? Чи може «факти» ваші не зовсім фактичні? 
Бірюченкові (з Володарську). — Про райнараду — спізнилися. Уже друковався допис більш спритного с-ра, який вас випередив. 
Ляшукові (з Городниці). Віршів поки не містимо. 
Хитричові (з с. Кіхтів) — Відповідь своєчасно було дано. Треба уважніш слідкувати за газетою.
Шишківському (зі Звягіля).—Дивіться відповідь т. Сингаєвському. 
Красивому. — Теж саме. Звичайно наперед грошей чи марок не висилаємо. Але як що надішлете, то видатки повернемо. 
Онисимчукові Грицьк. (з с. Губчі) — Матеріял використуємо. Дописи не вміщаємо тільки тоді, коле вони чомусь не підходять. Треба уважніше слідкувати за «поштою». 
Ребцеві (з Кодні) —Тов. Ребець пише:—«Редакція, видано, не знає, що в нас є гурток. Можливо в нас не має зв'язку з окружиском, бо там є наш протокол». Але цікаво, чи не одним протоколом обмежувалася вся праця гуртка? Чому ще нічого про цей гурток ми не чули? Та й ще чому, навіть райнарада не відбулась? 
Шуляківському (з Несолоні) — Дивітесь відповідь т. Підспригорі. 
Вальчукові (з с. Кривовульки) — За надіслані дописи вам висилаємо 1 крб 75 коп. Ось із цих грошей і можете передплатити «Рад. Волинь». Безплатно газети не надсилаємо. 
Браталів, М К— Що до друку газети, то про це газета турбується. 
Вересівському (Кам'яний Брід)—Даремне, товаришу, ви раніш, ніж писати скарги про необхідність кредиту, не дізналися, що векселі товариства вашого опротестовано й тому до зняття протесту т-во нових позик одержувати не може. Взагалі докладніше дізнатись про всі умови тієї справи, про яку пишете, — необхідно. Що-ж до товариства, то Губсельбар повідомляє, що йому (т-ву) банком призначено за другий квартал 8 900 карбов. 
Суконникові—Коли дописи редакція надсилає до відповідної установи, то остання відповідає за таємність підпису селькора. В більшости-ж випадків дійсний підпис селькора ще в редакції закреслюється. 
Сірому Андрію (з Адамова).—Дописи, хоч і без марок, одержано. Але все ж, товаришу, краще надсилати дописи з марками. Адже редакція гроші повертає! 
Петрову (Красилів). — Звичайно, коли до вас приходять селькори тільки по особистому знайомству, то ви можете їм допомогти. Від цього, крім користи нічого не буде. Але не слід переводити праці на зразок «бюра». Бо це навіть буде й шкідливим. 
Ковальові (з Дубищів). — Про самогон писати, зрозуміло, теж треба. Але не про один самогон. Ви правильно підкреслюєте цей мент. Однобокість (коли, наприклад, самогон і по дописах затуляє собою всі галузі сільського життя)—хиба селькорів.
