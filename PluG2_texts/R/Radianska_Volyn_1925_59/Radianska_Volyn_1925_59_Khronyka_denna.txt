Хроника денна
До переведення загального перепису.
Перша підготовча робота на Волині по переведенню нагального перепису вже закінчилася. Складені орієнтовочні списки місцевостей, торговельних установ і т. инш. Слідуюча підготовча робота почнеться у квітні місяці. По містах будуть складені списки володінь, а в селах— списки селянських господарств та ріжних с.-г. об'єднань. До фактичного ж перепису буде приступлено лише в травні місяці 1926 р.
Допомога Червонській дитячій комуні.
На засіданні президії Губвиконкому було заслухано доповідь комісії про наслідки обслідування ставу Червонської дитячої комуни. Комісія зазначила низку негативних явищ у роботі комуни. Президія доручила відповідним установам негайно усунути ці явища. Зокрема доручено Житомірському окрвиконкомові негайно відпустити кошти на харчування дітей, не припускаючи перерв у постачанні дітей. Ухвалено просити Червонську цукроварню про закріплення за комуною 16 дес. землі.
Збільшення допомоги.
З 1-го березня збільшена допомога по слідуючих категоріях праці каси соцстраху: на догляд за дитиною замісць 9 карб. 12 к. —14 карб., на годування дитини — замісць 2 карб. 28 к. —8 карб. 50 коп. що-місяшно, на похорони (помершої) дитини — замісць 9 карб. 12 к. —14 карб.
Порядок видачи пенсій
На засіданні комітету каси соцстраху було обговорено витання про порядок видачи пенсій. Ухвалено розробити обов'язкову постанову, яка зобов'яже жилксоперативи й домоуправління засвідчувати що місячно матеріяльне становище своїх мешканців, які з'являються пенсіонерами каси соцстраху. Також встановлено порядок видачи пенсій иншим групам та доручено президії спростити існуючий порядок одержання пенсій.
Розподіл пільг по страхуванню
Житомірський окрвиконком доручив місцям перевести стягнення страхвнесків по складному від вогню страхуванню до 31 березня. Ухвалене розподілити надані пільги по держстраху, в кількости 7567 дворищ, таким чином: Для Левківського району 245 дворищ, для Черняхівського —398 дверищ, Троянівського —450 дворащ, Пулинського— 422 дворищ, Коднянського —264 дворів. Андрушівського—465 дворищ. Янушпільського 639 дв., Любарського—712 дв., Чуднівського—679 дв., Миропільського — 495, Баранівського - 490 дворів, Звягільського—610 дворів, Пищівського—376 дворів, Городницького—400 дворів. Радомисльського 554 дворів, Коростишівського— 368 дворів. Райвиконкомам запропоновано негайно перевести ці пільги в життя. Предоставлення пільг належать в першу чергу погорільцям й найбіднішому селянству.
Про видачу селянам метрик.
Видача громадянам Житомірської округа метрик в губзагсі відбирає в них час і вводить їх у зайві видатки по переїзду з села до м Житоміру. 
Щоб запобігти цьому на-далі Житомірський окрвиконком порушує перед губВКом питання про повернення ня губзагс м до райвиконкомів метричного архиву, з метою видачі метрик на місці в райзагсах.
