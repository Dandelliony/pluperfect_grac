РАЙНАРАДА СЕЛЬКОРІВ.
Ляховецька нарада
Нарада селькорів у Ляхівцях відбулась 24 лютого. Зібралось чоловіка 50 селькорів та сільських читців. Це великій зріст проти минулого року. Вторік на нараді було тільки 7 чоловіка.
 Селькори ухвалили організувати при райсельбуді районну стінну газету. Крім того ухвалили втягнути незаможників до участи в стінгазетах, а вчителям керувати працею сільських читців. Селькори ухвалили гуртуватись навколо стінних газет в гуртки для самоосвіти, раз на два-три місяці збиратись на районні наради та влаштовувати тоді ж виставки стінних газет. Після виборів делегатів на губз’їзд видано було живу газету та перше число стінної газети «Ляховецька змичка» при живій участі всіх селькорів.
На Полонщині. 
Наприкінці лютого відбулась друга районна нарада робселькорів Полонщини та виставка стінних газет. Нараду скликав культвідділ Полонського райкому. Делегатів було біля сотні. 
Завполітосвітою зачитав доповідь про працю кореспондента, про значіння стінної газети як для підприємства, так і для села. Друга доповідь містила в собі поради по видаванню газети. По цій доповіді виступало багато роб та селькорів. Де-які товариші з місць висловлювались за обрання райбюро, щоб керувало політичним та техничним боком стінгазети. Зауважували також потребу обмінюватись газетами між підприємством та селом. 
На виставці найкращими були стінгазет —«Музомол», що видається при райзавкомі Харчсмак та газета „Транспортний робочий", видання транспортників та залізничників. Нарада висловила побажання як найчастіше збиратись кореспондентам для обговорення своєї праці.
На Миропільщині. 
Районна нарада робселькорів зібрала 20 чоловіка. На нараді стояли доповіді про робселькорівський рух, про стінгазету, про обрання ряйбюро. По доповіді про стінгазету райнарада визнала, що число стінгазет збільшилось по району, але в виданню є багато хиб, що їх треба виправити. Так, треба зробити, щоб газета була масовою, втягнула би в себе масового читача-селянина, а щоб мова в ній була ясна та зрозуміла. 
На нараді також обрано було районне бюро з 5-ти чоловіка. Райбюро доручило розробити належні вказівки для праці редколегії стінних газет, виявляючи всі їхні помилки.
