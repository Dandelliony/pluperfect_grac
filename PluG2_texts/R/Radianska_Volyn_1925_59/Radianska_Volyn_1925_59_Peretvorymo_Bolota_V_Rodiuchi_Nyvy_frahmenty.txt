Перетворимо болота в родючі ниви.
Продукційність (прибутковість, родючість) нашої селянської землі дуже мала. До сього часу ще дуже мало сел перейшло на поліпшений спосіб господарювання, перевело в себе землеустрій. Населення збільшується і, звичайно, знов получається недохватка землі, як кажуть земельний голод. 
Перед сільськім господарством повинно стояти — збільшити родючість землі через землеустрій і колективізацію, а також використати так звані неактивні землі, яві до цього часу не дають майже ніякої користи. Це будуть — болота, піски та ярі.
Найбільше значення мають болота й усі лугові землі, бо вони містять величезні запаси споживних річовин. Болота й луги, при їх правильному культивуванні (осушка, переоранка, штучне угноєння й ин.), своєю прибутковістю значно перевершують прибутковість польових земель. Вони можуть бути здібними не тільки для культур кормових трав, але й для польових та городних рослин та овочів, як от  пшениця, жито, кормові буряки, що видно з досвіду та практики і цій справі за кордоном.
В той же час, таких лугових земель у межах України нараховується близько півтора міл. З них лише на одній лише Волині коло 540 тис. дес., з яких на одну лише Коростеньщину припадає понад 300 тис. десятин (по даних Техничної Частини і Народнього Комисаріату Земельних Справ). Таких земель у господарствах західних та північних районів Коростеньщини є більшн, ніж польової землі, які здебільшого зовсім не використовуються або як використовуються, то так, що дають сіно самого низького гатунку, переважно осоки, при самому низькому врожаєві, не забезпечуючи худоби на зиму навіть і осокою.
Радянська влада, поставивши завдання відбудувати та --- сільське господарство, звернула увагу й на цю галузь господарства – культуру болот і лугівництва, які у відродженні сільського господарства на Волині й північній частині Київщини мають надзвичайно велике значіння. в оновленні сільського господарства на Волині й північній частині Київщини. Ця галузь роботи, як у Росії, так і на Вкраїні, є справа нова і в напрямку досвідку що до цього не було нічого ще винайдено. З цією метою Наркомзем України, на місці колишнього болотного господарства „Рудни-Радовельська» в Коростенській окрузі в квітні 1923 року відбудовав Рудни- Радовельську Болотну Досвідне-Мелоратинну станцію з ширшими завданнями, ніж було Болотне господарство.
Завдання станції.
Є вишукування науково-досвіднім шляхом ріжних способів та форм культури болот, переважно пристосовуючи цю роботу до умов і тину болот Волині. Зокрема, звичайно, робота станції поширюється на всі болота України. У --- станції не повинні входити спроби та практики культури болот закордоном, бо закордонні досвіди, між нашим, цілком не можуть бути пристосовані до наших умов та болот. 
Здобутки ці, після широкої перевірки на станції, будуть переводитись у селянські господарства. 
Ця праця, за браком коштів, у перший рік існування станції не могла бути роспочата, а роспочалася лише в минулім 24 році.
Робота станції.
Згідно з програмом, робота станції була розділена і провадилася в двох напрямках: 1) --- робота, в суть яких увійшли такі роботи:
а) зондировка всієї території станції на площі в 400 дес. для виявлення торфового залягання, 
б) сверління, яке було пророблено в 3-х місцях станції завглибшки до 8 сажень по виявленню складу грунту та його впливу на заболочення грунту, який лежить нижче торфового настилу,
в) осушуючі робота (частину котрих було пророблено в 23 році, решту ж у 24 році на площі біля 100 десятин) типового болота з поширенням та поглибленням земнєловської магістральної канави, з відбудовою на ньому та на бокових наказах мостів та шлюзів для затримання води на випадок посухи. 
2) --- суть яких полягала: 
а) закладення участків з попередньою культурою (вівсом) для дослідження впливу ріжного штучного угноєння з домішкою звичайного попілу,
б) досліди та спостереження на участку а однолітніми рослинами, переважно городиною, з угноєнням та без угноєння і 
в) закладення участка по такому ж зразку з многолітніми росіянами, переважно кормовими. 
Крім того, станцією було пророблено багато дрібніших робіт, що мають науково-досвідній характер: ріжні обслідування, збір місцевої рослинности та ріжних комах, спостереження над ботаничним осадком з кормовими травами, спостереження над хоробами рослин, метеорологічні (погода) спостереження, закладення хмільника на болоті і звичайнім грунті, закладення плодового патомника, в якому є біля 200 окуліровочних дерев і, нарешті, споруджено молочну ферму. 
У минулому році станція зі своїми експонатами (речами на виставку) брала участь на 2-ох сільсько-господарських виставках, де за зразки польових та лугових культур одержала похвальний лист.
Станцію одвідало біля 40 душ екскурсантів та співробітниками станцій було прочитано серед місцевого населення біля 15 докладів та лекцій. 
Про наслідки досвідньої справи та ріжних досліджень — у другий раз побалакаємо. 
Інструктор по лугівництву та культурі болот О. Бондарук.
