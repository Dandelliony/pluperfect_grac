Не розумію чому д-ві І. здалося, що я зробив з його оборонця польської шляхти.
Цього не тільки я не висловив у своїй статті в № 242 „Ради", але навіть це не мириться з моїми поглядами на значіння шляхти в польсько-українській боротьбі в Галичині.
Остання сесія галицького сейму ще раз виявила, що проти українців не тільки шляхта, але всі буржуазні групи, не виключаючи людовців (народників). Із статей д. І. можна гадати, що автор їх людина щиро демократична, якої, будь що будь, до оборонців шляхетської політики зачислити не можна.
Не зачисляю я д. І. також до оборонців польської політики в Галичині і бачу тепер, що сталося непорозуміння.
Я гадав, що д. І., пишучи в № 217 „Dziennika Peterburskiego" про ріжницю між галицькими та познанськими стосунками хоче, між иншим, становище українців в Галичині краще пояснити одповідними доброхітжими уступками пануючих польських верств.
В цьому власне я добачав „національний гіпноз". Д. І. цим разом одначе виразно пише, що йому ходить головне про те, що „становище поляків в Познанщині і дуже гірше і прінціпіяльно відріжняеться від становища українців в Галичині". 3 цим цілком згоджуюся, бо того факту, що поляки не мають ніяких національних інституцій у Познанському ніхто нехтувати не може, як що не хоче минутися з правдою.
Це саме стосується і до ріжниці між галицьким автономним урядом та пруським урядом.
І тут вповні згожуюся, що між ними „дистанція огромнаго размера", як каже д. І, Але дістанція головно матеріальна, себ то за галицьким польським урядом не стоїть милійон першорядно озброєного війська і не має він змоги витрачати сотні милійонів на націоналістичні забаганки.
Заборчий націоналізм сучасної буржуазії скрізь однаковий. Не визискує і не тисне вона тільки там, де не може.
Найкращий приклад молодо-турки. Ще не вспіли як слід власної політичної волі угрунтувати, а вже погромили і здушили албанців, воюють з друзами, мають апетит на греків і т. ин. Албанцям гірше тепер, ніж за часів панування турецької „шляхти". Цього самого можуть сподіватися —mutatis mutandis—і українці од молодо-польських чи молодо - російських буржуазних гуртів, які б вони не були поступові і радикальні.
Б. Ярошевський.
До цеї полеміки варто дати ще й третій голос —д. А. Ш., котрий в числі 288 газети "Petersburger Herold" теж полемизуе з „Dz. Peterb." з д. J. Добродію „J" — пише д. А. Ш. — здається, що я засліплений національною зненавистю, бо я зазначив, що поляки, які пригнічують українську націю в Галичині, не мають ніякого права скаржитись на утиски німецького чи російського уряду.
Поляки — пише „Dz. Peterb"—скаржаться не на німецьке громадянство, лише на „варварські" заходи пруського уряду, який пригнічує поляків; в Галичині річ инша: там „австрійський" уряд цілком нейтральний, і не втручається в польсько - українську боротьбу.
Так пише приблизно д-ій „J". Але це цілком не правдиво Так званий „австрійський" уряд в Галичині от уже 50 років має яскраво польський характер.
Українців пригнічує не яка-небудь одна політична партія, напр., „націон.- демократична"; українці повинні боротись разом з усіма поляками, котрі можуть використовувати державну машину цілком по своєму бажанню.
Галичина, що її половина розмовляв по-вкраїнському, є фактично польське королівство, з польським сеймом, з польським віце-королем у горі.
Коли поляк душить русина, то він і сам не сміє скаржитись, як що йому доводиться покоштувати від росіянина чи прусака доброї порції канчуків! Чи це не в елементарна мораль? Зважаючи на це, я вважаю цілком слушним провести паралель між вчинками пруського та польсько-галицького уряду: 1) Поляки протестують проти пруської „колонізаційної комісії". — Добре.
Але в Галичині істнуе її точнісінька копія. В № 12 „Громадського Голосу" (Львів) надруковано оттаке; „Польсьськнй банк у Ланцуті купив у Східній Галичині протягом останніх 4-х років 3.620 морґів землі й розділив їх поміж поляків.
Тепер цей банк з'єднано з „Вank'om Parcelalacyjn'им" у Львові та „Вank’oм dla ziemian" у Копичинці, з метою полонізації української землі.
За для цієї мети банки мають вже більш 600.000 корон. їх гасло таке: „ні клаптика землі тутешнім людям (українцям). Уся земля для поляків!" 2) Прусаки не дозволяють ніяких польських шкіл в Познані.
А чи відомо ді-ю І., що торік навіть центральний уряд не міг заснувать в Галичині нову українську гімназію, бо польський сейм, спіраючись на закон 1867 року, не дав своєї згоди? 3) Коли прусаки не хочуть дозволити навіть науки закону Божого на польській мові, то всеж польські шовіністи роблять далеко гірше.
Про що свідчить жулинська драма. На підставі вищезгаданих фактів, яких д. А. Ш. каже, що міг би навести безліч, він робить висновок, що Поляки не мають морального права скаржитись ані на кого! Своє міжнародне сгановище вони заслужили по справедливости!"