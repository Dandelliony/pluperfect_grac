В московському університеті. МОСКВА. Позавчора в університеті одбулася сходка, на яку зійшлося біля 1500 студентів. Винесено резолюцію вимагати, щоб випущено було арештованих під час демонстрації, а коли буде одмовлено, роспочать забастовку. На сходку прийшло 200 городових, озброєних гвинтовками. Помітите ректора заявив, що рада професорів буде клопотатись перед адміністрацією щоб арештованих випустили. Студенти одповіли, що розійдуться, коли піде геть поліція. Балачки тяглися з годину. В кінці поліція пішла. Студенти теж тихо розійшлися.
Арешти. МОСКВА. Арештовано 85 мужчин і 71 женщину. ХАРЬКІВ. З наказу губернатора посажено на три місяці в тюрму секретаря редакції газ. „Утро", пом. прис. пов. Шальнева, за те, що в день смерти Толстого він в драматичному театрі прилюдно звернувся до артистів і попросив припинити спектакль. ОДЕСА. Толмачов наказав більшість арештованих під час останньої демонстрації студентів посадити під арешт при поліції на два тижні. Студентів, яких по двічі помічено в демонстраціях, арештовано на 2-3 місяці. Курсисток посажено під арешт на 5 днів.
Холєра в Польщі. ВАРШАВА. В янонському пов., любл. губ., почалася холера. ( Власн . кор.).
Всякі звістки. ВАРШАВА. Оштрафовано газети: „Варшавський Курьер" на 500 карб., „Гонец“ на 200 і "Млот“ на 200. Сінематографам заборонено показувати похорони Толстого. ВАРШАВА. Почалася ревизія громадських організацій варш. пов., щоб Довідатись, чи на російській мові ведеться в їх діловодство. Затвержено статут „Промислового банку" який виник від сполучення „Краєвого банкового дому кн. Станіслава Любомиреького“ з чешською банковою фірмою „Zywnoshnska Banka". Місцеві газети повідомляють, що цей банк закладається при допомозі чешських капиталистів і матиме на меті розвиток польсько-чешських торговельних зносин. {Власн. кор,). ПЕТЕРБУРГ. Цими днями в Петербурзі арештовано було чиновників морського техничного комітету. Мелича, Ільїна і Шаховського. Незабаром всіх їх випустили з під арешту. На Шаховського арешт так вплинув, що він збожеволів.
