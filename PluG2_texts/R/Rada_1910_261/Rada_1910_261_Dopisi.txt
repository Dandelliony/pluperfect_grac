	ЛИПОВЕЦЬКИЙ ПОВІТ (на Київщині). Суперечка. Між мировим посередником 1 участка, липовецького повіту і липовецьким повітовим одділом єпархіальної шкільної ради виникли суперечки. В присілку Вязовиці селяне заснували школу грамоти, содержують її натурою, а учителеві з власної кишені виплачують ЗО карб, на рік. Повітовий одділ шкільної ради надумав узять цю школу під свою опіку і першим ділом захотів, щоб селяне учителеві грошей не платили, а заносили їх в казначейство, в депозіт шкільної ради. Селяне, розуміється, не послухались. Тоді пан-отці звернулись до посередника, щоб він примусив селян зробить так, як вони бажають. Але й посередник врікся задовольнить це домагання, вважаючи його безпідставним, бо школа содержуеться цілком на місцеві кошти і ніякої опіки не потрібуе. Тепер повітовий одділ шкільної ради поскарживсь на посередника в губернію.
	ЗМІІВСЬКИЙ ПОВІТ (на Харьківщині). Земство. На минулому повітовому земському зібранні зроблено, між иншим, ось які постанови: Гімнастику й військову муштру для спроби запровадити в 30 земських школах; муштра повинна одбуватися найменше 2 рази на тиждень. На це призначено 750 карб.; окрім того постановлено придбати на 45 карб, творів славнозвісного Луцкевича. Прохання Чугуївської городської думи про допомогу їй на содержування дівочої гімназії одкинуто, бо земство, мовляв, не повинно підтримувати середню освіту, а тільки нижчу. Цікаво зазначити, що Чугуївська дума заставила всі свої городські землі, аби тільки відкрити у себе хлоп'ячу й дівочу гімназії. За приводом предводителя дворянства ухвалено: справити нові ризи для церкви повітової тюрми й давати щороку по 200 карб, на те, щоб у тюремній церкві відбувалася служба Божа, бо земство повинно дбати про моральне виховання народу, між иншим і того, що сидить за ґратами. Постановлено збільшити плату лікарям з 1.200 до 1.350 карб, через те, що половина лікарських посад пустує або обсаджується студентами та й ті, здавши екзамени, тікають на кращу службу. На вшанування 800-літнього ювилею Дому Романових асігновано 500 карб. Телеграма Столипіна про те, щоб земство звернуло вайпильнішу увагу на агрономичву допомогу хуторянам та одрубникам, що оце тільки народжуються, викликала багато розмов. Член Державної Ради Л. Д. Лесевицький сказав промову проти пропозиції міністра. На думку Лесевицького, земство повинно задовольняти потреби всієї людности і через це не може всю свою увагу, всі свої сімпатії і гроші віддавати невеличкій частині людности — хуторянам та одрубникам, а допомагати всім, хто платить земські податки. Харьківські земства вже давно мають у себе агрономів і що далі, то все більше допомагають людям краще хазяїнувати. Якщо ж уряд, бажаючи поширити агрономичну допомогу, хоче робити вкупі з земством, то нехай тільки дає гроші, а земство вже само знатиме, коли, що й де робити. Як же уряд не має віри до земства й не згожувться на це, то земство обійдеться й без казенної грошової допомоги і провадитиме далі свою роботу, як само знає. На цю промову пристали усі, окрім предводителя. Через те, що шляхи й дороги передано земству, а воно не має спромоги рівняти й держати в порядку всі дороги, постановлено: визнати яко мога більше число доріг польовими дорогами, котрі в такім разі повинні будуть рівняти околишні селяне, а поміщики даватимуть дерево та хворост. А чи легко ж то буде відбувати ці відбутки селянам—це инша річ, про це їх не попитали. В зміївському повіті вже 9 літ істнуе досвідне (опитне) поле; содержуеться воно на кошти Департамента Хліборобства, губерського й повітового земства. За останніх часів там уже два роки немає управителя, за все мусить відбувати лаборант. Тому нічого дивного немає, що інспектор хліборобства Пахомов звернув увагу Департамента на те, що на цьому земському опитному полі діло йде дуже погано, справоздання не друкуються будинки течуть і т. и. далі діло не повинно оттак йти. Через це Департамент предлагає або зовсім скасувати це поле, або налагодити його як слід, бо инакше департамент не даватиме грошової допомоги. Земське зібрання не згодилось закривати поле через те, що саме тепер відбувається, перебудування хліборобського промислу, земство і уряд клопочуться про те, щоб процес цей відбувся як найшвидче, найлегше й найкраще, витрачають силу грошей на опитні поля й станції, а ми й те, що вже маємо, не можемо довести до пуття і прибиваєм його на цвіту. Тому зібрання постановило земського опитного поля не скасовувати, а передати його губерському земству, як же це не схоче прийняти його, то провадити діло самим, зробивши все потрібне, щоб поле могло як слід сповняти своє культурне завдання.
	Г. ОДЕСА. Будівництво. Тутешні цегельні закінчили свій робочий сезон щасливо. Хоча число цегелень збільшилось аж на цілих три й річна продукція зросла аж на 5 мил. штук цегли, проте ціни ввесь час стояли високі й були на 1 карб, за тисячу вищі проти торішніх. Усього працювало 9 цегелень, які виробили 33 мил. штук цегли, більше проти торішнього на 7 мил. штук. Продано за сьогорішній сезон 30 мил. штук, а в запасі лишилось 13 мил. штук, у тім числі 10 мил. од торішнього сезону. Найбільше цегли закупила адміністрація нового електричного трамваю (коло 10 мил. штук) і південно-західна залізниця (8 мил. штук). Для вивозу в провінцію закуплено 3 мил. штук, а решту закуплено для місцевих приватних будівель. Цегельники сподіваються, що на новий сезон попит на цеглу зросте ще більше, бо зростають ціни на кватирі в Одесі, а курс облігацій одеського городського кредитового товариства настільки покращав, що є рація заставляти доми на ці папери. Тепер звичайна цегла продається по 15—16 карб, за тисячу, а пресована по 17—18 карб. Добре пройшла кампанія з місцевим будівельним камінням; приватні особи все, що мали, вже попродали, а тепер починають добувати камінь для наступного сезону. Більше каміння почала добувати на своїх городських каменоломнях і одеська дума. Робітники в цім році мали добрий заробіток як на цегельнях, так і в каменоломнях.