Нарада і постанови в справі святкування Шевченкових роковин. 11 ноября Товариство „Просвіта" у Львові скликало нараду з представників всіх українських товариств і преси для об міркування програми 50-тих роковин з дня смерти Т. Шевченка в 1911 році.
На нараду прибуло 28 душ. За голову було обрано члена ради „Просвіти" д. Кивелюка, за секретаря д. Курцебу.
Референтом з доручення гол. виділу „Просвіти" був п. ред. Веселовський, який в просторім рефераті подав план святкування Шевченкових роковин, поділивши програму свята на три части: 1) участь Галичан в Шевченковім святі в Київі. 2) святкування роковин у Львові. 3) святкування на провінції.
По діскусії, в якій брали участь проф. др. Студинський, дир. др. Л. Кульчицький, інж.
Корнелля, проф. Шухевич і инші, ухвалено, що анкета визнає бажаним, щоб всі галицькі товариства взяли як найчисленаішу участь в роковинах Шевченка в Київі і звертається до виділів товариств, щоб в тій справі висловили свій погляд.
Далі анкета приняла до відома, що „Львівський Баян" упорядкує у Львові два концерти (один з них для найширших кругів за дешевим вступом); ухвалила упорядкувати Наукову академію, виставити „Назара Стодолю", уладнати відчити по всіх читальнях у Львові, просити львівський магістрат подарувати площу під будову пам'ятника Т. Шевченкові у Львові, заснувати комітет будівлі цього пам'ятника і роспочати збірати на цю мету жертви, а також нарада визнала потрібним дати у Львові Шевченкову виставу і доручити виконання цього проекту Науковому товариству ім. Шевченка.
Решту ювилейної програми, яку мають святкувати у Львові, і святкування пам'яти Тараса на провінції, відложено до обміркування на слідуюче засідання наради, яке відбудеться в понеділок. (Руслан).