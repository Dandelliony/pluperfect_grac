
Відкриття виставки.
Так о 5-тій годині з півдня карнавал знов підійшов до сельбуду, .де відбулось вшанування двох селян, героїв праці— Присяжнюка й Мартинюка. Героям праці Баранівське земуправління видало по залізному плужкові. По-тому була відкрита в сельбуді виставка, оглядати яку повалив увесь народ. На виставці було організовано відділи: рільництва, скотарства, бджільництва, птахівництва, хмільництва, садівництва, городництва, кооперативного машинопостачання, сільсько-господарської літератури, саносвітній і охорони материнства. Всі відділи були показані досить повно. Селянських експонатів на виставці було чимало, особливо по садівництву й городництву. В кожному відділі були спеціяльні лектори, які давали пояснення одвідувачам виставки. На виставці приймало участь 50 селянських господарств, Баранівське й Старо-Гутянське сільськогосподарські товариства, Баранівський порцеляновий завод, Радомиська досвідня с.-г. станція, Волинський досвідній хмільник, Житомірська філія Держвидаву, Житомирський відділ Окрздоровля та инше. Не дивлячись на те, що виставку було відкрито під вечір і що ввесь день падав дощ, все-ж на виставці за півтора дні перебуло до двох, тисяч народу. Всі одвідувачі виставки дуже цікавились нею. Так що, можна сказати, виставка оправдала себе.

