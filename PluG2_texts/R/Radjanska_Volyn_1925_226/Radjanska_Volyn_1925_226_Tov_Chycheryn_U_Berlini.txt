Тов. Чичерин у Берліні.
Останні кілька днів тов. Чичерин перебував у Берліні (столиці Німеччини). Після побачення з різними представниками німецького уряду, тов. Чичерин мав велику нараду з німецьким міністром справ закордонних Штреземаном. Вчора тов. Чичерин мав побачитися з президентом Німеччини Гінденбургом, що мав як-раз повернутися із подорожи по Німеччині.
Чи здійсняться англійські наміри.
Представники німецьких газет відвідали тов. Чичерина. В розмові з ними тов. Чичерин докладно роз'ясував ті небезпеки, що утворилися-б, як-би Англії вдалося здійснити свої ворожі заміри проти Радянського Союзу. Примушуючи Німеччину підписати гарантійну угоду, Англія намагається відірвати Німеччину від Радянського Союзу, щоб оточити Радянський Союз колом ворожих держав. Про те, — сказав тов. Чичерин,— ми бачимо, що Німеччина не піддається тискові Англії, що доказують теперешні німецько-радянські переговори в справі підписання нової широкої торговельної угоди.
Англійські хижаки занепокоєні. Англійські урядові кола дуже занепокоєні з наслідків Чичеринової подорожи до Варшави. Буржуазні газети, що близько стоять до уряду, пишуть, що Чичерин мав привернути Польщу на бік Радянського Союзу й залякати цим Німеччину. Представники англійської робітничої партії зазначають, що поліпшення польсько-радянських стосунків руйнує плани англійської буржуазії, що мала утворити єдиний фронт проти Радянського Союзу.
