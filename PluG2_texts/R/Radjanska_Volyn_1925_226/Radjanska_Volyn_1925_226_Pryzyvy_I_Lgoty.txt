Призиви й льготи

Запитують Сергій Римар, з с. Попівців і селькор Лі; 131. ---Чи можна вступити до Червоної армії добровільно.
Відповідь. Вступити до Червоної армії тепер добровільно не можна, поки не прийде строк ваших призвів.
Тепер добровільно до Червоної армії приймають музикантів (переважно хлопчиків). Крім того, можуть прийняти тих, які документально докажуть, що вони служили в Червоній армії два роки.
Що-до осіб, які закінчили військові ВУЗ'и, то їх можуть прийняти, як-що вони раніш служили півтора роки.
Запитує селькор 101 з Черняхова — Чи має право на льготу допризивник 1903 року, як-що сем я його складається з батька, який служить (50 років), матери 45 років—хворої, брата 14-ти років і баби (70 років). Відповідь.
Зазначена особа ніякої льготи не має. Запитує Кельманський. — Чи повинні з'явитися на жеребовку громадяни, народження 1902 року, що закінчили цього року профшколу й мали відстрочку до першого жовтня.
Відповідь. Відстрочку одержують лише ті учні, про яких школи своєчасно клопотались перед прийомною комісією.
Иншим треба 3‘явитись на призви. Запитує Пинхус Лерман з села Радовеля, Олевськ. району. — Чи повинен з'явитися на призви допризивник 1903 року, як-що він служив добровільно в Червоній армії більше півтора року — у 1920 — 21 році.
Відповідь. Цей допризивник повинен з'явитися на призви на загальних підставах і служити повинен стільки-ж, як і всі, себ-то-2 роки.
Попередня служба добровільця в цей строк не зараховується. Запитує Ш. В. Куперман. — Я народження 1902 року.
Уторік на весні мене закликали до Червоної армії, але-ж через неповний тоді набір, мені дали відстрочку до осени 1924 року.
В-осени, як мене другий раз оглядали, мені дали відстрочку по хворобі на рік, себ-то до сьогорішніх призвів.
Льготою я тоді не міг користуватися, бо в мене не було ДЛЯ цього відповідних даних.
Тепер я повинен знову призиватися, при чому користуюсь льготою другого розряду.
Документи я представив.— Прошу відповісти: і) як-що льготу мені дадуть, то чи маю я перевагу перед призивниками і 1903 року, що одержали таку-ж льготу, як і я 2) чи будуть особи, народжені 1902 року весняних призвів 1924 року закликані до війська разом з 1903 роком, чи їх буде звільнено, беручи на увагу, що 1903 рік весняних призвів тепер уже звільняється.
Відповідь. Через те, що до часу призвів вп не мали права на льготу, льготи вам зараз не може бути.
На призви цього року ви повинні з'явитися й до жеребовки вас не допустять, бо зостається дійсною жеребовка тодішнього року.
Результат призвів буде залежати від того, чи дійде черга до вашого номеру.
Запитує Іван Лаготюк і Станіслав Шишківський, з хут. Романова, Поняхівської сільради.—Чи підлягають призвам особи, що мають батька й матір по 70 років, як-що більше працездатних у сем'ї немає, крім призивника.
Відповідь. Треба своєчасно клопотатися перед призивною комісією, щоб вам дали встановлені льготи.
Запитує Р., з Коростеня. — Яку компенсацію платять і за скільки днів звільняють від роботи призивника.
Відповідь. Виплачується одно часова допомога в розмірі двохтижнєвого середнього заробітку.
Крім того, наймач звільняє призивника від роботи з таким розрахунком, щоб призивник міг з'явитися на збірний пункт в зазначений у наказі строк.
Запитує допризивник В. Недашківський з кол. Лісна. — Чи будуть закликати цього року допризивників, що проходили всевобуч в січні місяці, як-що вони народились у першій половині 1904 року.
Відповідь. Цього року закликають до війська лише осіб народження 1903 року, Запитує Андрій Ягозинський з с. Сорокодуби. — Чи мають яку льготу по всевобучеві й по службі в Червоній армії особи, які служили в ній добровільно.
Відповідь. Добровольців не звільняється від призвів до Червоної армії.
