Перевірка міліції в Житомірі.
Комісія по перевірці переглянула ввесь склад міської міліції, розшуку та більшости міліцейських районів Житоміра.
В розмові з нашим співробітником голова комісії по перевірці тов. Чебукин з цього приводу сказав:  Оскільки роботу по перевірці ще не цілком закінчено, остаточних висновків поки ще зробити не можна.
Але де-що про загальний стан міліції та розшуку сказати вже можна. По-перше, треба зазначити, що рядовий склад міської міліції задовольняючий Міліціонери переважно демобілізовані червоноармійці, що прослужили по 4 —5 років у Червоній армії.
По категорії „инших" проходить невеликий відсоток. Гірше стоїть справа з нашим Житомірським розшуком.
Комісія в своїй роботі по перевірці розшуку виявила там багато небажаного елементу; коло 50 відсотків (половину) співробітників розшуку вичищено.
Що-ж до відсотку вичищених з міської міліції, то він незначний. Перед перевіркою комісія перевела загальні збори міліціонерів, де докладно роз'ясовано завдання перевірки.
Треба відзначити, що міліціонери поставились до перевірки уважно та свідомо.
З 7-го жовтня комісія почне перевіряти склад міліції та розшуку в районах.
