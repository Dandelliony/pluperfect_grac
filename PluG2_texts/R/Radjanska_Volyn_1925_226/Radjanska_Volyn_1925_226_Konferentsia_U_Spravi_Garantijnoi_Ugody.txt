Конференція в справі гарантійної угоди.
Позавчора в тісті Локарно (в Швейцарії) розпочалась конференція (нарада) буржуазних держав у справі ухвалення гарантійної угоди. Чи вийде щось із цього?
Хоч німецька делегація приїхала до Локарно радитись з англійськими та французькими представниками над гарантійною угодою —про те ще невідомо, чого Дійде ця конференція. Справа в тому, що німецький уряд поставив Англії й Франції низку попередніх вимог, заявляючи. що на них ці держави повинні погодитись до підписання гарантійної угоди. Німеччина врочисто зрікається провини за всесвітню війну, що ЇЇ покладає на Німеччину Версальська угода (договір), підписана після війни. Далі Німеччина вимагає, щоб французи негайно забрали своє військо з Кельнської країни. Англія й Франція на ці вимоги своєї відповіди не дали. Останніми днями німецькі націоналісти (крайні праві) зчинили великий галас, ухвалюючи по різних містах Німеччини резолюції, що підтримують Ці вимоги й від себе вимагають скасування чужоземної контролі над Німеччиною й постанов про роззброєння та обмеження німецького повітроплавства. Ще один пакт у гарантійній угоді може викликати значні суперечки на конференції. Це —про приєднання Німеччини до військової угоди, за якою Німеччина мусить перепускати крізь свою територію чужоземне військо, що скеровано проти Радянського Союзу. Вже перебуваючи в Локарно, німецький міністр Штреземан сказав представникам газет, що радянсько-німецькі торговельні переговори та нарада з тов. Чичериним у Берліні перед від’їздом німецької делегації на гарантійну конференцію показують, що Німеччина не захоче погіршувати свої стосунки з Радянським Союзом.
