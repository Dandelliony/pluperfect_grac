Пригоди і злочини.
Грабунки на вулицях. 2 невідомих злочинці пограбували на розі вул. Лібкнехта й Малої Вільської гром. Голигозову, що поверталась коло 11-ої год. вечора до-дому. Злочинці зняли з Голигозової пальто й туфлі. Не вдалось. 4-го жовтня, коло 8-ої години вечора, 3 злочинці намагались ограбувати Каганюка, що проходив по Павликівському мосту. Але Каганюк вчинив злочинцям опір. Поранивши Каганюка, злочинці втікли, нічого не забравши. Збройний грабунок. На 11-й верстві від Житоміра 4 невідомих ограбували 7 пасажирів, що проїздили по шляху. Загрожуючи зброєю, злочинці забрали в пасажирів різних річей на 200 карб. Крадіжка. У гром. Довгоносова витягли в приміщенні пошти 100 карб.

