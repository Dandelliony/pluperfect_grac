
Коли та як садити щепи.
Щепи можна садити в-осени та | на провесні. В-осени садять щепи тоді, коли вже лист зовсім обпав, так, з середини жовтня й до листопаду. Ями для щеп треба приготовляти завчасу. Коли думають садити в-осени, то ями треба копати на весні, завглибшки на З/4 аршину й завширшки півтора чи два аршини. Ями копають для яблунь і груш на віддалені одна від другої в 4 сажні в шахматному порядкові. Садять дерева в шахматному порядкові для того, щоби потім одно дерево не затіняло друге. Копаючи яму, верхній шар землі викидають на один бік, а нижній шар — у другий, щоб верхнім шаром прикидати коріння. Коли грунт кепський, то труба підвезти гарної чорної землі з вигону, або привезти гною, змішати з верхньою землею й тільки тоді закидати коріння. Закопуючи щепу, треба слідкувати, щоб корневої шийки дерева (місце, де коріння переходять у стовбур) не закопати в землю, бо дерево дихає не тільки листям, а й корінням. Коли ж корневу шийку закопати хоча й на 1/4 аршина і в грунт, то дерево перестав рости, хиріє, стовбур і гілля покриваються лишаями й мохом і нарешті засихає. На провесні садять дерева, як тільки відтане грунт. Ями для весняної посадки копають з осени й так зоставляють до весни. Коли садять щепи, то при цьому повинно бути два чоловіка: один чоловік держать деревце, а другий, розправивши в усі боки коріння, засипає його землею. Перед тим як садити, треба добре обдивитись коріння й гілляки. Те коріння й гіллячки, що будуть попсовані, треба відтяти. Правильна посадка дерева. Засипавши коріння в землі, зараз же поливають. На посаджене дерево треба зразу дати від 3-х до 5-ти відер. Потім, коли земля осяде, треба підсипати щепу. Щоб грунт не висихав, притрушують мнятою соломою, або сінними з'їдками. Перші дні після посадки, як буде стояти суха погода, поливають що-дня. Далі через день —два, аж поки дерево не прийметься. Для того, щоб деревце не гнулось, вбивають кілка й прив'язують до нього щепу. Агроном Дзюбенко.

