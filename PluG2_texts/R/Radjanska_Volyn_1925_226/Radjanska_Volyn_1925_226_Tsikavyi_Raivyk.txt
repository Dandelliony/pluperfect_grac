“ЦІКАВИЙ„ РАЙВИК.
Є в нас такі райони, що їм ми відляймо навіть дуже багато уваги. Навіть трохи якось ніяково. На місці можуть подумати, що це чи не похід проти районних робітників. Ми й раді-б більше не писати про такі райони. І так їм вже дісталося. Але-ж, бачте, справа в тому, що де-які райони звуть „зразковими". Це не означає, звичайно, що такий район дає зразок для инших районів, як треба працювати та господарювати. Зовсім ні. Він навіть дає, подекуди, „зразок" того, як не треба працювати. Але, якщо йому вже дано таке звання «зразкового» району, то він повинен намагатись стати гарним районом. Отже ми, показуючи його помилки, хочемо допомогти йому. Тим часом помилок є забагато, а з-поміж них чимало таких, що їх ніяк не можна обминути, бо матимуть вони негарні наслідки. Ну, ось сами скажіть.
Торік, у грудні місяці, один райвиконком одержує від оргвідділу ВУЦВК'у обіжника про перевиборчу кампанію рад (число 32 чи 82, не можна розібрати). Райвик передруковуй обіжника та надсилає всім сільрадам для керування. І ось 31-го числа одна сільрада одержує папірець, що його перший пункт говорить таке: „В майбутню перевиборну кампанію треба добитись, щоб усі, без винятку, уповноважені сільради були викинуті зі складу останніх". Одержавши таке розпорядження ВУЦВК’у, секретар, природньо, схвилювавсь. Що його робити? Побіг він до голови. | Довго сиділи обидва й міркували: за віщо це ВУДВК так розсердився на них. Бо-ж, правда, є такі уповноважені сільради, що не годящі, я їх треба переобрати, але-ж е й гарні. Як же-ж тоді бути? Думали-гадали та з рештою вирішили покласти обіжника „під сукно". Ото й поклали. Та й добре зробили. Ми певні, що коли цей голова прочитає, що його хвалять за те, що він кладе папірця під сукно, то він задоволено скаже:— Ну й молодця цей Остап Петренко. Перша людина, що за таке діло похвалила. Справді, „під сукно" воно якось вірніш, бо тут помилки вже не зробиш. Та й спокійніш! Але ми голову хвалимо, звичайно, не за це, а за те, що второпав, що ВУЦВК такої нісенітниці не напише, а просто тут наплутав райвик. Тим більш, що таке траплялося не один раз. Приміром, надсилає Райвик 30-го січня папірця за ч. 730, наказуючи сільраді подати до 25-го січня того-ж року відомості про матеріал, потрібний для будови містків. А як-що сільрада не надумає, як це повернути назуспіт минулий час і не подасть до 25-го відомостей, то її за це судитимуть, і матеріалу вона не одержить. А то, ось вам іще один випадок. Одна сільрада одержує 23 березня цього року роз'яснення, що за користування зерноочисними машинами „платня поступає платникам". Виходить так, що користуйсь машинами, а тому сам собі заплати за це. З однієї кишені поклади до другої, й ми поквитались!
Через 7 день після цього мудрого листування з Райвику полетів до сільрад другий, не менше мудрий папірець. Сільрадам пропонувалося звільнити від страхових внесків 10 господарств. В папірці чорним на білому було зазначено: „...вибрати осіб, що підлягають звільненню від виплати зазначених унесків, треба на засіданні сільради, при чому звільненню підлягають лише особи, що фактично сильніші за инших та мають змогу заплатити внески". А далі — загроза, за невиконання суд. Одержавши таку писанину, в сільраді довго міркували, як-же це так? Невже Радянська влада обернулася лицем до куркулів та дає їм тепер всілякі пільги? Добре, хоч голова сільради трапився настільки письменний, що зрозумів, що Радянська влада не обернулась та й не могла обернутись лицем до куркулів, а просто Райвик вшкварнув * отаке з великого розуму. Але, не бажаючи піти під суд, голова запріг конячку й подався до Райвику за роз’ясненням.
Ми зовсім не хочемо навмисне вишукувати такі, м'ягко кажучи, Райвиконкомівські огріхи. Але наведемо ще один випадок, коли сільради того-ж району обговорювали наказ Райвику, щоб усі господарі постановили навколо своїх. криниць огорожу 14-ти аршин * заввишки. Сільради коротко відповіли, що „не всякий громадянин може спромогтись на таку високу огорожу". А потім виявилось, що цю обов'язкову постанову друковалося в друкарні, де помилково замість 1,4 — поставили 14 аршин. і , І отакі помилки, як ця та инші, призводять лише до того, що авторитет Райвику підупадає, а не підноситься. Треба уважно читати й перевіряти, Що надсилаєш на місця. Остап Петренко.
