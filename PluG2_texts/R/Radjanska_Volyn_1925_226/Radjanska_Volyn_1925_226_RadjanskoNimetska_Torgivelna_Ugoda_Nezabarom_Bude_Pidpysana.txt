Радянсько-Німецька торгова угода
Незабаром буде підписана. Останніми днями в Москві відбувалася радянсько-німецька конференція (нарада) в справі складання торговельної угоди між Німеччиною й Радянським Союзом. Як відомо, торговельні зносини між нами й Німеччиною йдуть уже. 2 роки. Про те досі ми не мали широкої угоди, що охоплювала-б усі боки наших господарчих стосунків з Німеччиною. Тепер радянська й німецька делегації дійшли згоди у всіх справах, що їх обговорювали на нараді. Частина німецької делегації вже виїхала до Німеччини, а деякі члени делегації ще залишились у Москві, щоб розвязати деякі дрібні справи та остаточно скласти текст угоди. Після цього угоду буде подано на затвердження урядів — радянського й німецького. Угода складатиметься з окремих договорів (угод), що розвязують такі важливі справи, як переселення, торговельне мореплавство, залізничий звязок, мита, правовий захист ремесел, комерційний арбітраж (розвязання торговельних суперечок), положення про консулів (торговельних представників), право спадщини то-що. Голова радянської делегації тов. Ганецький повідомив представників газет, що переговори в справі угоди вже закінчено. Всі справи у і оди погоджено з відповідними урядництвами (відомствами). Отже, можна сподіватись, що наш уряд затвердить угоду.

