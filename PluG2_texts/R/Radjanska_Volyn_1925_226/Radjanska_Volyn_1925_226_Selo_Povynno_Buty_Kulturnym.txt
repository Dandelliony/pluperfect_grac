Село повинно бути культурним.
В чистій, відремонтованій хаті-читальні, в охайному сельбуді селянин повинен прочитати газету, почути новину, послухати лекції, навчитись, як вести по-новому життя.
Благонадійні свині. Сельбуд у с. Тадеушполі, Полонського району, ніякої роботи не провадить. Ще на-весні, як було 4 вистави, то й досі нічого нема. Як не гадали та не раяли, піхто не міг розбудити завідателя Сельбуду. Одні свині виручили. Користуючись тим, що завжди відчинено двері сельбуду, зайшли вони та й порили земляну долівку. „А-чу...“ — гукнув завідатель сельбуду, та й прокинувсь. Може візьметься до праці. От тоді буде селянство дякувати свиням. Нетутешній.
Й не сором. У с. Тульчинівці, Бердичівської округи, є профшкола, де багато учнів, учителів. 0 також міцний осередок комсомолу. Але ті й другі про хату-читальню забули зовсім. Немає там ніякої праці. Селянство ходило раніш до читальні, а потім і кинуло: „Чого ми підемо туди, там нема нічого. А культурні люди чваняться, не хотять за нас потурбуватись,— кажуть вони. Чудак.
Одремонтуйте в нас хату-читальню. Цими днями Коростенський округовий виконавчий комітет ухвалив одремонтувати на кожен район по 5 хат-читалень за кошти держави. Ремонт цей, кажуть, не зачепить Лумлянської читальні (Баварського району). А шкода буде, бо не буде тоді в нас ніякої культосвітньої роботи. Треба, щоб обов'язково в нашому селі одремонтували хату-читальню. Савченко.
Чи буде в нас школа? Корчаківська сільрада, Троянівського району, об'єднує три села: Катеринівку, Перлівку й Дермань. І в жадному з цих сел нема школи. Не раз селянство підносило питання, чи буде в них коли школа, але про це ні слуху, ні вісти нема. Каціров.
Добре Шапирський завідує—тільки вітер посвистує. Хата-читальня в м. Порошках, Володарського району, 4 роки існує. Доїснувалася вона до того, що немає ні вікон, ні дверей. Як тільки прийде вечір, то так і чути різно тонні співи у читальні: Цвірінь, цвірінь,— співають горобці. Гр-р-р, — гризуться собаки. Мня-у-у, — нявчать коти. А їм вітер по читальні виє — підспівує. Коли й були якісь книжки, то засідатель Шапирський роздав усім курцям сільським. А ті зі смаком покурили. Надіслав райсельбуд пересувну бібліотечку, але вона нерозрізана лежить у скриньці, під замком. Трудно пригадати, коли сам Шапирський був у хаті-читальні. Не буде село культурним від такої хати-читальні та такого завідателя. Схаменись.
