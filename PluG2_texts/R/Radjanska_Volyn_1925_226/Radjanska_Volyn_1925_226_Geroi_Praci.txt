
Герой праці.
Серед великих лісів, що простяглись у Баранівському районі, маленькою крапкою видається невеличке господарство поважного дідуся — Василя з Жабориць. Коли приглянутись до цієї крапки ближче, то можна ясно зобачити звичайне, але міцне сільське господарство, яке провадиться на 6-ти десятинах піскуватої землі, в умовах глухого життя селянина. На тім клаптику сірої землі, який для діда Василя здається „пупом" землі, майже цілий вік проходило сіре, трудове життя нашого героя праці. На свому довгому віку пережив дідусь Василь немало радощів і печалів. Селянин з с. Жабориць, Баранівського району, Волинської округи „Всього було, як на довгій ниві, — каже дідусь, — довелось навіть і в кандалах сидіти, коли за панщини мій брат ховався від рекрутчини”. Як бачите, в праці пережив я своїх трьох жінок і 6 поколінь коней, що виплекав у свому господарстві. Вигодував 11 душ діток. І радощі й печалі були. Але згадувати про них не варто. Все минуло, а я живу й хочеться жити. Вже мені 96 років, а здається, що недавно почав господарити. дідусь Василь, дуже старий, але пам'ять його молода й ясна, мов сонячний день. Все пам'ятає дідусь. Коли передавали йому ,на виставці від райземуправління залізного плужка, якого він так давно бажав мати, то приємне обличчя дідуся сяло радістю. Що він думав у цей урочистий і виключний момент його життя, сказати він не одважився. Хай же живе дідусь Василь, наш герой праці! Хай же нову думку, що зародилась у ньому, як одержував плужка, він розкаже своїм дітям і внукам, а ті скажуть всьому селу! Хай живе чесна праця! Ів. Ковальов.

