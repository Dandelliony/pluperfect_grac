Театр М. К. Садовського.
(Сезон 1909 —1910 року).
28 квітня останній раз після „Бондарівни“ спустилась завіса і український театр замовк на довгий час. Минулий сезон був найдовший за всі попередні в театрі колишнього „Товариства Грамотности“. Труппа М. К. Садовського грала тут вісім місяців, виставивши за цей час цілу низку новинок українського репертуару, або одновивши вистави кращих п'єс старого репертуару. Як велику заслугу театру д. Садовського треба зазначити постановку опери „Галька“ з та ними виконавцями на чолі, як д-ка Петляш, д. Вутовський, д. Золденко та д. Мироненко. Ця спроба постановки серіозної опери на сцені українського театру вдалася, звичайно, по рівняючи, як найкраще в вокального і сценичного боку, а де-які місця, як наприклад, танець „Аркан“, були просто блискучі. І опера мала цілком заслужений успіх у публіки. Звичайно, що багато значить і виконання самої опери артистами. Партія Гальки в руках гарної й досвідченої співачки, д. Петляш, проходила завжди прекрасно, а цілком оперний, чистий і молодий голос співачки доповняв завше естетичне задоволення від її гри. Можна сміливо сказати, що з постановкою „Гальки“  д. Петляш зробила собі ім'я справжньої оперної співачки. І цілком по заслугах. З такою співачкою д. Садовський може виставляти опери, які тілько можна буде на українській сцені. А що оперні вистави в українському театрі прийшлися публіці до смаку і не дають збитків антрепризі, про те свідчить вже добре постановка теї ж „Гальки“. І ми по щарости радимо д. Садовському приготувати, користуючись літнім часом, ще дві три відповідних легких опери і навіть оперетки для вімового сезону у Київі. Тепер час такий, коли публіка не то що дивитись, а й чути не хоче про драму, особливо пашу українську, неодмінно смертоносну. Комедій,
які б задовольняли всі верстви громадянства, теж щось не видно, або вони вже надто надокучили. Тут треба приглядатися до часу, треба якось перебути цей критичний момент, щоб вийти з честю з трудного становища. І тут, нам здається, можуть виручити з біди кращі оперети та опери, звичайно, чергуючись з комедійно-драматичним репертуаром. А тим часом настануть і кращі дні, прийде свіжий український репертуар, вже й тепер проглядають сороби досить вдалі, хоч ще не зовсім яскраві. В житті українського громадянства за останні роки стільки наросло нового, стілько набралося матеріялу, що нова драматична література повинна явитися, якої вистачить на довгі роки. Треба вірити більше в сили свого народу і ждати, і він дасть нам те, чого ми ждемо. Геть тільки в сторону песімізм з приводу так званого „занепаду українського театру“ .
Вертаємось знов до сьогодняшаьої нашої теми, до театру М. К. Садовського. Разом з д-кою Петляш, якось зразу став міцно на ноги, як співака, і д. Бутовський. Маючи прекрасний, ліричний голос і мягку вдачу, артист прекрасно ним володіє в партії Іонтека і місцями захоплює авдіторію. І коли артист і на далі працюватиме над собою, особливо над сценічним виконанням своїх партій, з нього буде першорядний оперний співака. 
Гарні співаки д. Золденко і д. Мироненко, тільки обом їм требгї більше жвавости на сцені, більше рухів, а останньому і науки співочої, бо матеріял в нього великий і коли д. Садовський думає і на далі доручати д. Мироненкові співочі партії, то мусить подбати, щоб артист мав змогу і повчатись ще співочої техніки. Варто ще одзначити і гарну, погрібну в оперному репертуарі, співачку, д. Діброву та арт. Лебедеву. 
Публіка, ганяючись за веселими пьєсами, знайшла таки в сьогорічньому репертуарі д. Садовського свого „коника“ , на якому їздила мало не тридцять вистав. Мова йде про „Пана Штукаревича“ . Самій по собі пьесі цій ціна —ломаний гріш: ні літературної, ні ідейної, ні естетичної вартости вона не має, але легка, весела по змістові комедія, яка нікого і нічого не ображає, вона вподобалась, припала до сучасного смаку публіці і та ходила собі на неї і сміялась. Правда, що саме виконання було сценичним шедевром. Д. ф. Левицький— дяк, Штукаревич —д. Вільшанський та дякова дочка —д-ка Марчеако в нашими виконавцями надавали цій дуже не мудрій комедії стільки життя, що публіка приходила дивитися її з охотою. 
З инших орігінальних українських пьес до репертуару труппи д. Садовського увійшли між иншим в цьому сезоні і три пьеси д. Володського: „Паяна Штукарка“, „Хатня революція“ та „На бідного Макара“. Про самі ці п‘еси д. Володського ми вже мали нагоду висловити свою думку. Підкреслимо тільки, що і тепер наш погляд такий, що твори д. Володського —це переходна стадія в будівлі українського театру. В Київі вони не мали особливого успіху, може й через те, що д. Садовський давав здебільшого на них молоді, або другорядні сили („Хатня революція“ і „На бідного Макара“), а може й публіка їх не зрозуміла. До речі, режісура заслуговує на найбільшу похвалу за те, що давала по змозі дорогу в цьому сезоні молодим артистам, але на жаль дуже мало. 
Треба зазначити, що в цьому сезоні д. Садовський дав собі більшу волю, ніж в минулі роки, що до поширеная репертуару і вийшов трохи з старого міцного кругу. Крім „Гальки“, „Пана Штукаревича“ і трьох згаданих пьес д. Володського, було виставлено як орігінальні: цілком придатний для сцени водевіль д. Ніколаева „Артист“ і мелодраму по Корженевському „Помсту Гуцула“, одновлено вистави „Паливоди“, „Нево льника“, „Нашествія варварів“. Потім ще виставлялась діла серія нових і старих перекладів: „Ревизор“, „Тепленьке місце“, „Медвідь“ і „Никандр Безщасний“. Переклади і пристосований з російського до української сцени, зроблені досить вдало М. Садовським, С. Паньківським („Надія і „Моральність пані Дульської) та Ф. Левицьким („Женитьба“). Всі ці переклади мали у публіки, не зважаючи на їх вдалість, середній успіх. Це на нашу думку поясняється дуже просто. Всі перекладені пьеси публіка бачила в орігіналах вже на сцені багато разів, і для неї вони були новиною тільки, як переклади на українській мові, а не змістом. Це довить наочна для наших пврекладчиків (особливо для недавно заснованої „Театральної бібліотеки“), що треба з перекладами для сцени поспішати, а старі бачені і перебачені пьеси можна сміливо залишити в стороні. На цьому й покінчимо з репертуарною стороною в театрі д. Садовського. Мусимо тільки зазначити, що щоб там не казали, вона була в минулому сезоні досить продуктивною і корисною для публіки. Випадковість підбору п‘ес—не вина режісури, —що було те і дали. 
Тепер ще скілька слів про самий склад труппи. Заміна М. К. Заньковецької могла бути тільки єдина —це Л. П. Ліницька. Уступаючи багато в деяких індівідуальних сценичних особливостях Марії Костянтияовні, д. Ліницька стоїть далеко вище від усіх сучасних українських першорядних драматичних артисток і на українській сцені їй безумовно належиться перше після Заньковецької місце. І артистка займає його з честю. А той репертуар, який вона несла на своїх плечах вісім місяців у Київі, свідчить, що артистка ще повна сили і енергії І може ще послужити рідній сцені. 
Під кінець року сталася друга зміна в жіночому складі труппи: д. Карпенко-Кару замінила наша стара знайома д. Борисоглібська. Але тут треба сказати, що ці артистки не можуть заміняти одна одної, а тільки доповняти. Місце ліричних ролі в з виходом з труппи д. Карпенкової осталось порожнім, за те виграли сильно-драматичні і комедійні ролі. Вирівнялась і менше манерно стала грати д. Мапиш-Федорець і взагалі в неї сценичний поступ досить великий. Призвичаюється до великих ролі в і д-ка Колесниксова. Молодші артистки не встигли себе виявити ще. Д. Полянська також з честю виконує свій репертуар. Великий поступ зробив д. Вільшанський за останній рік. Всі його нові ролі гарно продумані, благородні і життьові. Прекрасно віз гриміруеться. Д. Мар'яненко зробив теж великий поступ, особливо в інтелігентних ролях; народні йому менше вдаються, артист там надуживає патетизмом. На твердих позиціях стоять д. Ковалевський і д. Паньківський. Значно пішов в гору арт. Петляшенко. Жаль тільки, що він береться часто не за відповідні до його хисту ролі. Краще було б оставатись і працювати більше на своїх характерних, які йому так вдаються. Талановитий „жид“ д. Березовський, але не працює і остається одноманітним. А жаль. 
Д. Корольчук зіграв в минулому сезоні скілька гарних ролів талановито і яскраво. Артист, очевидно, працює над собою. Жаль, що мало ролів давали д. Лещаненкові, бо по деяких спектаклях видно було, що артист талановитий і не без хисту, а в співочих він не міг з непривички виявити своїх драматичних здібностів. 
Про д. Левицького що казать. Талант, великий талант, бо що не роля, то шедевр, і шедевр... Коли б чутку меньше покладався на волю Божу, та більше працював над шліфовкою ролів то й ціни йому не було би. 
Треба ще згадати, що в останніх виставах досить гарно себе зарекомендував артист — галичанин д. Захарчуй і почали вирівнюватися д.д. Рибчинський і Колесник. 
Про М. К. Садовського слово всеї України вже сказано давно, а тепер його невтомна і честна праця у всіх на очах. Свій суд про нього скаже історія українського театру. 
А. Вечерняцький.