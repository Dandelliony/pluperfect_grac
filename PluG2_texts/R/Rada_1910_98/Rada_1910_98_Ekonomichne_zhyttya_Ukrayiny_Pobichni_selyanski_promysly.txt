Економичне життя України. Побічні селянські промисли.
Огородництво, садівництво, виноградництво, тютюнництво й розведення конопель являються на Вкраїні одними з найбільш поширених селянських побічних заробітків. На Київщині, напр., під селянськими огородами занято 99.179 десят. землі, але з них тільки 16.946 десят. припадав на огороди промислові, які здебільшого поширені в київськім і черкаськім повітах, решта ж 82.233 десят. припадає на огороди хатні, хазяйські. Що до садівництва, то воно також дуже розвинено серед селян Правобережньої й инших частин України. Так, на Київщині всього під садками занято 24.300 десят. землі, і з них коло 87 проц. припадає на садки селянські, особливо поширені в уманськім повіті. Ще більше розвинене селянське садівництво на Поділлі, якій з цього боку, очевидно, належить перше місце не тільки на Вкраїні, а й в цілій Росії. Всього тут є 52.170 селянських садків з 3.131.000 дерев, під якими занято 24.150 десятин землі. У дніпровськім повіті, в Таврії, садівництво розвивається все більше й захоплює все більші простори землі, особливо піскуватої. Тут у 1906 році з трьох земських розсадників було видано 108.985 сзженців дерева, на 1907 р. уже було заготовлено 263.715 штук саженців. 
Виноградництво також поширюється серед селян. У тім самім дніпровськім повіті селяие починають розводити виноградники на пісках. На Поділлі в однім минулім році зібрано 746 тис. пуд. винограду, з яких перероблено 181.300 пуд. і вироблено вина 132 тис. відер ріжних сорт в. На лівім, херсонськім, березі Дністра виноградництво робить такі великі успіхи, що в однім тираспольськім повіті тепер налічується майже 7.000 десятин виноградників, притім здебільшого дрібних, селянських, які служать великою поміччю в господарстві. Продуктивність селянських виноградників, одначе, настільки низька, що в порівнянні з раціонально поставленими виноградниками вони дають ледве 1/3, того прибутку, що мають німці-колоністи при цілком однакових обставинах. Особливо яскраво кидається в очі ця ріжниця, коли порівняти ціну й вартість селянського й німецького вина. Останнє навіть за дуже урожайних років продається не дешевше 1,80 —2,20 карб. за відро, а селяне радіють, коли їм дають за відро 80 — 90 коп. Мало того: кепсько вироблене селянське вино настільки швидко псується, що купці дуже неохоче купують його навіть і за таку низьку ціну. 
Це саме доводиться сказати і про культуру конопель і тютюну. На Поділлі, напр., тютюну що-року сіється все більше, а проте тютюнові плантації належать майже виключно спеціалістам-тютюнникам, селяне ж мало звертають уваги на цей промисел. Досить сказати, що в 1909 р. в селянських руках було всього 32 проц. всіх тютюнових плантацій губернії, причім селяне здебільшого розводили тютюн низчих сортів, який дає менший прибуток проти тютюну вищих сортів. Що до культури конопель, то, напр., на Поділлі вона зовсім мало поширена: в минулім році під коноплями там було всього 916 десятин землі, і то не все селянської. 
Треба, одначе, сказати, що селянські побічні промисли здебільшого стоять так низько не через що инше, як черев недбалість тих, хто повинен дбати про розвиток селянського господарства. Доказом цьому може служити той інтерес і увага, з яким селяне ставляться до всяких сельсько-господарських лекцій і читаннь. Так, напр., з охтирського повіту, на Харьківщині, повідомляють, що лєкції інструктора садівництва охтирського земства дуже зацікавили селян (одного дня на лєкції було більше 300 слухачів). Слухають уважно, при чім буває, що де-які слухачі записують найцікавіше для них, як, напр., сорта дерев та инше. В результаті, до агронома стали приходити з проханнями виписати дерев, щеп, а також дати „почитать книжок по садівництву“. З великою охотою й увагою слухають також і лєкції місцевого агронома. Так, напр., одного рачу в дуже маленькім селі Млинках набралось стільки народу в школі, де читав агроном, що погасла лямпа для чарівного лихтаря й свічки; довелось зробити перерву й провітрювати кімнату. Лєкція тяглась більше 3 годин, до 11 год. вечора, а проте ніхто не пішов, не дочекавшись кінця. 
Коли  по всіх инших кутках України на цю справу було звернено потрібну увагу, тоді становище багатьох селянських побічних промислів напевне було б далеко кращим. 