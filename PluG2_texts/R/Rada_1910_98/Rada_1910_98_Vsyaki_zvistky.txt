Всякі звістки.
ГЕЛЬСИНГФОРС, 30. Абоський гофгеряхт розглянув скаргу прокурора сенату, котрий вважає, що адвокат, фіскал гофгерихта, Шюбергсон, в справі про одмовлення Модена підписати сенатську постанову про оповіщення законів військового часу, вів себе не відповідно службовим обов'язкам. Прокурор вимагав зняти позов проти Шюбергеона і призначити иншу особу для ведення справи Модена. Гофгерихт залишив прокуророві домагання без наслідків. 
БАКУ, 30. Викрито добре обставлену таємну друкарню з значною кількістю нелегальної літератури. Арештовано 5 душ. 
ПЕТЕРБУРГ, 30. Японія збіраеться цими днями зробити анексію Кореї. 
Російська дипломатія не протестує проти цього. 
Комітет „Єднання і Поступ“, зважаючи на критичне становище, що сталось через смерть короля Едуарда, настоює перед урядом, щоб було зроблено уступки албанцям. 
В сентябрі дозволено скликати в Москві з'їзд залізно дорожніх лікарів. 
Пулківська обсерваторія посилає експедіцію в Ташкент для догляду за кометою Галлея. 
В-осени одбудеться тут велике літання, в якому візьмуть участь тільки російські авіатори.
В звязку з заповітом Огинського, слідчий арештував дворянина з Поділля, Луганського і комисіонера Михайловського. Потрушено і инших. 
На забайкальській дорозі снігові замети. 
В ботаничному саду отруїлось дві гімназістки. 
МОСКВА, 30. Місцевим газетам телеграфують з Кременчука: В маєткові одставного інтенданта Соколова і в сусідніх селах витрушено багато інтендантських речей з клеймами. Почались арешти. 
З наказу сенатора Гаріна почались труси в складах акціонерного металичного товариства „Беллер“, головного поставщика артилерії морського відомства і залізних доріг. Одділи фірми єсть крім Москви в Берлині та Відні. Забрано багато речей. Одночасно почались труси і в Петербурзі, Катеринославі, Катеринодарі, Харькові і Владивостоці. 
ВАРШАВА, 30. Оддано під суд гурток учнів приватних шкіл; їх обвинувачують за належність до „Союзу польської поступової молоді“. Члени комісії сенатора Нейдгардта потрусили кватирі начальника телеграфного відділу Градецького і управляющого комерційним відділом урядових театрів Кривошеєва, а також в його кабінеті і в театрі. 
ХАРЬКІВ, 30. Губернська нарада агрономів висловилась проти всеросійської господарської палати, зважаючи на те, що сельсько-господарські товариства можуть бути більш користні.