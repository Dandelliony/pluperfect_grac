ПО УКРАІНІ.
У КИІВІ.
Алея бронзових статуй. Скоро у Київі має бути нова прикраса. Воєно-історичне т-во гадає по обидва боки Бібіковського Бульвару од Хрещатика до університету поставити бронзові погруддя великих князів київського князівства, починаючи од князя Ігоря аж до князя Данила. Погруддя буде виготувано академією художеств з бронзи. Заввишки ці погруддя будуть в півтора сажні. Стоятимуть вони на спеціяльних підставках з червоного місцевого каміню (шіфера). Кожне погруддя буде характерне і своєрідне. Так, князь Святослав буде в сорочці з чубом, Володимир в римській одежі Ярослав Мудрий — з „Русской Правдой“ , Олег в панцирникові і т. и. Всіх погруддів треба буде до 40. Зразу гадають поставити до 25 погруддів. Що коштуватиме погруддя—поки що невідомо. Ту частину Бібіковського бульвару, де стоятимуть статуї, засадять дубами. Цікаво, що це перша в Росії історична алея. Як відомо, подібна історична алея, в якій розміщено всіх пруських королів, істеує в Берлині. Прохання народних вчителів. Багато народних вчителів хотіло їхати в екскурсію по Європі. Бюро по організації екскурсій сповістило їх, що міністерство внутрішніх справ не видає цього року гуртових паспортів за кордон. Тепер ці вчителі просять, щоб їх замісць екскурсії одправили на вчительські курси, які мають бути в іюні місяці в Петербурзі. 
Загальна освіта. Міська дума подала в міністерство народньої освіти проект шкільної сіті у Київі. В цьому проекті гадали завести у Київі загальну освіту на протязі 20 років. Міністерство визнало цей строк дуже довгим. Тепер законопроект переробляють, так, щоб завести освіту на протязі 12 літ. 
Прийом в початкові школи. Шкільна комісія постановила реформувати прийом учнів в міські народні школи. Весь Київ буде поділено на 8 районів, в кожному буде центральний пункт для прийому дітей в школи цього району. Цей порядок заведуть з осени. 
Наказ полщіймейстра. Поліціймейстер видав наказ приймати до прописки по участках білети учнів комерційних шкіл. Раніш участки не хотіли приймать білетів. 
Роспуста. Позавчора городовий затримав підчас виходу з „Європейських“ меблірованах кімнат по Михайлівській вулиці служащого в одному з київських банків Миколу Г. з 12-літньою дитиною — проституткою. Дівчинка була п'яна. Разом з Г. її одвели в старокиївський участок, а потім оддали матері. Поліція склала протокола і тягне Г. до одповідальности за роспусту неповнолітньої. Потягнуть до суду і хазяїна „Европейскихъ номеровъ“. 
Щез учень. 19 января з Київа щез учень київської музичної шкоди Петро Прокопенко, 13 літ. Батьки гадають, що його вкрав який-небудь підприємець, бо у хлопця гарний голос. Батьки просять, як хто почує про хлопця, сповістити по адресі: Київ, Спасская, 5, Прокоиенкові. 
Обмеження висоти домів. Раніш міська дума постановила обмежити висоту домів у Київі. Група власників домів звернулася до губернатора, щоб він не затвержував постанови думи, бо обмеження високости домів погано вплине на ціни на кватирі.Вони стануть дуже дорогі. 
Винахідка. Недавно на розі Михайловської вул. і Михайловської площі робочі, що прокладали трамвайний кабель, найшли череп, кавалки кістяка людини і залізний ланцюг. Гадають, що цей ланцюг був на шиї у людини. Все це оддано в міський музей. Думають, що це ланцюг 11 віку. 
Нове пароходство. В Берлині заснувалося товариство, яке пустить пароходи по Дніпрові і його притоках. 
Лекція про комету Гадлея. 2 мая, на користь товариства взаємної допомоги вчителів київської губернії в помешканню комерційного зібрання А. Н. Яніцький прочитав лекцію про комету Галлея. 
В „Клубѣ трудяихся“. Клуб запрошує лекторів та докладчиків, які б могли з осени почати сістематичні відчити для робітників. Клуб надіється, що в Київі найдуться відповідні сили, які відгукнуться на широкі духовні потреби працюючого люду. Лекторів, які цікавляться лекціями і хотіли б взяти участь в них, просять звертатися до Бюро клубу (Безаківська, 12) з 7-ми годин ввечері. Запись на вивчення грамоти в клубі йде дуже мляво. Ті, що записалися, просять всіх членів клубу допомогти притягнуть робітників на ці лекції, щоб забезпечити роботу на літо--лекції будуть двічі на тиждень. Записують що-дня з 7 годин вечора. Починають лекції 5-го мая. В цей день 8 год. вечора просять всіх явитися в клуб. 
Т-во Нестора-літописця. У неділю, 2-го мая, о 7 год. в V ауд. університету на засіданні т-ва Н. Л. прочитають такі повідомлення: 1) А. М. Рогозінський „Хроника Феодосія Сафоновича и ея отношеніе къ Синойсису Иннокентія Гизеля“ і 2) А. С. Грузінський: „Западно-русскій торжеетвенникъ XV—XVI в.“ 
Концерт баса Петрова. У неділю, 2-го мая, в циркові відбудеться концерт артиста Царських театрів баса В. Р. Петрова. 
Школа для залізничних агентів. Сьогодня в управлінні південно-західньої залізниці одкрито спеціальну школу для підготовки агентів служби руху. Принято у школу 40 душ. Курс вчення в школі один рік, на два семестри. Вчитимуть служащі на південно-західній залізниці в вищою освітою.
3 Київщяни. Напастника. 28 апріля на ст. Каватин напали якісь злодії на сторожа Наума Гладкого, що був коло паровиків. „К.“ оповіщає, що сторожа поранено ножем, а тоді кинуто під поїзд. Поїзд одтяв йому чотирі пальці на лівій руці. Хто це вчинив, невідомо. 
3 Волині. Горе з союзниками. „Р. Сл.“ подає інтересну звістку. Житомирський інспектор народніх шкіл вимагає, щоб город перевів однокласну школу кудись в инше місце з дому „трудолюбія“. Причина та, що в домі „трудолюбія“ діти можуть поганого навчитись од союзницької чайної, яка стоїть біля школи. 
Шкарлятина. „Вол.“ переказує, що в с. Меленцях, новоградволинеького повіту, вже місяців зо два дуже слабують на шкарлятину. За два останніх тижні померло од шкарлятини 12 душ. Зараз є багато слабих, а гоїть їх один тільки фершал. Лікаря й досі не було в Меленцях. 
3 Поділля. Перше мая. У Жмеринці залізнодорожному начальству прийшов наказ зробити список усіх тих робочих, що 1-го мая не прийдуть на роботу. Таку звістку подає „К. М.“. 
3 Чернігівщини. Душогубство. Цими днями під с. Кажанами, суражеького повіту, вбито тамтешнього жителя Смірнова. Його хтось ограбив, тяжко покатував, а тоді вчепив камінь на шию і вкинув у рівчак, повен води. 
Лікарні на Чернігівщині. „Ч. Сл.“ подає відомости про земські лікарні на Чернігівщині. Чернігівська земська лікарня має 145 ліжок, глухівська — 25, козелецька —26, кролевецька —25, остерська —25, новозибківеька—15, Ніжинська—25, новгород-северська —25 соеницька —20, стародубська —45, суражська 25, борзенська —25, конотопська—40, городнянська—-25, мглінська —25. По всіх цих лікарнях, окрім чернігівської, один тільки дікарь. 
Суд. 29 апріля виїздна сесія київської судової палати, з участю соеловних представників, почала судити людей з с. Вихвостова, городнянського повіту, за те, що вони в 1905 р. вчинили самосуд над своїми одно седьцями і вбили 15 чоловіка. Перед судом усі обвинувачені були на волі. Усіх їх 24. Два не явилося на суд. Вони в Приморській області. Мало не всі признались на суді, що вони винні. Де-хто, як переказує „Кіевск. Мысль“, додавав, що вони „не по своїй волі провинились“, бо „від правительства не було ніякої помочі“. Обороняють підсудних адвокати: Селюк, Соколовський та Меньшіков. 
3 Полтавщини. Поміщик Кобиличний. Поміщик Кобиличний, арештований за вбивство свого брата, як пише „У. Р.“, утік з під арешту, скочив у криницю і втопився.
Самосуд. У с. Берестянці, костянтиноградського повіту Великоднями святами селяне напались на переїзжих людей, почувши ніби то вони конокради, і заходились бити їх. „К. В.“ сповіщають, що одного вбили на смерть, а другого ледве живого зоставили.
3 Харківщини. Не дозволили. В Харькові „присутствіе“ не дало дозволу на просвітнє товариство: „Знаніе — свѣть“. 
3 Катеркнославщини. Нещастя в шахті. Під с. Веселими-Тернами є шахта бельгійського товариства. Сім робітників спустилося в шахту робити вибух. Вони запалили ґніт, а сами подались на дно шахти, в деревляну кузню. Вибухом ту кузню засипало. Як повитягали звідтіля робітників, то два одразу кончилось, а останні п'ять дуже понівечені і не виживуть. 
Самогубство. В Катеринославі, в тюрмі застрелив себе з рушниці дозорець Салей. Зробив він це, як сповіщають „Од. Н.“, уночі, коли стояв на варті. Йому зовсім одтяло голову. Що призвело дозорця до самогубства, ніхто не знає. 
Рощитують робочих. В Юаівці російсько-донецьке товариство рощитало 5000 робочих. Деякі шахти стоять без роботи, бо набралася сила запасу вугілля: мало не 4 милійони пудів. 
Благодітелька. Померша дворянка Ставровська одписала 100 тисяч карб, на захисток для безбатченків. 
Вигадка. „Утр. Р.“ запевняв, що на голову Думи Гучкова на Катеринославщиаі не було ніякого замаху. Тільки діти, граючись, поклали на рельси, під поїзд такий порошок, од якого счинився малесенький вибух. 
Криворізькі шахти. Нам пишуть що на криворізьких шахтах 24 апріля вранці, в колонії робітників, у рові знайшли вбитого шахтяря. Вбито його очевидно в другому місці, а сюди приволочено; ще й слід був свіжий. Хто його вбив, за що, ніхто нічого не знає. Лікарі огляділи і виявилось, що він умер од бійки, під час якої йому було поламано аж шість ребер. На голові було дві рани од сокири, та це зроблено вже після смерти. По підозрінню арештовано двох. 
3 Херсонщини. Справа А. Бродського. 27 апріля Одеський прокурор подав протест проти того, що виправдано бувшого депутата А. Бродського. Прокурор винуватить Бродського за те, що він звав себе Аркадіем, а в документах названий Ароном. 
Земські вибори. В Херсоні цими днями вибірали повітових земських гласних. Вибрали 22 гласних тих, що й були. Всі вони умірковані поступовці.
З І в врії. Втішні звістки. З Бердянська нас сповіщають, що там дуже хороші озимі та ярові хліба. Найкращі ті, що під чорним паром. Там озимина така роскішна, що по-де-куди вже повилягала. Садки цвітуть добре. Абрикоси вже одцвіли. Виноградник не дуже добре виглядають.