ДОПИСИ.
(Од власн. кореспондентів).

С. МОСКАЛЕНКИ, канівського повіту (на Київщині). Селянське життя. Москаленській громаді заявлено від уділу, що коли громада мав охоту купити удільний ліс (350 дес.), то їм буде продано. На сельськім сході громада вибрала двох уповноважених Ворону та П. Пискуна, щоб вони вели цю справу. Що вийде, не відомо, бо охочих купити багацько, а грошей мало хто має... 
Лихо та злидні, що напооілись на наших селян раніш, не попускають і тепер, а оце ще одно горе: кілька років наші селяне наймали випас у удільному лісі, а оце тепер випас закрито. Селяне не знають, де й дітись і ведуть останню корівчину на базар і збувають за безціяь, бо свого пасовиська не мають. На всі клопоти селян нічого не виходить. Подано ще одно проханя в удільну контору. Селяне чекають відповіді, а тим часом по загородах скот реве голодний, бо паші немає і купити ніде.

ДАНИЧЕВ, ровенськ. повіту (на Волині). Надія на врожай . Теперішня весна і дуже рання, і дуже гарна, вгодлива... Хоч зпочатку і випав був чималий сніг, але він хутко згинув і посівам не пошкодив. Сівбу на полі люде ще до Великодня покінчали і тепер пораються коло городів та сіють просо. 
З першого дня Великоднях свят стали частенько перепадати теплі дощі і все росте дуже добре. Садки зеленіють, цвітуть. Ярина густо-зеленим килимом укрила ниви і подає добру надію на врожай. Озима пшениця вельми гарна і щоб часом не повилягала, то селяне спасують худобою, а поміщики скошують. Одне жито щось не так-то хороше, йому мабуть пошкодили холодні весняні вітри.

С. ЧЕРНЯТИНЦІ, літинського повіту (на Поділлі). Хоч і частенько доводить посередник про користь хазяйнування на одрубах та наші селяне й слухати не хотять. Просто якось душею почувають, що доброго нічого з цього не вийде, а що сварок та бійок, то не оберешся. Нашим селянам ще добре в нам'яти оті бійки та великі колотнечи, що були в селі підчас міряння землі. Питались ваші селяне у посередника, як то можна взяти на одруба, коли в одного е шість десятин доброї землі, вигноєної, а в другого на полі такі будяки та каміння, що з них користи не буде більш як з двох добрих десятин і чи буде це по правді такий розділ, такі не оддержали од нього відповіді. Чули тільки селяне, що вже 2,500 землемірів мірять такі участки і що за границею теж так хазяюють. 
„Може б воно і добра річ була б з отих одрубів, — кажуть селяне, —як би кожний мав по шість десятин земельки. Але що ж буде той робити, що окрім сажня землі на цвинтарі нічого не має? Де він худобу попасе?“ На скільки не до смаку прийшлись оті отруби нашим селянам, видно з того, що навіть обіцяна банком велика ссуда на землю, що купують в свого поміщика наші селяне, не заохотила їх.