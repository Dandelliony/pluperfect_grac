Маленький фельєтон.
Що це — "хвицання копитом", чи звичайне недержання язика від недержання думки!? Дякуючи всеросійському святкуванню Шевченкового ювилею,
 чорносотенні пера жвавіше зашкребли всякі "донесення" на українство і дійшли до тієї межі, за якою губиться всякий "здравый смыслъ".
 Досі творча фантазія чорносотенців не сягала далі "пруських марок", "преступної діяльности "Просвіт" польсько австрійської інтриги" і
 инших небезпечних річей, —і ось настигла потреба злучити український рух з революційною Москвою та Петербургом. 
	„Так, що Ваше—ство, українці есдеки!
— Есдеки, кажете? Дивно! 
— Накажи мене Бог! 
— Може хочете сказати—есери? максімалисти? 
— Так точно! анархисти! всі до одного. 
— Як ви довідались? 
— Вони святкували недавно Шевченкового ювилея в самій Москві. 
— Ну? 
—І в Петербурзі. 
—Я вас не розумію.
— Вони разом а есдеками, есерами і анархистами хотять запалити в самому центрі пожежу сепаратизму. 
— А-а-а! 
	Словом—Москві загрожує друга пожежа. 
	Коли б така розмова велась, скажемо, між Гоголевським Петрушкою і Фон-Візінським Мітрофанушкою, нікого б не здивувала вона своєю "благоглупостью", 
але на жаль, ми її чуємо що дня із уст людей, що претендують на званій "спасителів" Росії. Один з таких "спасителів" д. Буткевич так таки і висловився, 
що сепаратизм такий же страшний для єдности держави і в центрі, як і на окраїнах. 
Так, наприклад, Шевченківські свята особливо пишно відбулись в Москві та Петербурзі, 
не дивлючись на те, що "Шевченко для великороссовъ не имѣеть значеній". Не буду запевняти, але сподіваюсь, що Шевченко має все таки більше „значеніе" для велікоросов, 
ніж пан отець Буткевич для поляків, в роду яких, як видає його призвіще, він, очевидно, походить. 
В хворобливій уяві Буткевича український сепаратизм розлігся по Росії від "хладныхъ финскихъ скалъ до пламеменной Колхиды" і, звичайно, пан-отець закричить "благимъ матомъ", коли скажемо, гурт українців, 
чи просто фінських прихильніків поета, урядить в Гельсінгфорсі вечірку, або виставу в пам'ять народолюбного Кобзаря України. 
Рятуйте! Революційний Гельсінгфорс дав притулок українському сепаратизмові! Куди дивиться уряд?! Гельсінгфорський губернатор "же тільки не виявляє "діяльности", а ставиться до „мазепинців" навіть прихильно..." 
Чорносотенна преса підхопить репліку і "власні кореспонденти", що сидять в сусідній кімнаті, донесуть, що "весь Гельсінгфорс в руках мазепинців і незабаром відбудуться вибори гетьмана". 
Дійсно — становище не легке: як ти піймаєш той український сепаратизм, коли сьогодні він, скажемо, в Севастополі, а завтра, дивись, уже у «хладныхъ финскихъ скалъ". 
А може краще було б його пошукати в головах д.д. Буткевичів, Меншикових і К0., і вигнати його відтіль раз на завжди яким-небудь 707. Фотограф