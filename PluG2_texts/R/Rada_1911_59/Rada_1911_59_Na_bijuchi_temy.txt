На біжучі теми.
Мелодрама. 
Дієві особа: 
"Баба Палажка та баба Параска", "Наймичка", інспектор Кармазін та учитель Шпаковський. Діється за наших часів в трушківській шкільній бібліотеці.

Параска (з бібліотеки): 
Ой, лишенько! Рятуйте, люде,- 
Під суд невинно попаду. 
Пожовкло в очах, щось марудить... 
Ніяк до тямки не прийду. 
(Звертається до Палажки): 
Це через тебе все, лукава, 
Пішла про нас негарна слава,
Що ми сякі. 
Що ми такі...
Палажка: 
Чого гризешся, репетуєш? 
Чи це ти справді, чи жартуєш? 
Мабуть тебе лихий зустрів, 
Або поганим напоїв.
Параска: 
Та не пристріт тут і не жарти: 
Нас сам Кармазіа "роз'яснив". 
Ходить в село заборонив — 
Зате, мовляв, що ми — упарті; 
Коли нас пустять, я не знаю...
Палажка: 
Зажди, Шнаковського спитаю. 
(Стукає в двері і кричить):
Шпаковський: 
Крамольне бабіє, мовчи! 
Проти начальства не кричи. 
Сиди, не рипайсь, тихо-чинно: 
Терпіть, звичайно, ти повинно 
А не протести заявлять!
Параска: 
Та як тут, паночку, мовчать. 
Пустіть, будь ласка, ой, пустіть 
Або хоч толком роскажіть — 
Завіщо нас це "роз'яснили" 
І в цю неволю посадили?
Шпаковськйй: 
За вашу мову — більш ні-за-що.
Палажка: 
А „роз'яснили" ж нас то нащо?
Шпаковський: 
Сказав би вам, та й сам не знаю. 
Мабуть я краще прочитаю 
Про "роз'ясненіє" декрет. 
Та цур — мовчати, це—секрет. 
(Читає): 
"На всякій случай по секрету 
Хочу сказать вамъ пару словъ: 
Когда придетъ кто изъ хохловъ, 
Чтобъ взять иль книгу, иль газету 
На ихъ хохлацкомъ языкѣ, (Гдѣ пишуть лишь о мужикѣ), 
Окажите имъ, —такахъ книгъ нѣту. 
Еще прошу васъ объ одномъ: 
"Парасокъ", "Наймичекъ" и прочихъ 
Держите строго подъ замкомъ".
Параска: 
Хоч вбий—нічого не втямкую
Шпаковський: 
Ось я вам зараз ростолкую...
"Наймичка": 
Та й ви такий же, як і він: 
Вас миром мазано одним. 
На мене хто донос писав 
І по етапу висилав— 
Не мов безпаспортну приблуду?
Шпаковський: 
Мовчи, писати знову буду.
Параска: 
Пишіть, пишіть: ми тут і вмрем, 
А по етапу не підем!
Шпаковський: 
Я б не писав на вас нічого, 
Та сам Кармазін хоче цього.
Кармазін (вбігає). 
"У васъ здесъ бары-роздабары? 
Прошу покорно-—замолчать, 
Припомнить лучше циркуляри, 
Себя приличнѣе держать".
Шпаковський: 
"Да так что... я... тово... звините.. 
Дисвительно, что разговоръ... "
Каримазін: 
"Да, вы ужъ лучше заколчите: 
Я знаю васъ съ давешнихъ поръ,
Болтать умѣете отлично, 
Но—ви учитель: неприлично!"
Параска: 
Еге, яке воно суворе! 
Аж серце тьохка, вся тремчу... 
Здається з ляку закричу...
Палажка: 
Ой, лишенько, ой горе, горе...
Кармазін: 
Молчать! безъ оховъ, разговоровъ...
Всі: 
О, змилуйтесь, о, згляньтесь, пане! 
Пустіть до рідних бідних нас: 
Душа, як віск, в неволі тане... 
Пустіть, помолимся за вас!
Кармазін: 
"Забросьте свой язикъ хохлацкій, 
Учитесь мыслить по-солдатски, 
Тогда прощу 
И отпущу. 
Сейчасъ же станьте вкруговую 
И спойте пѣсенку новую" -
(Кармазін заводить голосом, а за ним учитель і "невольниці" ):
«Мать моя модистка, 
Отецъ капитанъ, 
Жена моя барыня, 
А я шарлатанъ... 
Ну ж, почему»... 
(Занавіс). 
П. Михайлевич.