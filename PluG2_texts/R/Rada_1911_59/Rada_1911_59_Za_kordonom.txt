За кордоном
Проект всесвітнього спокою.
В наші часи неспокійних чуток про війну робить гарне вражіння звістка про рух в Сполучених Американських Штатах і в Англії на користь ідеї всесвітнього спокою. 
Рух почався з згоди між собою презідента Тафта і сера Едуарда Грея, англійського міністра справ і швидко росповсюджився в народніх масах обох держав, які стараються з запомогою своїх представників в конгресі 
і парламенті забезпечити успіх цій великій справі. Майже що дня по всіх закутках Америки і Англії одбуваються мітінги з приводу цього, а священники в казаннях теж закликають до цього народ.

Військова сила Турції.
Турецький військовий міністр Махмуд Шефкет-паша підчас обмірковування в парламенті військового бюджету змалював в своїй промові блискучу картину військової сили Турції. 
Промову міністра парламент гучно вітав оплесками. В Турції, — каже міністр, — тепер —17 воєнних шкіл. Військо побільшено. Будуються нові кріпости, Зміцняються Адріанополь і Яніна. 
Восьмилітню службу в військові змінено на трьохлітню, а незабаром і на двохлітню. Міністр протестував проти чутки, ніби в військові насильно обертають христіян в мусульманство. 
В турецькому військові тепер 40.000 христіян.

Населення Австрії.
По першому підрахункові народнього перепису в Австрії, що відбувся 31 декабря 1910 року, людности тепер в країні—28.567.898. Порівнюючи з переписом 1909 року на 2.417,190 душ більше (9,2 проц.). 
Прибуло більш усього народу в Трієсті, Істрії та Нижній Австрії.