Шевченківський вечір у Петербурзі.
Музична частина Шевченкового свята в Петербурзі (B—Ш в Дворянськім зібранні) ще раз нагадала стару істину про добрі заміри, якими пекло бруковано. Коли намічали програму, то не забули, 
що є гарний молодий композ. К. Стеценко (взято було "Плавай, лебедонько" для сопр.), що можна вибрати й гарні, й не заспівані п’єси в старого М. Лисенка (зупинились на жіночім хорі 
"І спочинуть невольничі утомлені руки" і мішан. "Оживуть степи, озера"). Але потім д. Г. Козаченко розміркував, що 600 карб.- — занадто невеликі гроші, щоб за їх давати, разом із старою кантатою, 
ще аж кілька нових співів,— краще заспівати "Зозулю". 
Почався вечір всім відомою кантатою М, В. Лисенка "Б'ють пороги". Кантата ця потрібує, крім солістів, і сильного хору, ще й великого оркестру, 
—а в нас без усього того обійшлося: сольові місця або пропускалися, або співались усією партією хористів; акомпанімент д. Козаченка оркестрував по свойому: на 8 духових (майже самих мідяних) інструментів. 
Не треба й казати, що тут на орігінальну оркестрацію М. Лисенка не було й натяку, але такий трубно-тромбонний провід зовсім неможливий прі малім, хоча б і добрім хорі. А то, наприкл., у фразі 
„Де панують, бенкетують", хоч як ми прислухались, не можна було догадатись, чи співає хор: чутко було лиш страховиті секстолі тромбонів. Чоловічий хор (бранців з "Гамалії") Лисенка "Ой нема, нема" 
далеко не зробив того вражіння, яке він може дати, хоч хористи й старались: д. Козаченко то сідав за рояль, то вставав і керував, залишаючи інтересний супровід на волю божу: то, зігнувшись, лівою рукою 
тикав у клавіатуру, а правою показував хору. Так часто роблять на репетіціях, але на концерті це дуже прикро вражає. Невеличке тенорове solo теж було випущено, а вся друга половина (з "Ой, заграй") 
була не проспівана, а зімнята й проковтнута. Невже п. хормейстер Імп. опери хотів тільки показати, що його хористи вміють ворушити язиками так хутко, що ніхто не розбере? —В "Зозулі" П. Ніщинського 
нам уперше довелось чути, як "По синьому морю" співав увесь хор (в укладі Козаченка). Звичайні оплески й біси наших невибагливих слухачів дали повід повторити "Зозулю", чого певно не було б, коли б 
д. К. трошки поважав себе й свій хор. В наших аматорів ця пісня не завше виходить краще, але й рідко гірше: а від оперного хору можна було б сподіватись чогось більшого, а надто в речі всякому відомій 
і технично дуже легкій. Того ж, що зветься виконанням, тут було ще менше, ніж в инших номерах "хора Имп. русской оп. поді. упр. р. Д. Казаченко". Для людського ока в програмі стояв ще „Заповіт", і 
публіка досить енергійно нагадувала про нього, але нічого з того не вийшло. Решта співів—все були сольові, і вони лишили взагалі далеко краще вражіння, ніж хор. Та й тут, із жіночого персоналу, 
бездоганною була, здається, лиш О. В. Слатіна ("Садок вишневий" Лисенка, "Утоптала стежечку" Степового і "Там за тихим за Дунаєм" Артемовського). Инші не могли обійтись без "малоросійських" іт. 
п. номерів. О. А. Гвоздецька, дуже гарно проспівавши "По діброві вітер" Лисенка й "Дивлюсь я на небо", в "Ой, під вищнею" почала пританцьовувать перед самим Шевченковим бюстом. 
А „обожагощая хохловь, а гЬмії паче хохлушень публика" заставила цей куншткж повторить. М. В. Коваленко виконала „Ой одна я, одна" Лисенка (а не С. В. Заремби, як стояло в прогр.), 
а на біс "Дощик", а трохи раніш К. І. Вронська співала теж "Ой одна я" (під акомп., здається, Заремби, але мельодія досі не друкована, мабуть її власна), а далі "Гандзю" і той самий „Дощик".
 Як додати, що обидві, виходячи на естраду, не забули низенько вклонитись перед бюстом, то буде ясно, що пошана Кобзарю була вщерть повна і розмаїта. У І. І. Збруевої в проекті було кілька укр. співів, 
але почули ми тільки арію Хіврі Мусоргського. Гарно співали М. К. Карлашов, Г. А. Морський і І. іт Філіпов; з такою ж приємністю слухали деклямацію й мельодеклямацію (з арфою) М. А. Ведринської, 
М. К. Садовського й М. 1. Вільшанського. Арфовий провід до мельодекл. ("Тополя" й "Маленькій Марьяні" М. В. Тойман-Шетохиної та "Думи мої" В. А. Шпіс-фон-Ешенбруга) —це й усе нове, що ми почули на цім вечорі; 
так ніби українські композітори з початку XX віку не написали нічого, що легше було б приточить до пам'яти Т. Г., ніж "Гандзю" з "Дощиком". 
І. Сурма.