Не з того починають.
Споживчий кооператив у м. Ушомірі на Коростенщині існує вже біля 2 х років. Власний капітал його дуже невеликий і працювати приходиться ввесь час у дуже тяжких умовах. Після торішніх виборів (у лютому 1924 р.) було обрано до правління людей незнайомих з кооперацією. Останні своєю роботою по закупівлі негодящого краму (частина котрого й досі валяється в лавці) та купівлею старого заліза й инш. довели кооператив за 4 місяці праці до дефиціту в 400 карб. Після того було призначено перевибори й обрано нове правління в червні 24 р. Нове правління, для того, щоб швидче покрити дефиціти, взялося дуже дбайливо на роботу й склало договори на постачання худоби, шкір-сировини та инш., але дуже заторгувавшись цим крамом, одвернуло всю увагу від крамниці, в якій часто-густо не було найбільш необхідних річей. У наслідку —до чергових виборів дефиціт зріс до 900 карб. Багато говорилось на перевиборах про роботу правління, всяко її критикували: представник райспілки казав про те, шоб держатись твердо лінії споживчої кооперації, щоб не залітати високо й т. ин. Думалося, що так воно й буде. Але старе правління, не дивлячись на всі балачки, зараз же після виборів склало договір на постачання м'яса, що крім втрати, нічого не дало. У такому тяжкому стані перебуває кооператив і тепер. Заборгованість велика; краму дуже мало. Райспілка вирішила втручитись у цю справу й допомогти кооперативу вийти з цього тяжкого стану. От на цьому то я й хочу зупинитися. 
Хочуть щось зробити та не знають з чого почати. Річ у тому, що кооператив має, крім головної крамнині, мучний відділ і «Ларьок». Ці два відділи обслуговуються двома службовцями, що одержують разом—56 карб, на місяць. Райспілкою визнано за необхідне зачинити ці відділи, щоб зменшити витрати. Але ж мучний відділ дає чистого прибутку біля 100 карб, на місяць. Треба райспілці, коли вона хоче дійсно допомогти, шукати десь инакше «де собака зарита». 
Поменше великих справ по всяких постачаннях, більш уваги крамницям, щоб споживач завжди міг дістати все необхідне та особливу увагу мучному відділові, який, без сумніву, є самий прибутковий, — тоді лише буде надія, що кооператив, хоч помалу, але вийде з біди. 
