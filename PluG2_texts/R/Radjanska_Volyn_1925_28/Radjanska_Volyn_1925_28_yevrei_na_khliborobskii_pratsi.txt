Євреї на хліборобській праці.
По Коростенській окрузі бажають узятись до хліборобства 1968 родин.
Нещодавно на Волині було утворено комісію по переведенню реєстрації євреїв, котрі бажають перейти до хліборобської праці. За останій час комісія широко розвинула свою працю по губерні. Нами одержано відомості про працю комісії в Корстенській окрузі. 
Для інформування єврейського населення скликалися непартійні конференції робітників та кустарників у Коростені, Лугинах, Олевську, Ушомірі, Базарі, Народичах, Овручі, Малині та Володарську. Переведено також до 15 містечкових зборів.
Зареєстровано 1968 родин, з кількістю 10134 їдців—27 відсотків усього єврейського населення; з них 478 родин—колєктивно, а решта—індивідуально. По соціальному стану зареєстровані розподіляються так: кустарів—669 родин (34 відс.), крамарів—44l род. (22 відс), робітників-311 род. (16 відс.—з них до 69 відс. безробітних), службовців 253 род (12 відс.), бувших хліборобів— 216 род. (11 відс.), невизначених – 78 род. (4 відс.)
Реєстрація переводилася по всіх пунктах і охопила не лише районні центри та містечка, а також і тих євреїв, що живуть по селах. По районних центрах реєстрацію переводили комісії при райвиконкомах, по решті пунктах – сільради.

