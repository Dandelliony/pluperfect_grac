На революційному посту
Шість років тому, 6 лютого 1919 р. було видано декрета уряду УСРР про утворення робітниче-селянської червоної міліції. 
На початку своєї організації — органам міліції, в добу численних військових фронтів, довелося не обмежуватись лише своїми безпосередніми завданнями. 
В умовах фронтової обстановки, міліція дуже часто приймала активну бойову участь, разом із Червоною армією, в боротьбі з ворогами робітників та селян. У цій боротьбі та в боротьбі з бандитизмом—робітниче-селянська міліція не один раз виявляла геройські подвиги й несла жертви в свому складі, допомагаючи загальній пролєтарській справі.
Міліціонер, не вважаючи на тяжкі умови праці, завжди свідомо й без заперечень ставився до розуміння своїх завдань і виконував свої, часом досить тяжкі, обов'язки. До святкування цієї річниці, червоний міліціонер упертою боротьбою за справу робітничої класи дав Республіці Рад багато користи добросовісним виконанням служби. 
Шануючи пам'ять загинувших від ворожої рукн товаришів міліціонерів, ми сьогодні схиляємо свої прапори перед численними могилами. 
А пройшовшому шостилітній шлях у боротьбі за справу робітників та селян загонові Червоної міліції ми посилаємо наше щире привітання.
