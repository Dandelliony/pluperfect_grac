Село, як воно є.
С. Кропивна, Антонівського району.
Село Кропивна —від району 25 верстов, від округи—30 верстов—входить до складу Сахнівської сільради. Є в селі школа, хата-читальня, є лікнеп, є й маленький кооператив. Школу цього року поставили в дуже гарних умовах. Одремонтували, паливом забезпечили на всю зиму. Навчання провадиться теж не кепсько; дітей до школи ходить проти торішнього року більше на 40 відсотків.
При школі є лікнеп, працює по вечорах. Учитись до лікнепу ходить більш за 50 хлопців та допризивники. Одне лише пагано —не заглядає сюди ані одна дівчина та старший селянин. Незаможники теж не цікавляться лікнепом. Дівчати ж не ходять, бо не мають коли, треба на досвітки. Сахнівська сільрада на свойому зібранні постановила: ліквідувати досвітки й заказати дівчатам, щоб вони ходили до лікнепу, а якщо підуть на досвітки—штрафувати по 10 хунтів збіжжя на лікнеп. Але постанова, як воно в нас ведеться, зосталась постановою, а на досвіти як ходили, так і ходять, до лікпуякту ж не заглядають.  
Хата-читальня —тут справа зовсім кепська. Перше всього хата-читальня міститься в маленькій кімнаті, де тут же й кооператив. До кооперативу треба заходити через хату-читальню. В хаті-читальні столик та зо-два стільчики, є й шкафчик для книжок – ото й все. Між книжками чимало цікавих та корисних. Знайшлось би кому їх й почитати. Але ж ніхто не заглядає туди. Завідуючий не з'ясовує селянам значіння та користь хати-читальні. Скільки відбувається зібрань селян, але завідуючий ні одного разу не виступав зі своєю промовою про це. 
Кооператив —то філія Щурівчиського сільсько-господарського кредитового т-ва. Правління цього т-ва містяться в селі Щурівчиках Заславського району, пайщики, що вступили до цього товариства біля 45 чоловіка, щось не дуже задоволені цим товариством, — отже ходять балачки, щоб заснувати свій окремий кооператив. Цей кооператив маленький, але після 28 грудня м. р. став ще менший, бо хтось проломав вікно вночі й забрав товарів на суму біля 100 карбованців. 
Дворів всіх у селі 212. Із них 19 поляків, а решта—українці. Всіх душ —904. Із них добре письменних знайдеться біля 30 осіб, а таких що можуть підписати тільки свою фамілію, то знайдеться поза сто. 
Землеустрій — трьохпілля, по старому. Ніяких побічних заробітків не мав Старий спосіб землекористування ставить селян у дуже тяжкі умовн життя. Багато селян тепер, коли ще січень на дворі — жалкуються що не буде чим худобі дозимувати, а також і самім хліба не більш як на місяць їсти. 
Тваринництво теж кепське. Маленька, худенька корова й та не в кожному господарстві, старого бугая оплідника в селі ніколи не маэ. Де в кого э бичок 1 з пол.—2 років, він уже служить оплідником. Від такого оплідника худоба все дрібніє. 
Свині в селі теж самої простої породи й тих кожне літо забирав не один десяток чума та инші свинячі пошесті. 

