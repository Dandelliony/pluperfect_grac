Називається «допоміг».
Шепетівською райспілксю споживчих товариств з 20-го грудня 1924 р. по 20 січня 1925 року влаштовано місяць Ленінського заклику до кооперації. Це зроблено з метою освідомлення працюючих кол населення про мету й завдання кооперації, як у радянському будівництві, так і в піднесенні селянського господарства та добробуту своїх членів. 
Для переведення місяця по селах, згідно з загальним обіжником окрпаркому, окрвиконкому, окрпрофбюро та райспілки, було з‘органівано комісії із представників всіх радянських та кооперативних сільських організацій, які мають переводити всю роботу по здійсненню Ленінського заклику до кооперації на селі. 
Аби ширше освідомити громадянство з кооперативними гаслами і з‘осібна з заповітами Леніна— про кооперацію, райспілкою було видано різні плакати й лозунги та відозви, що їх мали вивішувати по всіх помешканнях кооперативних та культурно-освітніх і радянських установ села.
Але ж не так це зрозуміли й зробили в селі Великі Мацевичі Грицівського району, Шепет. окр. 
Керовник хатою-читальнею в зазначеному селі, одержавши плакати (а вони були надруковані на кольоровому папері), замісць того, щоб вивісити їх у хати-читальні на видних місцях, аби кожен селянин міг знайомитись з заповітами нашого великого вчителя, — порізав плакати на ріжні , трикутники та нанизав їх на нитки й розвісив у хаті-читальні («прикрашав» хату). 
Коли під час перебування там представника райспілки т. Рибачука по кооперативній справі, останнім було запитано керовника хатою-читальнею нащо ним порізано плакати, —зав. хатою-читальнею відповів, що для прибрання хати не було кольорового паперу, а тому вони використали папір на якому були надруковані гасла. 
Час уже культосвітним робітникам на селі відріжняти декоративні папери від плакатів лозунгів та таких «ведмежих послуг» при переведенню різних кампаній на селі ніколи не робити. Коли не допомогаєш, то хоч не шкодь.
 

