Полями й перелісками
Фасівський р„ Коростенськоі округи. (Од нашого соціяльного кореспондента).
Район і село Камінний Брід з’окрема.
Ще вночі, їдучі з ст. Турчинівки до Фасової, можна було запримітити крізь нічву темряву зовсім иншу природу цього краю в порівнянні в Чуднівським районом. Дрібненькі переліски зараз же за станцієюю, дорога мягка, піскова, печінки трохи відпочивають після чуднівської --- в деяких місцях колеса глибоко залізають у пісок. 
А вранці, коли довелося їхати з Фасової до Камінного Броду, то найперше надається в вічі, що ніякого села нема, а є роскидані по полях і перелісках хати. 
---
Славнозвісна столипинська сістема хазяйнування —отруба чи волоки —як найбільше в цьому краю прищепилася. 
Невідомо, де кінчається одне село і де починається друге й коли б не місцевий підводчик, що гаразд знає усі села, зроду - віку не дійшов би цього сам. 
Село Камінний Брід чи Камноброд, як його називають тут, усе ж таки трошки має свого центру, скілька хат скупчено більш - менш ув одному місці. Тут і кооперація й сільрада, а недалеко й школа. 
Молочарня
Перше, що здибаєш, коли в'їздиш до центру, Камінного Броду, так це селян, акі з спеціяльними закритими відрами—хто несе молоко до молочарні, хто вже повертається.
В степових місцях Волині майже цього не побачиш ні в одному селі й про це серйозно варто було - б подумати нашій с.-г. кооперації, тут же, через кооперацію селяни продають свої молочарські вироби й тут же бачиш наслідки роботи сепаратора — свіже масло по пів пуда в кускові, що відправляється потім до Київа. 
-«Багато селян молоком податок виплатили», — каже голова т-ва. 
Товариство гадає поширити своє виробництво, поставивши на роботу сепараторів. Довелося побувати ще 
В школі.
Школа повнісінька дітей, два вчителі і на кожного припадає по 100 учнів. Мене здивувало це, що село роскндане навкруги на верстов п'ять, а діти все ж таки ходять, а діти потім, коли довелося балакати з окремими селянами, я побачив, що селянство тут дбає про освіту краще навіть, як у степових місцях, де села скупчені. 
На вечері, присвяченому пам’яті Леніна
Увечері з місцевим селькором Вересівським, що живе за 2 1\2 —З версти від школи, полями помандрували в село до театру. Як раз була вечірка, присвячена пам'яті тов. Леніна й крівавій неділі. Селян, надто молоді повно. Що кидається в вічі, так це надзвичайна переобтяженість вечора промовами. Те, що можна було сказати в одній-двох коротких та змістовних промовах, тим більше, ще був секретар райячейкн й представник округи, затягнули з вісьми до 11 год. вечора. Звичайно, що дітвора ззаду поспалася, а старших, щоб заспокоїти, то треба було поставити людину з палкою, яка б заспокоювала присутніх. 
Село Кропивня
Од села Камінного Броду, що на схід од залізниці, до с. Кропнвні, що далеко на захід, мабуть чи не двадцять верстов, але дорога весь час поміж волоками, хатами, й тому навіть не здається, що то двадцять верст. 
Хоч земля тут усюди, як і в Камінному Броді, пісковита та глиновата але люди живуть, як видно, нічого. Це можна судити по будівлях та стіжках соломи й паші, що коло будівель. 
Самого села Кровивні може не знайшов би, щоб не стояла на горбочку церква, коло неї в колишньому попівському будинкові сельбуд і місцеві організації, а тут же недалеко й гарна мурована школа. 
- Скільки в вас населення й скільки дітей ходить до школи,— питаю вчителя Любименка. 
-У нас одних населених пунктів, що входять до Кропивенської сільради —11, населення мабуть більше 8 тисяч, дітей ходить до школи 272 чоловіка, при 4 вчителях
Чимала й досить міцна організація КНС, недавно заснований осередок ЛКСМ мав понад 20 членів, є ініціятивна група по складенню ячейки КП(б)У з 26 чоловіка, гаразд працює сельбуд — книжка, газета, збори, доповіді лекції, дві стінних газети—комсомольська й сельбудівська, а крім того ще й піонерська (до речі, й тут газету стінну вкрали як, і в Княжині Чуднівського р.), гарно поставлений музей, яким відає вищезгаданий учитель Любименко. Взагалі, треба зазнати, що цей учитель робить велику роботу на селі, як культурно-освітню, так і громадську.
Село Гацківка, 
що лежить на шляху до ст. Турчинка з Кропивні, зразу видно, по зверхньому вигляду, бідніше за Кропивню. І коли балакали селяни а з кооператорами, то найперше чути: 
-А—но, кооператори, старайтеся но на весну насіння. 
Погляди всіх звернуті на кооперацію, треба, щоб вона постаралась задоволити бажання селян. 
