У Донців.
Конференція військорів
25-го січня відбулася полкова конференція військорів. Питання стояли такі: чергові завдання військора, оцінка газет «Червона Армія» й «Радянська Волинь». Прибуло 52 військори. Зійшлися «старі» й молоді. 
Зпочатху було відзначено, що військор —це щупальці, очі та вуха армії. Праця з кожним днем поширюється, налагоджується. «Старих» військорів порівняли з старим могутнім дубом, що пустив глибоко свої коріння в землю, а «молодих» —з дубком, що з часом дожене старого дуба.
Потім говорилося про газету, про її завдання та значіння в життю. 
На цій конференції військори зворушилися, коли було зачеплено питання про українізацію газет. Ухвалили почати писання дописів на українській мові. Також зазначено, що військори повинні пропагувати серед червоноармійців передплату газет. Було визнано, що газета «Червона Армія» є дійсно червоноармійською газетою,— тільки трохи дорога. 
Росходилися військори в гарному настрію. Конференція багато дечого дала всім. 
Клуб в.
Довго страждав Донецький полк без свого клубу. Старий клуб згорів, а нового не могли збудувати, бо не було коштів. Але все ж таки, минуючи всі перешкоди, полк якось стягнув кошти, й новий клуб було відремонтовано як слід. 
У суботу, 24 січня, відбулося врочисте відкриття клубу. Зала була переповнена червоноармійцями. Вітали нас представники від дивізії, місцевих парторганізацій, а також двоє червоноармійців. Вони від імені всіх червоноармійців полку сказали: 
«Ми повинні тут, у клубі, вчитись та розвинюватись, а після служби понести світло на село.» Червоноармійці відповіли своїм представникам бурхливими оплесками. Настрій у червоноармійців був чудесний. Клуб ухвалено назвати імені «Донецького шахтаря». Вечір закінчився виставою. 
Лист до старих донців.
Здорові були, дорогі тов. кулеметчики та ввесь Донецький полк! Шлемо ми вам братерське гаряче привітання за те, що ви змінили нас та стоїте зараз на посту з рушницею в руках, пильно дивитесь і охороняєте ті пости, які ми вам залишили. Товариші донці, ми зараз служимо в промисловій міліції, при цукроварні, охороняємо теж державне майно, яке належить як Червоній армії, так і всьому народові Радянської республіки. Жити тепер дуже добре. Товариші кулеметчики! Ми будемо чекати від вас відповіді про те, які в вас новини, як вам там живеться. Ми жили в Донецькому полку півтора роки, але пагано було лише з місяць (у 1922 році). А потім, як стало ввесь час поліпшуватись, то, коли довелося їхати до-дому, трудно було розставатись з полком. 
Гаряче просимо писати до нас листи. Не забувайте своїх старих донців. 
Наша адреса: станція Коломак Південних залізниць, Ананьївська цукроварня. Охоронникам — Борисенкові й Кузьмину. 
Повторимо пройдене
Цікаву розвагу завели в нашій сотні. Це —політлотерея. Провадиться лотерея так: на окремих аркушах пишуться запитання з лекцій по політгодині, сангодині, агитгодині та строєві. Скручені номерки вкидаються в шолом, звідкиль витягуються червоноармійцями по черзі. За гарну відповідь видається нагорода. Нез'ясоване питання знову вкидається до шолому. 
Червоноармійці лотереєю цікавляться: кожен хоче відповісти, поділитись з товаришами своїми поспіхами та одержати нагороду.

