Більш самодіяльности.
(До уваги сільських учителів).
Від січня м-ця журнал «Наша освіта», орган губкому, губнаросвіти то Робітосу, реорганізований у справжній журнал, як по формі, так і по вмісту. Журнал охоплює галузь політики й профруху, педагогичну працю, галузь літературно-наукову й «Життя на місцях»; дається також огляд книжок і мається офіційній відділ. 
Журнал повинен стати одним із засобів для об'єднання широкої вчительської маси. 
Однак, наш губернський журнал не зможе виконати своїх завдань, як що в його праці не буде приймати участи сама вчительська маса. Цю думку підкреслено також у вміщеній у журналі статті про працю губметодкому.  
Але справа не лише в педагогичній праці вчительства. Освітлення потрібує взагалі все життя нашого освітника, його праця, як громадського діяча-масовика. Як раз у відділі «Життя на місцях» учитель і зможе освітлювати свою громадську працю, --- досвідом та зв'язатись з товаришами по праці. Зв'язок із журналом збудить серед учительства цікавість до преси взагалі, й це збільшить лави наших сельробкорів. 
Участь учительства в праці журналу може виявитись не лише в надсиланні дописів та статтів. Необхідно також, щоб освітники писали до свого журналу про те, що їх найбільше цікавить, що бажано змінити чи ввести нового, чи задовольняє журнал їхні вимоги. Усе це дасть, змогу поліпшити журнал та щільно наблизити його до сільського вчительства. Не гаючи часу, — треба дружно взятись до праці. Ціна журналу (60 коп. за 3 місяці) є приступною для кожного робітника. й усякий може ознайомитись з журналом. 
Товариші освітники, пишіть до свого журналу! 


