Стан погоди на Західній півкулі землі. 
Стихійні з’явища.-Нью-Йорк засипано снігом. 
Останні відомости про стан погоди на західній півкулі землі вказують, що там відбуваються надзвичайні стихійні з'явища. Офіційне радіо повідомляє, що Нью-Йорк засипано снігом; над містом лютувала надзвичайної сили хуртовина. На багатьох вулицях неможливо пройти чи проїхати. Тільки центральні вулиці розчищено від снігових заметів.
З Лондону повідомляють, що над Великобританією лютовала й лютує велика буря. В портах чимало руйнацій; бурею товарні вагони скинуто, зірвано дахи з багатьох будинків. Буря охопила великий район, захопила частину Голандії, Данію, Швецію, Норвегію. В Варшаві надзвичайно тепла погода, температура на сонці 17 ступнів тепла. 
В Одесі на сонці 20 ступнів тепла, в тіні—вісім; дерева, чагарники розпустилися — справжнє літо.
На Кавказі в ночі 2 лютого лютувала нова снігова буря надзвичайної сили при морозі в 25 ступнів. 
З Риму повідомляють про пригнічений настрій населення, в зв’язку з небувалими в Італії холодами. У Мілані, Флоренції й Венеції (Італія) температура 17 ступнів морозу. Цілком незвикле до таких холодів населення дуже хорує і в зв’язку з цим спостерігається млявий темп господарського життя країни.
