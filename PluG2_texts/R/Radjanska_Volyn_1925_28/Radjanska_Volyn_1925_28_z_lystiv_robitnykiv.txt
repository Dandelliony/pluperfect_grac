З листів робітників.
Гарно на Рудні
П'ять тижнів прожив я на Рудні в санаторії для туберкульозних і одне лише можу сказати—гарно там дуже: справжній там відпочинок для хорого робітника. Гарно там весь персонал до хорих ставиться.
Бібліотека для бібліотекаря
Бібліотека при клубі кустарів у Романові завжди зачинена. Прийде бібліотекар візьме собі якусь книжку та й знову піде. А що-ж читачеві робити? 
Чи так воно?
Завідувач Ворокковецького призавгоспу Красилівськоі цукроварні досить пагано ставиться до робітників. На одного комсомольця він не так давно накинувся — «як, каже, смієш зо мною говорити руки в кешенях держучи». Хлопець добру, правда, й відповідь йому дав: «А може, каже, під козирьок узяти?». 
А парк усе нищиться
По вулиці К. Маркса при бувшому манастирі є гарний парк. Знищено його за часи війни досить значно, кепсько те, що нищення його йде ще й зараз, бо ніхто крім тих, що дерева рубають, на нього уваги не звертає, хоч відповідник розпоряджень, що до його догляду й дано. До уваги місцьгоспу. 
