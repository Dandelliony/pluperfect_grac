Пасішництво.
Поради нашим читачам.
Про що треба поміркувати пасішникові зимою. 
Крім повсякденної турботи про збережіння бджіл зимою, пасішник має й инші важливі турботі. У лютому — березні місяцях пасішник повинен скласти собі плана, як ходити коло пасіки в прийдешню весну й літо (пасішницький сезон), себ то рішити: чи буде в нього ройове пасішництво чи медове. Уже в залежності від цього треба заготовити все потрібне для пасішницького господарства.
Завчасний запас вуликів, вощини й инших приладдів пасішницьких—конче потрібний. 
На жаль, треба зазначити, що більшість пасішників не старається своєчасно виконати цієї роботи. 
Здебільшого вуликів узимку заготовляється не досить, вощина купується півфунтами ройовень часто не хватає, за медогонкн дбають у найгарячіший для пасішників час. 
Наслідком цього є те, що в той час, як пасішник повинен бути, як кажуть озброєний, повинен керувати бджолами, а не підлягати «божій мушці», він лишається безпорядним і розгубленим: мала кількість вуликів не дає змоги пасішникові збільшнти бджолині сім'ї, збільшити кількість рамочних вуликів; відсутність ройовень і штучної вощини заставляє зсипати по 2—3 рої докупи; відсутність медогонки зменшує прибутковість пасіки, що иноді буває більша в декілька раз за вартість самої медогонки. 
Яв пізно виписувати посішницьке причандалля від пасішницьких фірм, то теж не можна сподіватися, що вони виконають замовлення швидко, бо на весну завжди їх завалюють замовленнями. 
Як що в пасішника є цілком усе для пасішництва, то й то в ці місяці все ж таки є робота: потрібно обдивитися весь свій пасішницький реманент поправити й вичистити димарі, підточити ножі, залатати сітки, вичистити вулики й рамки з стільниками, щоби потім при потребі їх просто брати в діло, — словом, одремонтувати все пасішницьке приладдя. 
Що читати з пасішництва. (Відповідь М.Пласюкової с. --- Шепетівщини)  
У Москві видається журнал «Пчеловодное Дело», 12 книжок на рік. На рік передплатити коштує 4 карб. Адреса контори журналу: Москва, Смоленський бульвар, д. Ч 22. Пробного номера журналу висилають, як-що послати чотири сьомикопійчаних марки. Плаката висилають безплатно.
 

