Про весняну засівну кампанію
Сьогодня в нашій газеті надруковано повідомлення про те, що Наркомзем УСРР розробив подробного плана весняної засівної кампанії. Це питання стоїть зараз на черзі дня нашого уряду і вже наближається час, коли треба буде його розв'язати на ділі.
Увага, з якою ставиться до цієї справи уряд, відповідає тому значінню, яке вона має для нашого господарства. Держава витратить на цю справу 26 мілійонів карбованців і буде звернуто особливу увагу на стан неврожайних районів, що для їх призначено 9 мілійонів карбованців. 
Крім того, вжито заходів і для того, аби сільське господарство обов'язково підвищилося.
Для цієї мети губсельбанком відкрито кредитів на другий квартал цього року на загальну суму 492000 карб. Вживається також відповідних заходів для регулювання сільсько - господарського машино-постачання й торгівлі машинами. Усі ці доходи є своєчасні й доцільні. Але треба, аби й місцеві організації та все свідоме сільське населення яко мога уважніше поставилося до справи засівної кампанії.
Уже зрушено зі старих шляхів господарювання, —вже багато де-чого нового зроблено в галузі сільського господарства. 
Але, все-ж-таки, потрібно, щоб селянство ще більше дбало про поліпшення цього господарства, щоб воно більш прислухалося до агрономичних порад, більш звертало уваги на сортування насіння. 
Не слід забувати також і про те, що насіння необхідно протруїти. 
Все це в більшости відомо хліборобам, але й досі ще про це приходиться багато говорити, бо не всі як слід зрозуміли необхідність всіх цих заходів. 
Коди заздалегідь буде вжито всіх засобів, які вказує агрономична наука, тоді більш усього матимемо підстав сподіватись, що майбутній врожай буде забезпечений від усіляких шкідливих впливів. 
Людина вже настільки вивчила природу, що може її собі підпокорювати, й тому слід це вивчення використовувати на кожному кроці, а також в сільському господарстві. Треба тільки прикласти до цього спільної уваги й зусилля та не прогаяти часу.

