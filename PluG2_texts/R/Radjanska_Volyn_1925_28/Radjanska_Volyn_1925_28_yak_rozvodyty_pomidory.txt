Як розводити помідори.
Насіння помідор на початку березня сіяти в напівтеплому парникові (розсаднику), так, як сіють капусту, насіння мочене (на сутки перед посівом) раніше сходить. 
Густі всходи прорвати або пересадити в напівтеплий розсадник на 1 вершок один від другого. Після пересадки полляти не дуже холодною водою й прикрити парниковою рамою, а як її немає, тоді хоч соломеною маткою на два дні, щоб рослини не в'яли від сонця, поливати рослинки краще зранку, мокрих не поливати. 
В першій половині травня висадити в грунт де є більш сонця та захисти від північного боку. Помідори гарно ростуть там де був гній уторік. Віддалення розсадини від розсадини на 1 1/2, арш. Як шо помідора посаджено рано, то треба на ніч захищати від вранішніх заморозків. 
Осінній посів помідор на відкритих від сонця та захищених з північного боку грядках, хоч пізніше сходять, але літом краще ростуть, дають більше плодів і менше гниють навіть в мокре та холодне літо.
Коли рослинки виростуть до 5-6 вершків у висоту, їх треба підгорнути, як картоплю, почаще зрихлювать землю й полоти від бур'янів. 
Щоб помідори не псувались та швидче доспівали, їх треба палкувати (ставить кілочки біля кожного куща) й підвязувати, (аби вони росли до верху) та вирізувати лишні насипки. 
Раніш помідорами користувались тільки пани, як то кажуть, міське населення. Тепер же цей пожитковий овоч з каждим роком поширюється на селі. 
Поживність помідор така: вони смачні спілими сирі й як приправи до ріжної страви; з них заготовляють на зіму, як повідла, раджу солити їх, як огірки, тільки прибавляти більше соли (1 1/4 ф. на відро розсолу). 
Гатунків є багато, краще у нас ростуть: Аліса Рузвельт, Королів ромніх, Король Гумберт, (брібні) Ерліана. Останні дають мало насіння, а багата мягкоті, вони найліпші за всі.
 
 

