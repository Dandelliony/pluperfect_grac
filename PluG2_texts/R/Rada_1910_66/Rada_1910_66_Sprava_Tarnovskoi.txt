Справа Тарновськоі.
19 марта на ранковому й вечірньому засіданнях давав свої посвідчення московський присяжний повірений Маньковський. Він знає Прилукова з 1901 року, бо був у нього помішником і працював вкупі з ним до 1906 року. 
У Прилукова завжди було багато справ. Клієнти йому вірили і через його руки переходило сотні тисяч карбованців їхніх грошей. Він був дуже працьовитий, працював і вдень і вночі і заробляв щось з 20 тисяч карб. на рік. Семйове життя його було дуже добре до 1904 року. Цього року він взяв на себе справу про шлюбну розлуку Тарновської а через який час закохався в Тарновську і почав з нею жити. Спочатку він силкувався повернутися до своєї сем'ї, але так підпав під вплив Тарновської, що не міг її покинути. Пробував отруїтися, але його врятували. Лікарі говорили, що спроба отруїтися не минеться йому так, це вплине на його розумову діяльність. Прилуков кинув усі свої справи і почав піячити. 
Тарновська увесь час тримала його біля себе, не дозволяла йому бачитися з родичами та знайомими і порадила йому взяти прислугу із своїх близьких людей. Товариші Прилукова умовляли його покинути Тарновську і коли її не було, то він згоджувався на це. Але як тілько з'являлася Тарновська, од його наміру нічого не зоставалося. Тарновська була великою егоїсткою і немов-би трималася того погляду, що все на світі істнує тілько для неї. Жила вона в Москві дуже пишно і Прилуков витрачав на неї по 4 або 5 тисяч на рік. Вона дуже любила гуляще життя. 
Про Пер'є свідок говорить, що вона не то що розуміла російську мову, а й сама нею говорила. 
Під кінець засідання оборонці Прилукова прохають приєднати до справи 20 листів і 7 телеграм од Тарновської до Прилукова. Це все прислав із Москви д. Конкевич. 
Оборонці Тарновської вимагають, щоб листи й телеграми було показано Тарновській та Прилукову для того, щоб вони признали їх за свої. 
Прилуков признав, що це все посилала йому Тарновська, а вона говорить, що листи й телеграми не її. На таку заяву публіка почала сміятися. Предсідатель попережає, що всіх, хто засміється, буде виведено з зали. 
Листи передано перекладчикам. На цьому засідання закрито. В цей день не встигли допитати всіх свідків, хоч і думали справу з свідками скінчити.