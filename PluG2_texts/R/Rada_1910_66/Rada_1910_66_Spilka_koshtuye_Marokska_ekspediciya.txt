Спілька коштує Марокська експедіція.
Голова бюджетної комісії французького парламенту Поль Думер удався до парламенту з проханням додатково асігнувати ще 1.128.063 франка на потреби Марокської експедіції. Поруч з цим Думер у своїм докладі навів де-які відомости про те, скільки грошей і крови вже потрачено на цю експедіцію. Виявляється, що до 1 січня сього року на експедіцію вже витрачено 73.668.000 франків. Усього в експедіції убито 177 душ і поранено 605. На 2 (15) березіля французи мали в Мароко 420 офіцерів і 11.026 салдатів, причім половина цих сил стояла коло Казабланки. Наведені числа досить красномовні для того, щоб ухилитись від дальшого продовження експедіції, але бог війни має свою логіку, й парламент, мабуть, поговорить-поговорить, а грошей таки дасть.