Благородне лицарство.
Представники „благороднаго сословія“ в Росії, що з'їхалися до Петербургу на нараду, немало вже вигадали добрих і певних способів, як врятувати Росію від загибелі.
Для забезпечення доброго ладу й спокою в державі — Державну Думу дужче приборкати, а не то—то й зовсім скасувати; замісць того настановити добрих губернаторів з дворян, надавши їм якомога більше власти; справу виховання народу, що втеряв тепер, мовляв, і честь і совість, доручити „первенствующему, благородному дворянскому сословію"... А щоб захистити велику державу російську від небезпеки з‘окола, од чужоземних ворогів, — пересунути гряницю далі трохи, одрізавши виборгську губернію від Фінляндії.
Та і по всьому. А щоб у державі запанували на вік-віки мир, тишина з благоденствієм, то треба ще до всіх рецептів додати дуже небагато: не скасовувати дворянського земельного банку і не сполучати його, як то була думка зробити з крестянським, а примусити останній повернути „благородному сословію" ті капитали, що придбав крестянський банк.
На думку дворян, придбано цей капитал „незаконно", бо банк скуповував в дворян землю дешево, а перепродував її селянам дорого, так нехай поверне тепер дворянству ріжницю між покупною та продажною ціною.
На останньому рецепті дворян, вигаданому для врятування „дорогого и горячо любимаго отечества", як люблять вони казати, ми й маємо на думці трохи спинитися.
Рецепт, що вигадали представники дворянства на з'їзді, не новий. Вигадано його давненько; по йому давано дворянству багато ліків за останні 25 літ і не дешево ті ліки коштують державній казні.
Уся ріжниця між колишнім становищем і теперішнім у тому, що дворянство • попереду підступало до уряду з рецептами врятування Росії скромно, а тепер рятує її нахрапом і кидається до уряду з галасом.
Воно не тільки винує уряд в тому, що він ніби то тільки й дбає що про мужиків, а дворян пустив на божу волю, а закидає йому такими страшними речами, як марксизм, соціалізм, комунізм та анархізм.
Щоб наші слова не здалися може комусь вигадкою, то послухайте, що каже про уряд, напр., представник нижегородського дворянства, д. Хотяїнцев.
Колись, - каже він, - „правительство, слѣдуя завѣтамь ученія Маркса, Энгельса, Каутскаго и ихъ послѣдователей, поощряло крупное землевладѣніе", а потім воно вжило всіх заходів за для того, щоб „преимущественно создать соединенныя соціалистическія товарищества въ лицѣ хуторянъ". В теперішній політиці урядовій, —на думку д. Хотяїнцева, — „идетъ уже рѣчь не объ уничтоженіи коммунальныхъ формъ, легшихъ» въ основу положенія 19 февраля 1861 года, а о борьбѣ съ основными положеніями всего человѣчества, съ общежитіемъ, —съ этимъ источникомъ цивилизаціи". Натурально, що коли уряд в своїй політиці дійшов вже до краю і заходився руйнувати головні підвалини цівілізації, то кому ж і заступиться за цю цівілізацію, як не першому сословію в Росії? Адже дворянство завжди було благородним лицарством, котре, не ждучи для себе ніякої користи, рятувало Росію від усякої напасти.
Врятує воно її і тепер, тільки не треба скасовувати дворянського банку і сполучати його з запеклим його ворогом — банком крестянським, а до того ще звеліти крестянському банкові, щоб він вернув благородному сословію ті напитали, що він „незаконно“ придбав.