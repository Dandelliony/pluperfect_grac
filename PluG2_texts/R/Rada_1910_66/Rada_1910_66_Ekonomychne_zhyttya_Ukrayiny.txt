Економичне життя України.
Статистика кооператиного руху.
У першій книзі „Вѣстника Коопераціи" за 1910 рік наведено дуже цікаві статистичні відомости про число сельсько-господарських і промислово-господарських кооперативних товариств у Росії на 1 декабря 1909 р. Виділяючи з загального обрахунку числа українських губерній, ми бачимо, що на Волині було 4 сельськогосподарських і 1 садівниче товариство, а всього 5 товариств. У Катеринославщині було 26 сельсько-госп., 1 бжільниче, 2 птахівничих і 2 лісних товариства, а всього 31 товариство. На Київщині було 4 сельсько-госп., 1 бжільниче, 1 птахівниче, 2 садівничих, 1 рибальське, 1 лісове, 1 шовківничей 1 з невиясненим характером діяльности, а всього 12 товариств. На Кубані було тільки 3 сельсько-господарських товариства. На Поділлі було 13 сельсько-господарських, 4 промислових, 1 птахівниче товариство й 3 сельсько господарських гуртки, а всього 21 товариство. На Полтавщині було 94 сельсько-господарських, 1 бжільниче й 1 птахівниче товариство, а всього 96 товариств. У Таврії було 8 сельсько-господарських, 1 бжільниче, 1 птахівниче, 7 садівничих і 1 рибальське товариство, а всього 18 товариств. У Харьківщині було 21 сельсько-господарське, 2 садівничих і 2 товариства з невиясненим характером діяльности, а всього 25 товариств. У Чернігівщині було 23 сельсько-господарських, 1 птахівниче й 2 садівничих товариства, а всього 26 товариств. Нарешті, в Херсонщині було 6 сельсько-господарських, 7 птахівничих, 3 садівничих і 1 товариство з невиясненим характером діяльности, а всього 17 товариств. Усього ж по всій Україні зарегістровано 254 сельсько-господарських і господарсько-промислових кооперативних товариств. За останній час (приблизно за 2-3 тижні) до нас надіслано звістки про заснування 16 нових селянських кооперативних товариств. З них 9 потребительських товариств одкрились або одкриваються на Поділлі, в селах Захарьяшівці, Голозубинцях, Білинівцях, Сокирянах, Брутівці, Басоличівці, Боблові, Головеньках і Селищах. Далі йдуть позичкові товариства, яких усього засновується 4: три на Чернігівщині (села Борківка й Вовна й м. Баклань) і одне на Поділлі, в селі Шершинцях. Нарешті, одкривається 8 нових сельсько-господарських товариства: два на Київщині (м. Вязовок і село Узин) і одне на Чернігівщині, в селі Кучерівці. Опріч того, кілька нових товариських крамниць уже одкрилось і одкривається заходами вже істнуючих селянських товариств — позичкових, сельсько-господарських та инших. Але про такі кооперації розмова буде в иншім місці—коли говоритимемо про діяльність кооперативних товариств.