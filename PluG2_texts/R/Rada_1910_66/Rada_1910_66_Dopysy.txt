ДОПИСИ.
(Од власних кореспондентів).
СКВИРСЬКИИ ПОВІТ (на Київщині). „На чужий коровай — очей не поривай “. Селяне с. Кривошеїнець, сквирського повіту, згуртувалися в товариство, і з запомогою селянського поземельного банку, купили маєток Луцкевичів. Уповноваженим в цій справі од товариства був спершу учитель церковнопарафіяльної школи, Музирь, а далі — селянин Михайло Наконешний. Перший з цих добродіїв — Музирь — всіма силами домагався не попустить, щоб в купленому маєткові було одчинено 4-х класову сельськогосподарську школу, для якої товариство нарізало ЗО дес. землі і подарувало всі куплені економичні будови. Він сам ласився на це добро. Але правда швидко виявилась і Музиря усунуто не тільки од громадянських справ, а й з учительської посади. Що ж до Наконешвого, то цей повів справу так, що вигадав собі 20-ть десятинок товариської землі „в подяку за працю і турботи". Хоч вигадав — та не поживився, бо про це довідався банк і одібрав землю од Наконешного, пояснивши, що по закону, більше 4 десят. на одну душу не полагається, праця ж і турботи Наконешного були дуже не великі. Цими днями Наконешний скаржився на банк—генералгубернаторові, покликаючнсь на те, що він „въ годы волненій и смутъ на Руси, когда крестьянами овладѣла одна общая мысль — дарового пріобрѣтенія помѣщичьихъ земель, путемъ ли грабежа, или путемъ уступокъ государства“, вмовив селян купити маєток Луцкевичів за гроші. Та скарга ця лишилася без наслідків.
С. ПИСАРІВКА-ГУЛІВЕЦЬКА, вінницького повіту (на Поділлі). Безпритульні. Не так давно повернувся назад в наше село X. Сенич, котрий за вбивство чоловіка був позбавлений прав і висланий в Сібір, у каторгу на 8 літ. Коли його було заслано, дома лишилась його жінка з п’ятилітнім хлопцем. Махнувши рукою на засланого чоловіка, жінка Сеничова вийшла позаторік заміж за Ів. Балка. Цей негайно взявся до хлопцевого ґрунту, продав за 300 карб, і виїхав на жительство в якесь село на Волині. Сенич розпочав з приводу цього справу. Поки в справі Сенича ведеться слідство, сам він з синком тиняється по селі без притулку і без шматка хліба.
С. ХАРЬКІВЦІ, лохвицького повіту (на Полтавщині). „Грабіж". Недавно було арештовано у нас двох хлопців — Пимона Бурду і Юхима Сироту. Арештовано їх ніби-то за грабіж. Та чи грабіж же?! Річ ось у чім. По середах і суботах їздить у село до нас земська почта. Возить її, просту кореспонденцію, хлопчик років тринадцяти — п’яничка. І от цей хлопчик заявив поліції, що ніби-то, коли він повертався у Лохвицю у суботу, так годин у чотирі-п’ять вечора, то у гаї біля Харьківець його перестріли „домократи": Бурда й Сирота і „ учинили грабіж” — тридцять копійок грошей ограбили. Тоді, як в той час Бурда був дома, верстви за півтори од того гаю. У його тоді був і Сирота, голитися приходив. Були ще де-які хлопці, дівчата були, — вечерниці у його. Знайшлись люде, які знають де й до цього часу й після цього ці хлопці були. І ці люде так і свідчили. Отже поліція повірила хлопчикові і заарештувала їх. 
А це цими днями слідчий допитував свідків тих хлопців. Допитав і обох їх пустив з тюрми під догляд поліції. Є надія, що діло те до суда не дійде. 
Арешт цей так підбадьорив був того „почтаря“-хлопчика, що незабаром він, у другу суботу, начепивсь був на селянина Головка. Упав сам з коня, верхом їхав, та й давай чіпляться до того і обвинувачувать його, що він зтяг. Йдуть люде на зустріч їм, він: „одь лізе до мене... одправте у волость його!” це-б-то Головка. Люде ті бачили, як діло було, і нічого.