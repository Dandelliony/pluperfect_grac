Платон Панченко.
(Некролог).

В перших числах лютого помер в Ростові над Доном в божевільні український поет Платон Миколаєвич Панченко. Покійний був сином популярного колись серед київських громадян, українського діяча, лікаря Миколи Пааченка. Родився Платон Панченко в селі Каменці, малоархангельського повіту, на Орловщині 16 листопаду р. 1856. Спочатку вчився у дяка, далі в повітовій школі; середню освіту здобував спершу в гімназії, потім в реальній школі. Зоставшись по смерти батька недорослим хлопцем, він мусів власними силами заробляти на хліб: давав приватні уроки, дістав невеличку стипендію і де дало йому можливість з тяжкою бідою скінчити середню освіту. Потім він був 1 рік в Петровсько-Разумовсьній академії, Далі в Пулавах, в Ризі, але скрізь недовго, бо скрізь за свої радикальні політичні переконання терпів пзреслідування. Хотів був дістати посаду вчителя німецької мови, але і з тим йому непощастило. Небіжчик був здібний математик і визначний поліглот знав добре французьку, німецьку, англійську і инші мови. І от, не знаходячи собі притулку ні на якій посаді, він почав жити виключно приватними урокам — спершу в Астрахані, потім в Катеринодарі і на решті в Ростові над Доном, де й скінчив свій невеселий, бурлацький вік. На літературний шлях Панченко виступив в половині 80-х років, друкуючи перші свої поезії в галицьких виданнях („Зоря"); потім друкувався на російській Україні в альманахах: „Нива" (Одеса), „З над хмар і з долин", в „Розвазі", в журналі „Літер.- Науков. Вістник" і инших,видав власний збірник під назвою: „З вільних часів". Де які свої твори він підписував псевдонімом „Таїсич". Поезії П. Панченка — невисокої літературної нартости, але написані гарною українською мовою і перейняті національно-демократичною ідеєю, де-які ліричні річи його почали навіть
визначатись і гарною формою (напр. „Як би я міг " ), але... безпечна українська вдача і тяжкі обставини не дали розвинутись його талантові; написав він дуже небагато. Небіжчик був гарною сердешною людиною і хто знав, усі його любили. Земля йому пером! М. В-ний.