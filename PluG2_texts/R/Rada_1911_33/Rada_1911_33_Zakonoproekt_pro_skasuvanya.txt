Законопроект про скасування „черты оседлости".
Маклаков заявляє, що закон про „черту оседлости* —це один із тих законів, який не можна помирити з актом 17 октября. Був такий час, коли комітет міністрів визнавав, що, з державного погляду, єврейського питання немає—єсть питання загальнорасове. Звідціля виходить вся недостойна політика уряду що до євреїв. Оратор визнає антисемітизм за з'явище побутове і визнає право за ворогами євреїв боротися з ними, але держава не має права бути антисемитом. Заява уряду про рівність всіх громадян суперечить його політиці що до євреїв. Не зважаючи на те, що євреї виконують всі державні і громадянські обов'язки, держава всею своєю силою тисне єврейство і найбільш слабіші його елементи. Дума повинна визнати, що тут не все гаразд. Єврейське питання —це питання права в Росії. З цього погляду немає другого виходу, як тілько передать його в комісію. (Оплески опозіції). Марков 2-й визнає, що черта осідлости ні скілько не суперечить Маніфестові 17 октября. Маніфест не міг змінити погляду російського народу на єврейське питання. Не можна згодитися з Маклаковим, щоб боротьбу з євреями покласти на приватну ініціативу. Ширення єврейського труда —це експлуатація російського труда. При таких умовах не можна шкодувати, що тілько частина Росії в західних губеніях гине під лапами паразитів. Треба затулити всі вилазки, якими хитрий народ пролазить туди, куде його не пускають, а тих адміністраторів, що пропустять єврея за черту оседлости", треба засилати до Сібіру. Політика російської держави повинна бути політикою виганяння іудеїв. Нехай ця політика потягне за собою масове виселення євреїв —що далі од Росії, то краще. Це голос благородного об'єднаного дворянства, голос дійсної державної мудрости. (Оплески зправа). Лондонський 2 й визнає, що вся політика утисків, яких вживають проти євреїв, не виправдується економичними та державними міркуваннями. Вона з'являється козирем в руках уряду, і уряд напускає народній гшв в той бік, з якого найменше буде йому перепон —на єврейство. Звертатися до уряду з таким законодавчим міркуваная —-даремна праця. Єврейському народові не слід сподіватися чого небудь ні од 3-ї Думи, а ні од уряду. Один шлях спасення лишається йому — поруч з иншими національностями йти на боротьбу з урядом. Барон Черкасов доводить, що губернії, в яких живуть тепер євреї, вже призвичаїлись до боротьби з ними і витримують її; коли ж це лихо поширити на всю Росію, де людність ще не звиклася з євреями, то це буде велике протидержавне діло. Од ймення фракції націоналистів Черкасов прохає Думу одкинути це міркування, як не корисне для держави. (Оплески правих і націоналистів).

Ніселович визнає, що скасування меж осілости вимагають не тільки потреби державні, але й честь Росії. Цього скасування, як акта справедливости, сподівається єврейський народ. (Оплески лівих). Рожков оголошує заяву трудовиків, які будуть голосувати за цей проект, вважаючи його справою совісти і чести російського народу. Захаров 1-й вважає, що Росія завше зостанеться Росією, не зважаючи на скасування „черти оседлости". Заявляв, що свій голос подасть за оборону проекту, бо, навіть з погляду євангелія, карати всю націю за гріхи одного або де-кількох злочинців несправедливо. Матюнін заявляє, що октябристи не вбачають в скасуванні „черти оседлости“ народнього лиха і, дивлячись на це питання, як на звичайне, радять передати його в комісію законодавчих міркувань. Родгчев заявляє, що справедливість повинна бути одна для всіх людей. Право переселення повинно бути визнане за кожним російським громадянином. Во ім'я прав людини, моральности нехай живе рівність всіх перед законом. Андрійчук од ймення всіх селян- волинців, опріч Клішенка, перестерігає російський народ од напливу єврейства і висловлюється проти проекту. Гулькін заявляє себе прихильником рівноправности всіх народностей і між ними євреїв і висловлюється за те, щоб прийняти законопроект. Базілевіч , висловлюючи думку, що б милійонів євреїв не зможуть подолати 150 милійонів руських, визнає проект бажаним. Предсідатель поясняє, що балотуватися буде питання про передачу проект в комісію, а не про те, чи буде бажаним, чи ні скасування „черти оседлости", Приймається пропозіція голосування. Більшістю 208 проти 138 голосів постановили передати законодавче міркування в комісію. Вносяться три пропозіції: про передачу законодавчого міркування в комісії— про незайманість особи, за конодавчих міркувань і спеціяльної. Приймається пропозіція передати проект в комісію про незайманість особи. Оголошується формула соціял-демократів: „Приймаючи на увагу, що останні роки виселення євреїв, які живуть за „чертою оседлости" має дуже широкі розміри, що виселення, як і дозвіл окремим особам лишатися на місці, цілком залежить од своєї волі адміністрації, приймаючи на увагу, що завдяки цьому розоряються сотні єврейських родин, яких вигоняють з нагрітих гнізд і робиться шкода тій людності, яка має тісні економичні звязки з євреями, що виселення робиться з нечуваною жорстокістю і глузуванням, звертаючи увагу на облави, одокремлення малолітніх дітей од батьків, вважаючи, що такі факти з’являються наругою для російської дійсности, Дума передає законодавче міркування в комісію про недоторканість особи і висловлює бажання, щоб уряд негайно припинив примусове виселення євреїв, які живуть за „чертою". Пропозіцію одкидають всіми голосами проти опозіції. Засідання закривається. Далі засідання —в п'ятницю.