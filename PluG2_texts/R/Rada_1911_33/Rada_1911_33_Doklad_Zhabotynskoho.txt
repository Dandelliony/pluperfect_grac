Доклад В. Б. Жаботинського.
Знять питання про національні курії — питання, яке вже вирішено було в свій час поступовою російською демократією і осуджено, — спонукала д, Жаботинського та національна боротьба, яка йде тепер в Польщі біля способу виборів в міські самоуправління та дебати по цьому питанню в думській комісії, а через деякий час і в самій Держ. Думі. В комісії поляк Грабський виступив проти курій, не визнаючи, що євреї складають національність. Через це то єврейська людність Польщі винуе польських депутатів в тому, що дякуючи їм пройшов проект, який обмежує права євреїв. Поляки з свого боку обвинувачують євреїв. Де-ж правда? Вияснить цю правду і ставить собі метою докладчик. Сам він визнає, що національні курії не є ідеальний спосіб, але являється мен- Шим з „двухь золь" і при деяких умовах має більше гарних боків, ніж поганих. Щоб довести цю думку, докладчик звертається за прикладами до Австрії, у якої по питанням національним, каже він, нам треба довго ще вчитися. Класичним прикладом національної боротьби являється Моравія, де чехи і німці довго гризуться по містах, виносячи свою гризню на вулиці. І тілько недавно прийшла їм думка завести вибори по національних куріях, з якого часу боротьба ця прийняла культурний характер. До заведення куріаль них виборів часто траплялося, що навіть соц.-демократи чехи голосували не за кращого депутата, соц.-демократа німця, а за гіршого, не партійного, але свого—чеха. З куріальними виборами це було полагоджено. Тепер вже йде боротьба в самій національній курії між класами кожної національности за кращого депутата і на поміжнаціональну боротьбу не витрачаються сили. З тою ж метою заведено національні курії і в Буковині в 1910 році. Тут національної ворожнечі не було, бо нема пануючої нації. Тілько в 7 містах тут абсолютну більшість складають українці. Цікава подробиця: Всі міста визнали євреїв за окрему національність, але Віденський уряд, через заходи сполячених та знімечених євреїв, не визнав Цього. Боснія та Герцеговина теж завела в себе прінціп виборів по нац.-куріях.

Тепер в міському самоуправлінні засідав два єврея. Далі докладчик посилається на наукові авторитети Реннера і Герріта і доводить, що при певних умовах національні курії являються обороною меншости проти більшости і дають той грунт, на якому національности можуть мирно розвиватися поруч. Опіраючись на ці авторитети, докладчик спростовує виснов М. Ковалевського, який сказав, що рахуватися з національностями можно тільки в автономних провінціях, а не в міських самоуправліннях. Докладчик за Реннером та Геррітом доводить, що навпаки, скрізь національна боротьба раньше і перш за все проявляється в міських самоуправліннях, за економичні вигоди; за лікарні, бюра, каси, добрадійні товариства навіть. І от, щоб цю боротьбу якось локалізувати, перевести в невеличке коло депутатів по сеймах, думах, управах, а не виносити на вулицю, і потрібні вибори по куріях. Бо коли при загальних виборах виносити цю боротьбу на вулицю, то боротьба може прийняти дуже гострі форми і загострює і так не завше добрі національні відносини. Так думала в 1906 році і кадетська партія, бо в брошурі, написаній д. В. М. Гессеном, говорила про пропорціональні вибори по куріях. Далі д. Жаботинський переходить до характеристики польсько-єврейських відносин у Польщі. З статистичних данних докладчика видно, що євреї в Польщі складають 14 проц. всієї людности взагалі, і по містах біля 37,7 проц. Крім того, в містах нерухоме майно в руках євреїв складає 40 проц. всього нерухомого майна. Євреї в Польщі переважно утворили середній буржуазний клас, (міщанство) дуже користний для краю і якого замінить поляки не мають ким. Ворожнеча між євреями та поляками, — каже докладчик, — захоплює ширші кола людности і виходить на вулицю тілько після визвольного руху, коли єврейство з'єдналося як нація, а проти нього стала польська народова демократія, що виголосила прінціп — Польща для поляків. Народова демократія зрозуміла, що єврейство, організоване національно стоїть на шляху їй до повної власти в Польщі. Тоді вона заявляє, що визнає євреїв повноправними гражданами, тільки під умовою, що вони цілком скоряться політичним вимогам польського народу, себ-то народовій демократії, яка тоді панувала. Тоді то і розгоряється ворожнеча. Вибори в 1-шу і 2-гу Держ. Думи носять вже характер хрестового походу проти євреїв. Потім надії гаснуть, народова демократія підупадає, але ворожнеча лишається. Причини цієї ворожнечі не економичний ґрунт, не те. що на теріторії Польщі не вміщається єврейська людність, серед польської, а політична сітуація. Єврейська людність в Польщі непомітно якось виросла, як національність. На гарному, не зденаціоналізованому ґрунті, почала відновлятися національна єврейська культура. Появляється сильна і велика жаргонна преса: газета Гайнт має більше передплатників, ніж всі польські разом, загальний тіраж єврейської преси в Варшаві в два рази більший од тіражу всіх польських газет у Варшаві. Театри жаргонові завше повні, тоді, як польські, далеко кращі, пустують; єврейська виставка в Варшаві мала величезний успіх. Все це говорить про утворення другої після польської міцної національности в Польщі. Багато цьому утворенню сприяли так звані Литваки, приїзжі з Литви, — України і Росії євреї, які посіяли серед євреїв Польщі ідею національної свідомості!. Через це то страх перед литваками у народової демократії —це страх перед національним пробудженням єврейства у Польщі. Проти євреїв виставляють цілу низку політичних обвинувачень; —в русіфікації, германізації через єврейський жаргон і насаженню єврейського націоналізму. При такій ворожнечі двох націй треба вирішить питання про сістему виборів в міське самоуправління. Погромний настрій підчас виборів в 1 і 2 Держ. Думи лиш говорить проти загальних виб рів. Крім того, в той час не пройшов од Польщі ні один єврей, тоді як од України і північно-західного краю пройшло 12 євреїв депутатів. При такій атмосфері можна сподіватися, що і при виборах в міське самоуправління інтереси меншости єврейської в Польщі знов не буде забезпечено так же, як і при виборах в Думи. І чи треба, чи користно знов спокушати поляків росповсюдженням таких листків, які вже утворили погромний настрій в минулому? Здійснення загальних, а не куріальних виборів рівнозначне з повним позбавленням євреїв виборчих прав, бо трохи не по всіх містах Польщі, де вводиться міське самоуправління, єврейські виборці складають меншість. Навіть в думському проекті єврейських національних курій єсть елементи, які можуть сприяти, як що не мирному, то коректному сожительству двох націй. Докладчик зазначає, що всі польські партії скрізь вимагають забезпечення прав меншости, а сами його не дають. Кінчає докладчик надією, що в польському громадянстві почуття права і рівноправности націй візьме перевагу над традіціями історичними, а російська і инша поступова демократія перегляне на-ново питання про національні курії, як спосіб забезпечення прав меншости. Відповідає д. Жаботинському д. Заславський. Він каже, що для перегляду питання про нац. курії потрібні більш грунтовні данні, ніж які дає докладчик. Серед російської поступової демократії немає нікого, хто б згожувався з докладчиком. Здіймати це питання — значить затемнювати справу демократії, заважати опозіції, яка бореться з ідеями урядового законопроекту. Треба попереду примусити поступове громадянство російське переглянути ті прінціпіяльні підвалини, на яких будується послідовна демократична програма, переглянути питання про відношення
до нації і рішити його в націоналістичному напрямкові. Російська демократія старається виховати громадянство на грунті широких громадських завдань, виставляючи на першу чергу народні інтереси, об'єднуючи окремі групи по їх класових інтересах, незалежно од національности. Національні курії переносять нац. ворожнечу в громадські інституції, затемняють класові інтереси при виборах, що псує чистоту демократичних прінціпів. В Польщі не пройшли євреї в Думи через те, що взагалі там не пройшов ні один соціаліст. Єврейського кола в Думі немає і все одно, чи був би в Думі один єврей, чи 10 їх, од цього нічого не зміниться в законодавстві Думи. Переглядати питання про нац. курії немає підстав. Заславському відповідає ще докладчик і після цього засідання закривається. Було записано ще кілька промовців, але через те, що вони не члени т-ва, їм голосу не дали.