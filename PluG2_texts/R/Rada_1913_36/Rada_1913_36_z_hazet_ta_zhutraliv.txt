З газет та журналів.
В 12 числі органу петербурзьких політехників „Политехникъ“, уміщено цікаву статтю: «Къ украинскому вопросу», д. Илла К. Автор статті, навівши відомі виступи частини російського студентства проти українців і українства у Варшаві та київській Політехниці, розглядає ті причини, що породили таке відношення до українців серед частини російського студентства. Велику ролю в тих вигадках, що роспускають про українців, автор надає ліберальним росіянам, на зразок П. Струве.
„І коли, — каже автор,— професор П. Б. Струве конкурує з московськими дяками що до централизму, то чому студентству не спробувати провести в життя професорські базікання, але вже з криком, з кулаками, а не з вибаченням, як це зробив П. Струве“.
Далі автор зупиняється на тих відомостях, які одержує студентство російське що до українського і взагалі національного руху, підчас вчення свого у російській школі. 3 цілого курсу вченняі з красного письменства вони дізнаються тільки про те, що „хахли“ їдять сало, пьють горілку і співають сумних пісень. Ідеї ж відродження пригноблених націй їм чужі і незрозумілі. 
Отже дуже бажано було б, щоб наша молодь частіше і яскравіше освітлювала українське питання по студентських органах і це принесло б велику користь в ознайомленні російського студентства з українським рухом і утворило б правдивіші погляди. Тоді напади ворогів наших знаходили б собі відповідну оцінку серед кращого студентства російського. Треба подбати, щоб не тільки в „Политехнику“ зьявлялись такі статті.
