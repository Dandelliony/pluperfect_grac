По Росіі.
Новий стиль і В. К. Саблер. Ініціатори законопроекту про новий стиль звернулись до представників синоду з проханням висловити свій погляд на можливість переходу Росії на грегоріанський стиль.
Виявилось, що Саблер і члени синоду дивляться на це питання негативно. 
Синод згодиться перейти на грегоріанський стиль тільки в тім разі, коли на це згодяться усі східні церкви. Але, дивлячись з свого боку на цей проект негативно, синод ні в якому разі не згодиться виступити ініціатором в цій справі і — закликати представників східних церков до згоди. Таким чином питання про введення в Росії грегоріанського стилю знову буде одкладено на довгий час.
(День)
Ювилейні марки. Як відомо, крайні праві ввесь час домагались, щоб було і заборонено продавати ювилейні марки. В кампанії проти ювилейних марок брали участь майже всі праві депутати. 
Іх ввесь час підтримував об. прок. синоду В. К. Саблер. 
Нарешті бажання правих здійснились: продаж цих марок „тимчасово" припинено і піднято питання про її заборону, не зважаючи на те, що на нові марки було витрачено великі гроші. Почтове відомство витратило тільки на папір для марок 1.230.000 карб. Всі старі машини було розібрано й вивезено з друкарні, а натомісць поставлено нові. 
Почтове відомство опинилось в дуже поганому становищі: старих марок зосталось дуже мало (їх вистачить всього на півтора-два місяці), машин, що друкували старі марки зовсім немає, а той величезний запас нових марок, що лежить тепер в помешканнях відомства, доведеться знищити.
Щоб замінити нові марки старими, казні доведеться витратити 2.000.000 карб. (Р. Сл.).
Заборона торгу женщинами. Зважаючи на те, що на Росію також поширено Височайше ратифіковану 7 го октября 1911 року конвенцію про знищення торгівлі женщинами, міністр юстіції циркулярно дав предсідателям судових установ вказівки про порядок розпочинання судових справ над злочинцями, що обвинувачуються в торгівлі женщинами для роспусти. (День)
Російсько-славянський банк. Прохання групи комерційних і громадських діячів про затверження складеного ними статуту російсько-славянського банку, який повинен був функціонувати в Росії і Болгарії, міністерство фінансів залишило без розгляду. 
Прохання це не було розглянуто через те, що організатори банку не прислали одночасно з проханням в державний банк, або в якусь пишу кредітову інституцію, половинної суми заявленого ними основного капіталу, чого вимагає закон. (Р. Сл.).
Переселення на Далекий Схід. По відомостях переселенського управління, в 1912 році з Європейської Росії і губерній тобольської та томської переселилось на Далекий Схід 80,828 душ обох полів; з цього числа 52 602 душі — по переселенському льготному таріфові. Грабарів було усього 45.699 душ, при чому більшість з них працювала на амурській дорозі. Повернулось в Європейську Росію з числа законтрактованих 8 проц. і вільнонанятих — 36 проц.
Коло кріпости. Коло кріпости — складу, біля Михайлівських воріт в Двинську, задержано невідому людину, яка занадто цікавилась планом кріпости. Побачивши, що до воріт наближається жандармський унтер-офицер, невідомий хотів втекти, але його піймали. Почали допитували, але невідомий весь час уперто мовчав, бажаючи, очевидно, показати, що він зовсім не розуміє російської мови. Але після допиту виявилось, що він, дуже гарно розмовляє по російському. Назвав він себе шведським підданцем, Ернстом фон-Сегебиденом, інженером - технологом, агентом фабричних машин одної стокгольмської фабрики. Його посажено в двинську тюрму.
Псевдо-Іліодор. Цими днями на пасажирському вокзалі у Царицині відбулась досить смішна історія. 
На станцію з Ртищева прибув поїзд. Публіка повиходила з вагонів і заповнила вокзал. Цим часом до платформи підьїхав поїзд на Астрахань і частина публіки перейшла з вокзалу в вагони. Хтось з тих, що лишились на вокзалі, пустив чутку, що з астраханським поїздом їде в Царицин Іліодор, нині Сергій Труфанов. 
Публіка зхвилювалась. Зьявились жандарми і через який час арештували якогось пана, який, як виявилось був... чиновником особливих доручень при астраханському губернаторові. 
Голод. Предсідатель аткарської земської управи (сарат. губ.) клопочеться перед губернською земською управою про те, щоб вона негайно допомогла голодающим селянам в семи волостях. За останній час заслабло на тиф багато людей. 
В новоузенському повіті зареєстровано 104.550 душ, що майже не мають чого їсти. 
Почали видавати голодающим хліб.
