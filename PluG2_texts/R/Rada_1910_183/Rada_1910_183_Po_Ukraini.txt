ПО УКРАІНІ.
У КИІВІ.
Наказ п. губернатора виданий 11 августа за № 4378. Цим наказом обов'язано всих чиновників і инших служащих: губернського правління, канцелярії губернатора, присутствія по справах селянських, військового присутствія і городських справах присутствія не давать в газети ні однієї справки про те, що в цих інстітуціях діється, а самих газетних співробітників не пускать до канцелярій. Віце-губернатору, правителеві губернаторської канцелярії і членам перелічених трьох присутствій сказано стежить за тим, щоб наказ № 4378 виконували чиновники непорушно.
Розслідування В. Кондоїді. Цими днями начальник края одержав з міністерства внутрішніх справ матеріали, які роздобуто було розслідуванням Кондоїді. Ввесь присланий матеріал вже передано п. губернаторові, який передасть їх на розгляд присутствія губернського правління. Присутствіе має вирішити, чи тягти до суду де-яких чиновників губернського правління, а тако ж і секретаря київської повітової поліції Соломкина.
В присутствії в справах товариств позавчора було зарегістровано такі товариства: „Похоронная касса малинскаго ссудо-сберег. о-ва“, „Клубъ служащихъ въ торг.-пром. завед. г. Умани“, „Звенигородское о-во любителей сценичн. иск.“, „Смѣлянское римско-катол. благотв. о-во“, „Благ. о-во євреевъ м-ка Ржищева", „О-во фастовск. общ. библіотеки им. д-ра Кулишера", „Дееятое кіевськое о-во домовлад.“, „Первое кіево – печерск. о-во домовлад. “.
Одмовлено в регістрɐції: „Ивановск. еврейск. библіотекѣ“, „О-ву вспом. бѣдн. учен. сквирск. мужск. гимн.“, „О-ву ночн. дежуретва врачей г. Бердичева", „Похоронной касѣ златоп. ссудо-сбер. о-ва“, „Кассѣ взаимоп. уманск. о-ва взаимн. кред.‘‘.
Опріч того одмовлено в регістрації: „Союзу рода графовъ Тышкевичей“ та „О-ву обывателей и изб.“. „Союзу“ одмовлено через те, що програма діяльности його виходить далеко по-за межі фамильних інтересів; т-ву ж виборців одмовлено на підставі останнього сенатського пояснення, в якому зазначається, що ці т-ва „оказывають давленіе“ на виборців підчас виборів в городську думу.
З причин формальних знято з черги питання про регістрацію „Клуба инспекторовъ страховыхъ о-въ“, „Касеты взаим. и клуба при о-вѣ квартиронан. вѣ Бердичевѣ“.
В тюремному відомстві. Помішника київського тюремного інспектора Адамчевського призначено тюремним інспектором на Волині.
В справі ліквідації спілки с.-госп. служащих. Правління скасованого т-ва с.-госп. служ. півд.-зах. країни подало п. губернаторові прохання, щоб час на лікцідацію справ т-ва було продовжено ще на 4 місяці.
Заходи проти гри в „лото". Останніми часами у київських клубах дуже поширилась гра в „лото", яка незабаром набула характер запальної гри. З огляду на те, що всяка запальна гра загрожує громадському спокою, київська адміністрація визнала потрібним заборонити гру в „лото" по всіх клубах.
Про виставку в Умані. З 26 до 31 августа в гор. Умані (на Київщині) буде одкрита сельсько – господарська виставка. На цю виставку з'їздиться багато поміщиків, управителів економії, орендаторів та селян. Виставочний комітет раздає дурно селянам десять тисяч білетів на виставку. Управління південно-західної дороги призначає спеціяльно для поїздок на виставку пару поїздів з вагонами усіх трьох класів, без пересадки од Київа до Умані. Виставочний поїзд № 11 виходитиме з Київа в 7 г. 40 хв. вечора, в Казатині буде 11 г. 20 хв. ночі, в Христинівц —6 г. 50 хв. і в Умані 7 ч. 45 хв. ранку. З Умані поїзд виходитиме в 10 г. 36 хв. вечора.
Подільська залізна дорога. З м-ка Шепетівки, волинської губ., виїхала партія інженерів робити остаточні досліди для прокладання подільської залізної дороги (між Шепетівкою та Камянцем). Одночасно з Камянця виїхала на зустріч першій друга партія інженерів.
До прокладання нової, дороги візьмуться напровесні 1911 року. Нас сповіщають, що будівничим цієї дороги буде інженер Подгурський. Управління, що завідуватиме прокладанням нової дороги, буде при станції Шепетівці, Півд.-Зах. зал. дороги.
Протест гр. П. С. Уварової та Н Кондакова. Як відомо, князя острозького поховано у київській лаврі; вад могилою його стоїть пам'ятник — князь Острозький на півлежачи. Цього року було знято питання про те, щоб перенести пам'ятник кн. Острозького з лаври у київський городський музей і в „сферах" проект цей зустріли прихильно і незабаром мали перевести його в життя.
Тепер проти цього проекта повстали з протестом — голова московського археологичного т —ва гр. П. С. Уварова та академнк Н. П. Кондаков, які гадають, що надмогильний пам'ятник історичному діячеві мусить навіки лишитись над могилою його, бо переносити пам'ятник у друге місце це значить —не шанувати пам'яти князя Острозького.
200 роковини Філіпо-Каваліні, Київський університет одержав пропозіцію приняти в святкуванні 200 роковин народження відомого натуралиста Філіпо-Каваліні. Святкування відбудеться у Неаполі 12—14 сентября (н. ст.).
В університеті. На медичний факультет почнуть зачисляти тільки 17. В ун-ті по почті одержуються й досі прохання про прийом на медичний факультет, де вакансій значно менше ніж одержано прохань, з огляду на це на медичний факультет зачислятимуть тільки тих, що подали прохання до 10 августа.
Юрідичний та фізико - математичний факультети київського університету звернулися до міністерства з проханням, щоб було призначено ще й в-осени державні іспити. Мотивовано це прохання тим, що значна частина студентів бажала б держати іспити в-осени. Відповіді на це прохання поки що нема ніякої.
Державні іспити на медичному факультеті перенесено з 1 сентября на 2 октября.
Під поїздом. Вчора в 3 години дня селянин з с. Крюковщини Архип Очеретний (50 років) хотів ускочити коло старого київського вакзалу в дачний поїзд Моск. - Київськ. зал. дор., але впав під вагони. Очеретному одрізало праву ногу. Його поклали в залізнодорожну лікарню.
Брошюра про чуму. Київська губернська земська управа закупує 3.000 примірників популярної брошюри про чуму для безплатної роздачі людности Київщини.
За антанітарність. Власника ресторана при гостиниці „Континенталь“ д. Закржевського і власника цукрової фабрики в № 19 по Хрещатику під фірмою „Графині Комаровської“, в цукерках якої знайдено було черви, —п. Штамбурга представлено за антисанітарність до штрафу в 300 карб.
Крадіжка холерних вібріонів. Вчора в київську губернську земську управу прийшов санітар Свістерка з с. Почуйок, паволочського лікарського пункту, і заявив, що він віз у Київ в бактеріологичний інститут шклянку з екскрементами для дослідів, але на залізниці у нього витягли з кишені гроші і шклянку з екскрементами.
До боротьби з пошестю холєри. Вчора київська губернська земська управа одержала з міністерства внутрішніх справ телеграму, що прохання губернського комітету про асігновку 25.000 карб. на боротьбу з холерою на Київщині задоволено.
Всього од початку пошести київським земством асігновано 60.000 карбованців.
Холера на Київщині. Пошесть холери на Київщині що-дня все збільшується. За три дні (з 11-го по 13-е) на Київщині заслабло на холеру 519 душ, умерло 252.
Всього з початку пошести на Київщині заслабло на холеру 3.590 душ, умерло 1.417.
Від голови звенигородської повітової управи у Лерсе одержано в київській земській управі таку телеграму: „В Босівці холера збільшується, селяне прохають запомоги. У селі паніка. Прошу побільшити медичний персонал лисянського участку".
Зразкові поля. В канівському повіті буде заведено, як сповіщають київську губ. земську управу, 22 зразкових полей.