Холєра к Киіві.
У Олександрівській лікарні всього є 18 слабих на холєру і 4 на гастріт.
У Кирилівській лікарні, всього слабих є 22 душ.
3 Волині. Продав жінку. В селі Радушівці селянин Хведь Соловей продав четвертого августа свою жінку своєму сусідові за 20 рублів, зараз же й випили могорич. На другий день, пише „Волынь“, „купець“ прийшов за жінкою, але та ні за що не захотіла мати нового хазяїна.
Депутат Данилюк. „Р. С.“ пише, як спочиває собі після думської праці депутат з Волині Я. Данилюк. Живе Данилюк в кременецькому повіті і частенько дає про себе чути. Більш усього любить він показати себе в Кременці в корчмі Маурера. Другого августа Данилюк випивав в цій корчмі; з ним була жінка і якийсь знайомий. Через якийсь час до них присів служащий з камяноломні Каркич. Хтось похвалив довгі вуси Каркича. Це не вподобалось Данилюкові і він почав лаяти Каркича.
— Польська нація! В тебе вуси довгі, як в поляка, а поляків і жидів треба бить!.. Ти анархист і бунтівник“... І пішов і пішов чистити ні в чому неповинного Каркича. Кінчилось діло протоколом. Як відомо, Данилюкові вже не перший раз доводиться мати діло з поліцією. Ще недавно праві депутати хотіли виключити його з свого гурту.
Скарга жителів г. Ізяславля. Жителі г. Ізяславля (Заславля) волинської губ. подали волинському п. губернаторові скаргу на те, що нова подільська дорога обминає цей город, бо пройде за 15 верет од його.
3 Поділля. Самогубство робітника. Пошесть. Нам пишуть з села Барок, могилівського повіту: „Жив тут хлопець, круглий сирота, Олекса Лятичевський. Не мав він притулку, жив в понивірянні. Нарешті він примостився на цукроварні Кочека. Там він жив, заробляючи гірко копійку. А це 7 августа кинувся під поїзд і його розрізало на двоє. Після себе лишив записку, що він сам собі робить смерть. Було йому 20 літ.
В сусідньому селі Маріянівці страшно мруть діти од шкарлятини та діфтериту. За один місяць їх вимерло коло сотні—по 5—6 мерців було часами на один день. Медичної запомоги мало.
Губернський земський комітет буде скликано 23 сентября в Кам'янці. Між иншим, мають обмірковувати земський обрахунок на 1911 рік.
Вінницю оповіщено небезпешною що до холери.
Вибори члена Державної Ради від Поділля мають одбутись 22 сентября в Кам'янці.
Закриття монополії. Ще другого февраля селяне с. Коритного одноголосно постановили закрити казенну монополію і звернулись з відповідним проханням в Державну Думу. Цими днями надійшла звістка, що монополію буде закрито в Коритному.
3 Чернігівщини. Земські вибори. Одбулись вибори в чернігівське повітове земство. Більшість нових гласних поступовці та октябристи. Союзників, як і по инших земствах, провалили.
Аматорська вистава. В селі Кладьківці, борзенського повіту, 6-го августа грали аматори „Борці за мрії“, а 8-го в неділю „Хмару“. Обидва рази було зіграно досить гарно. Народу було багато.
3 Полтавщини. Навчання у всіх школах на Полтавщині, зважаючи на холеру, одсунуто до першого сентября.
„Процентна норма". В Хоролі городський голова наказав, як пише „Южный Край“, щоб в громадській череді паслось на тутешньому вигоні не більше десяти процентів єврейських коров. І тепер кільканадцять штук цих коров не має де пастись і бідні хазяї їх мусять розпродати.
Статистика переселення. Краєве Обласне бюро земської переселенської організації вдалося до всіх спільних в цій справі земств з запиською про те, що настав час вести статистику переселення.
Сельсько-господарські курси. В жабківській сельсько-господарській школі буде в осени упоряджено сельськогосподарські курси для дорослих селян. Курси будуть тягтись півтори місяці.
3 Харківщини. Ревизія монастирів. З наказу синоду призначено ревизію всіх жіночих манастирів на Харьківщині.
Навчання у всіх духовних школах на Харьківщині, а також екзамени, з наказу архирея одсунуто до першого сентября.
3 Катеринославщини. Нове лихо. Селяне ново-московського повіту, що й так мають багато лиха через брак шкіл та старі шкільні будинки, здивовані дуже тим, що земська управа постановила витратити частину шкільніх грошей на 30 уптер-сфіцерів, що мають засновувати з школярів „потѣшные полки".
3 Херсонщини. Арешт селян. До Ольвіополю привезли 10 августа 18 душ селян, чоловіків та бабів, з села Благодатного, яких арештовано за холєрний бунт. З наказу губернатора, вони мають сидіти в тюрмі три місяці. Арешти благодатців ще не скінчились.
Вбивство. В селі Міловому, херсонського повіту, син одеського брандмайора, молодий хлопець, Берг з ревнощів застрелив учителя гімназії Флерова.
3 Кубані. Страшне душогубство. В станиці Некрасівській сталось цими днями страшне душогубство. Якісь невідомі душогуби вбили на базарі вдосвіта трьох болгарів огородників, що вивезли сюди на продаж всяку огородину. Вбили їх душогуби сонних. Пограбували всього карбованців 50.