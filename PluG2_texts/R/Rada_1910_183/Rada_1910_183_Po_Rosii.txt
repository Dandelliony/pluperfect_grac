ПО РОСІЇ

— Ворожнеча. Що батюшка звичайно живе з земським вчителем, як „кішка з псом“, це давно відомо, кажуть „В. В.“. Ото так само і живуть священик з вчителем в селі Стара Селя, пензенської губернії. Тут перед веде священик о. Мемнонов, який всіма способами намагається дошкулити вчителеві. Зразу батюшка допікав вчителеві своїми хатніми способами, але це не помагало. Селяне гарно відносилися до вчителя, поважали його. Тоді священик став писати доноси до вчительського начальства. Вчитель і „революціонер і безбожник і агітатор” виходив у нього. Але начальство не дуже зважало на доноси. Так пройшло чотирі роки. Як не старався батюшка, а нелюбий вчитель все не тікав з села. Але раз вчитель виїхав на кілька день в Пензу. Батюшка поспішив скористуватися цим і почав скрізь росказувати, що вчителя посадили в тюрму, позбавили служби; що він наче б то прислав оце листа батюшці, де перепрошує його. А в одну неділю батюшка вже в церкві почав говорити проповідь проти вчителя. З проповіді виходило, що вчителя забрали за революцію та роспусту. Здивувалися люде, бо ніколи не помічали нічого такого за вчителем. Але ще більше здивувались вони, коли побачили, що вчитель через скілька день прибув в село. „Хіба вас не увільнили, не засадили в тюрму",— запитували люде. Тут вже вчитель став дивуватися. Він не ждав од батюшки цього. Врешті терпець в учителя увірвався і він подав на батюшку в суд за наклеп.

— Новий спосіб. Козьмодемянський волостний пиеарь вигадав новий спосіб поживи. Оце в-осени писарь Мостаченко являється звичайно до тих, що мають вільготу „по семейному положенію" і мають йти тої осени на призов і впевняє їх, що по новому законові його візьмуть в москалі. Коли той починає турбуватися, писарь заявляє, що він може визволити од служби, як що йому дадуть хабара. Коли переляканий селянин відмовлявся тим, що у нього тепер немає грошей, пиеарь радив позичити в касі допомоги, у якій писарь був секретарем. Селяне брали в касі і давали писареві, бо були певні, що цим вони визволять себе од військової служби. Члени ради каси, провідавши про такі вчинки писаря, подали прохання губернаторові про увільнення їх з ради. Вони бояться, щоб не попасти під суд за писареву роботу.
(К. В. Р,).
— Становище засланців. Газеті „Сибирь“ пишуть з села Братського, ніжнеудінського повіту, таке: „Число політичних засланців за останній час в повіті незвичайно зросло. Ще недавно нащитували їх 13 в братській волості і 4 в больше-мамирській. Тепер же їх вже є 52, і серед них З жінки. Така сила засланців без роботи і без засобів до життя мусить витерпіти тяжку і люту зіму. Роботи тут ніякої, а та що єсть у селян, не вистачить на засланців. Єдиний спосіб пробитися якось через зіму для засланців—це стати на роботу на заводах Глорова, але вони бояться що адміністрація заборонить це і цим присудить їх до голодування зімою“.

— Помста. В таньсенському повіті Курляндської губернії один хлопець мав по черзі чотирі молодих і всіх їх обдурив. Дівчата якось зустріли свого нареченного в полі і застрелили його. Дівчат арештували.
(Р. С.).

— На Камчатці. Камчатці загрожує велике лихо, яке доведе до зубожіння і так незаможну людність; лихо це—чума на рогату худобу. Як повідомляв „Ок. В.“, чуму завіз туди пароход „Колима”. Заражену худобу везли на цьому пароході в Камчатку. По дорозі здохла одна худобина і її викинули в море, а всю иншу худобу повезли далі і висадили на беріг. Тут вже знов подохло 7 штук. І цих кинули в море. Море прибило труп до берега і його витягли селяне в селі Сєроглазці і здерли шкуру. Другий труп прибило в другому селі. В обох селах почала здихати худоба од чуми. Тепер люде з жахом чекають, що чума перейде на оленів і винищить їх, цей єдиний хліб місцевої людности. Способів боротьби з чумою у темної закинутої на Божу волю людности немає ніяких.
На західному березі Камчатки горить тундра. Сухий торф дає велику силу вогневі і він гуляє на величезному просторі.

— Елеватор. Три роки тому в Новоніколаєвську біля пристані і залізнодорожного пакгауза, збудовадо правління сібірської залізниці елеватора, який коштував 50,000 руб.

Інтересний цей елеватор тим, що він робить тілько тоді, як проїздить по залізниці начальство з Петербургу, яке ревизує дорогу. Діло в тому, що елеватора так збудовано, що механична сила його роботи обходиться дорожче, ніж робота руками робочих. Про це довідались вже тоді, як вибудували елеватора. Довідалися і махнули рукою на нього. Цього літа проїзжав через Новоніколаєвськ „значний“ чиновник міністерства доріг. Перед його проїздом забутий елеватор бучно пустили в ход. „Начальство" звернуло увагу на елеватор, похвалило адміністрацію і поїхало далі. А як тільки воно поїхало, елеватор знов спинили і навіть дошками забили.
(Р. С.)