Украінці в Галичині.
Знов москвофили уряджують погроми. Як повідомляє „Діло", цими днями в селах Гірнім та Конюхові москвофили урядили погроми. Поранено кількох українських селян, недивлячись на це москвофилів місцева адміністрація не думає арештовувати.
Відгуки університетських подій. Віча, збори та панахиди й досі відбуваються по всій Галичині. Так, в початку августа відбулися панахиди та збори по таких містах: у Стрию, в Могильниці (п. Теребовля), в Вістрові, Загіррю (Рудеччина), в Зарваниці (пов. Підгайці) в Кореличах (пов. Перемишль) та в Порогах (пов. Богородчани).
Заяви спочуття находять ще й тепер. Так, з Харькова цими днями одержано від народніх вчителів таку заяву:
Славні борці за долю Вкраїнського народу, за його світлу будучину, брати Галицької України!
Прийміть від нас, малих працьовників на тій же великій ниві рідної просвіти — народніх вчителів Слобідської Вкраїни — гарячий привіт у своїй героічній боротьбі за право цілого народу на вільбий розвиток, за поступ в перед шляхом культури...
Прийміть од нас найщиріше спочуття до Вашої непомірної саможертви а велике діло народнє; прийміть наш гвів і обурення на вшехпольське галицьке суспільство, яке перед цілим світом не соромилось ганебними вчинками і пролиттям української крови задукоментувати своє справжнє зоологично-шовіністичне виховання.
Од нас же ще прийміть щирий сум за молодим життям Вашого товаришу академіка Коцька, що так рано приніс найбільшу жертву своєму народові. Передайте його неньці, що матерів, які вміють так виховувати своїх синів, бажає собі вся Україна, бо тільки тоді наблизиться той час, коли наша дорога Країна вільно подихне і розгоне на всю широчінь свої могутні сили заховані поки-що в глибині.
Вірте-ж в ці сили, в нашу кращу будучність і сміло й відважно продовжуйте розпочату героічну боротьбу,—а ми —всею душею з Вами".
За гратами. Як сповіщає „Діло", з українськими студентами, що сидять зараз у вязниді, останніми часами адміністрація почала поводитися суворіше. Посипались тепер всякі заборони та обмеження: так, між иншим заборонено студентам другу проходку, забороняють родичам в'язнів передавати їстівне у вязницю, далі, значно погіршав харч, що студенти купують за свої гроші через контору вязниці. Репресії ці —це наслідки агітації вшехпольської преси, яка ввесь час закликала адміністрацію вязнці не церемонитиись з студентами і поводитись з ними, як з звичайними злодіями.