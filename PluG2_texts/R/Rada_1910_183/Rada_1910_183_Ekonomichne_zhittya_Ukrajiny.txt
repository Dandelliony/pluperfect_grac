Економичне життя України.
Діяльність сельсько-господарських товариств.
На Катеринославщині є вже порівнюючи досить багато сельсько-господарських товариств, але все вони ніяк не можуть добре розвинути свою діяльність. Так, з п'яти товариств, що недавно опубліковали відомости про свою діяльність, тільки двоє працювали більш або менш успішно: Макаро-Ярівське товариство, славяносербського повіту, продало з свого складу ріжного хліборобського знаряддя на 2.793 карб., а Грущівсько-Олександрівське товариство, Новомосковського повіту, продало селянам зернового хліба, огороднього насіння, борошна й хліборобського знаряддя на 2.746 карб. Що ж до решти трьох товариств, то Краснопільське, катеринославського повіту, при заснуванні в кінці 1908 р. мало 51 члена, а тепер має всього 9 членів; Чаплинське т-во, новомосковського повіту, за цілий 1909 рік не проявило ніякої діяльности, й тепер фундатори т-ва мусіли дати губернаторові підписку в тім, що вони не теряють надії на швидке відродження т-ва; така сама сумна доля спіткала й ІванІвське с.-г. т-во. Треба було б кому-небудь, хоча б катеринославському земству, звернути увагу на таке становище сельсько-господарських товариств і допомогти їм як-небудь вийти з нього.
В маріупольськім повіті (Таврія) є вже два с.-г. товариства: перше одрилось торік у селі Улаклах, а друге одкрилось недавно в селі Благодатськім. Улаклівське т-во має вже склад хліборобського знаряддя й зерноочистний пункт. Благодатське т-во має також склад хліборобського знаряддя й зерноочистний пункт, а також показне поле, прокатну соломорізку й породистого кнура. Товариство улаштовує для своїх членів (58 душ) мандрівки з практичною метою на хутори, зразкові господарства, великі пасіки й казенні лісництва.
Дуже цікавих заходів над поширенням томасівки вживає тепер Золочівське с.-г. товариство, на Харьківщині. Товариство виписало 2 вагони томасівки, по 900 пудів, з яких один уже розпродано на таких умовах: великими партіями томасівка продається по 40 і по 41 коп. за пуд, а на пробу, не більше 12 пуд. на душу, по 20½ коп. за пуд.
Треба також зазначити цікаві заходи Сербянського сельсько-господарського гуртка, на Поділлі, в справі метеорологичного дослідження району своєї діяльности. Щоб довідатись, скільки дощу буває в районі Сербів, гурток виписує з харьківської метеорологичної станції особливий апарат, який показуватиме кількість дошу.