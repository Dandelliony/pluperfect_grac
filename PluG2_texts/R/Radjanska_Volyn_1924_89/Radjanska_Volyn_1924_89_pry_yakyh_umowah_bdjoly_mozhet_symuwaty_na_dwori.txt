При яких умовах бджоли можуть зимувати на дворі.
Хоча зимівлю бджіл вважають за краще в зачинених помешканнях, так званих омшаниках, але часто бджіл залишають зимувати на двері. При певних умовах бджоли виносять таку зимівлю, а ні трохи не гірше, а навіть краще, ніж наприклад, в вохкому та кепсько влаштованому омшаникові. 
Найголовнішою умовою щасливої зимівлі бджіл на волі в гарно влаштований і досить теплий вулик, найкраще двохстіяний. Та й літом такий вулик, як не можна ліпше буде робити опір загріванню від палючих проміннів  сонця.
Вулики для зимівлі в них бджіл на дворі робляться тав. Передня й задня стінки (при холодному запасі,коли рамки становляться навскіс до вічка) робляться подвійними з шальовок з перемежками в 1 з пол. — 2 вершки, порожнє місце закладають соломою (можна й стружками) а бобові з дошок, завтовшки в 1 з четв -  1 з пол. вершки. Зверху на зиму більш нічим не захищаються. Тим більш не можназахищати зверху соломою, бо це стане за принаду для мишей, що своїм вереском і поранням будуть тривожити бджіл. Вічко на зиму не слід ні загратовувати, ні скорочувати, а щоб сніг та льод не закривали їх треба прилаштовувати до них затулки з досточок. Ціж досточки в свою чергу затуляють їх від світла, котре викликає бджіл в де-які холодні весняні дні.
Далі, поверх рамок повинні бути покладені подушки, котрі найліпше набивати мохом, бо він найліпше одповітає. 
Зрозуміло, що для більш вдалої зимівлі бджіл на дворі треба, щоб сила сімей була значною, бо і взагалі-то невигідно тримати слабкі сем'ї на пасиці. Це вже загальне правило, котрого кожен пасічник повинен найперше дотримуватись. 
Запаси меду в гніздах повинні бути теж цілком достатніми. Хай краще з-осени дано буде з лишком, віж потім вони почуватимуть недостачу запасів на весні бо за зимівлю бджіл на дворі, пасічник легше за все може спізнитись підгодувати їх, бо своєчасно це зробити буває неможливим з цілком зрозумілих приводів. Дужі сім'ї в вуликах, що зимують на дворі треба піддержувати тим більше ще й - тому, що вони легше можуть врегулювати в вуликові потрібну теплоту. В противному ж разі краще кволі сім'ї -на зиму з'єднувати. 
Таким чином ддя щасливої зимівлі бджіл на дворі потрібні такі головні умови: і) Теплий вулик, 2) дужі сім'ї й 3) добрі запаси меду. Яка б не була холодна зима, пасічник за цих умов цілком може бути спокійним, що його бджоли витримають, і в перший теплий весняний день скорше зможуть зробити знищувальний обльом, аніж бджоли, що зимують в зачинених помешканнях. А це дуже важливо. І. Ковалів