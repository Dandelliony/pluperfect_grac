Як учать селянських дітей?
Новий рік у новій школі.
Сумною сиротою стояла до цього року школа в с.Шуляйках Миропільського району обдерта, обваляна. Але ж тепер не те. 
Ціле літо то на одному, то на другому сході селянства — піднімалось питання про школу нарешті всі селяни взялись за школу, лише декілька членів сельради спало. 
Кожен селянин дав трохи грошей, й школу полагодили, як слід. Приємно тепер глянути на неї селянинові. Рафальський.
Школа тримає звязок з селенством.
 У с. Дідківцях. Чуднівських більш є здобутків, ніж уторік. Один з таких здобутків —це школа. 
Школа далеко краще працює, як раніш, й ще до того з селенами міцний зв'язок тримає. На свято жовтневе школа зібрала до себе всіх дітей села. Шкільні робітники — читали селянам доповідь . Вечером, перед дитячою виставою, учитель читав селянам твір Остапа Вишні, про богові справи, що селянам дуже сподобавсь. І. 
Тютюницька школа. 
Недавно учні Тютюницької школи пішли до Коровиницької цукроварні, подивитись як працює вона, й самим де-чому навчитись Цукроварня гарно поставилась до дітей. Робітниця, що її спеціально для цього виділили, показала дітям усе виробництво. Учні — були захоплені величезним розмахом праці на заводі.
 На превеликий жаль ця велика цуквроварня ще не отримує стільки буряків, скільки б вона могла використати Учні повертаючись з цукроварні, дали слово агітувати поміж батьками та селянками, за посів цукрового буряку. Є Літвінович. 
Не спить школа у Великій Княжі. 
Улітку сельрада з комнезамом полагодили школу у Великій Княжі, заготовили паливо, й вчення почалось. Селянство гарно ставиться до школи й дуже раділо повідомленню, що Рад влада дає в цьому році підручники для школи. 
При школі—є хата-читальня, до якої збираються селяни послухати газету чи книжку яку, їм читав вчитель. 
 Неписьменних у селі майже половина й для школи та хати читальні — ’ праці багато. В. Мельничук
