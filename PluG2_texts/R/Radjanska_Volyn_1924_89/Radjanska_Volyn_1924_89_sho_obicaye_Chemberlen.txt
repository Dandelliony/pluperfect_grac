Що „обіцяє" Чемберлен. Грім більш одвертий.
ЛОНДОН, 15 (Ратау). Англійський міністр закордонних справ, Чемберлен, оголосив на банкеті промову, присвячену характеристиці політики консервативното уряду. „Ми не маємо наміру, сказав Чемберлен, робити собі триумф з наслідків останніх виборів. Даремне наші вороги бояться реакційного ухилу в нашій політиці. Величезна кількість виборців віддала консерваторам свої голоси але ми не маємо наміру скористать цієї перемоги, щоби провадити політику реакції. 
Ми вважаємо, що та більшість, що ми одержали є відбиток бажання країни мати національну політику й боротися проти революційних методів насильства. 
Консервативний уряд дав обіцянку звернути серйозну увагу на насущні потреби нації, почати низку заходів соціального характеру. 
Міністр торгівлі Лойд Грім в промові вказав,що в звязку з поліпшенням міжнароднього стану можна розраховувати, що зовнішня торгівля Англії пошириться. Англія повинна відбудувати свої колишні ринки збуту, консерватори передбачають зміцнення становища Англії на світовому ринку. Необхідне скупчення грошових коштів для розвитку промисловости. Англія даючи зовнішню позику буде тому обмовлювати собі особливо корисні умовини. 
Необхідні грошові фонди для зростання промисловости Англії повинні скупчуватися в подвійний спосіб: по перше — добиття економії адміністративних видатків, по друге - боротися за поліпшення продукції (читай нові натиски робітників). 
Далі Грім сказав, що уряд чим може допоможе великій промисловості боротися зо всім що шкодить ії розвиткові цим Грім натякав про наступне зменшення оподаткування заможних класів, а також на відмову уряду про переведення реформ в робітничому законодавстві).