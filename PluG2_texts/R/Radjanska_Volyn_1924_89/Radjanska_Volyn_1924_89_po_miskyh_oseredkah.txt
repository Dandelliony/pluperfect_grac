По міських осередках. 
Звязок закріпили—роботу поширили.
За останні часи в діяльності нартколективу ст. Житоміру, помічається значне оживлення. Роспочалася вона ще з ленінського заклику  і весь час поширюється. Зріст організації не зупинився й тепер. Також інтенсивно проходить він, як то було і в ленінський заклик. З останнім та новими кандидатами переведена виховавча праця. Колектив має занятись справою, щодо переводу ленінців у дійсні члени партії, по попереднім підрахункам, перевести можна буде біля 50 відсотків. 
Ухили знищено цілком, це одно з досягнень колективу. Ні піяцтва, ні недисціплінованости членів, що траплялося раніш, тепер в осередкові немає. 
Але на далі, що б їх не було зовсім, потрібно колективу вживати товариського впливу й складення громадського погляду на той чи инший не стиглий вчинок.
Шарова робота охоплена по всіх галузях: робітники, робітниці, молодь. В майбутньому треба буде виявити робітничий актив, налагодити особистий облік позапартійних, що постійно відвідують осередкові збори, притягати їх до активної участи в партійній роботі. Окремо, серед робітниць, звернути увагу на втягнення найкращих до партії, на виробку активу.
Передивитись склад ЛКСМ та вартих перевести до партії. Тут же потрібно відмітити, що методи масової роботи колективу повинні бути поглибленими, систематизувати керовництво зборами робітників (загальними, цеховики, делегатськими та місцкомів). Найбільш важливі питання, які становляться на них, мусять подеред розглядатися партколективом. 
Остаточно сформувати виробничі наради. Ввести в план роботу, що-до участи позапартійних робітників та членів партколективу, в діяльності цієї наради, а через неї і в усьому виробничому та господарчому житті залізничого вузла. Де-кільки слів і про внутрішньо-партійну працю. Для дальнішого поширення внутрішньої діяльности партколевтиву, яка в значній мірі за минулі місяці вже виросла, треба зорганізувати для другої та третьої груп політрозвитку, гуртки вивчення ленінізму, дати парт навантаження усім членам (до цього часу воно було переведеним на 88 відсотків), росподілити партійців по цехових осередках, домагатись цілковитого здійснення виробничого принціпу. По цехових осередках виробити календарний план роботи, поширити вживання попередньої колективної виробки всіх важливіших доповідів та питань, обмірковувати їх колективом та по цехових осередках. В роботі серед ЛКСМ основну увагу покласти на знищення хворобливих явищ, регулювання зросту, та поводження комсомольців на виробництві. Пеклуватись про те, що би робітнича молодь була охоплена комсомольським впливом, що би тяга до його лав, влилася в правдиве русло, що би члени КСМ та позапартійна молодь приймали активну участь в виховавчій роботі колективу. 
Одною з найслабкіших галузів роботи в партколективі залізниці було шефство. Не дивлячись на те, що організація мала досить сил, невідомі причина, все же перешкоджали розвити роботу па селі. Оживити роботу по шефству, як оживилася і вся остання партробота є черговим завданням колективу. Взагалі ж треба зазначити, що зріст організації за рахунок робітників від верстаку приніс сталі наслідки; він органично звязав колектив з робітничою масою, збільшив діяльність осередків Л. М.