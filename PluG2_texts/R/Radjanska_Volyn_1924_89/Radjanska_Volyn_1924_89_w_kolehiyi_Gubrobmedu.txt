В колегії Губробмеду.
Про санаторію на Рудні. 
На останньому засіданні колегії Губробмеду було розглянуто питання про дальше існування санаторії на Рудні. Річ у тому, що робмед і соцстрах взяли на своє відання 20 ліжок, існування ж санаторії при такій кількості ліжок є недоцільним. Доручено робмеду порозумітись з проф і госпорганами в справі взяття в оренду й решти ліжок.
Дитячі яслі на Врангілівці.
Було також обговорено питання утримання яслів на Врангілівці. Губздоров за відсутністю коштів не має змоги утримувати ці яслі. Колегія робмеду ухвалила взяти дальше їх утримання на свій рахунок.
Стаціонар при водосвітолікарні. 
Колегія робмеду визнала за необхідне приступати в найближчому часі до організації стаціонера при світоводолікарні для потреб застрахованих. Розвязано також у позитивному розумінні питання про переведення годин прийому світоводолікарнею на вечір.
В губерніальній експертній комісії
На днях відбулось засідання губерніяльної експертої комісії по визначенню стану посівів на 1 листопада. Комісією зазначено незначне погіршення посівів у районах з'явлення шкідників (польових мишей).
Найбільше погіршення посівів помічається по Шепетівській окрузі.
По Житомірській окрузі трохи покращали посіви озимого жита—(2,8). Жито лишилось у такому ж стані, як і на 15 жовтня—2,7. 
В Коростеньсьвій окрузі посіви жита й пшениці оцінені в 3,2. 
До кінця жовтня сівба озимих закінчилася по всій губерні. Дощі, що випали останніми днями, дають надію на поліпшення посівів.
З доповідів  окружних експертних комісій виявилось, що площа під пшеницею поширилась в цьому році на 3,6 відсот. проти минулого року. Площа під посів пшениці збільшилась головним чином по Житомірській окрузі.