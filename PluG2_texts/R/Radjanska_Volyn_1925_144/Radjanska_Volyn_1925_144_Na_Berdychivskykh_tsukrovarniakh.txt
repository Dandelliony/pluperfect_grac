На Бердичівських цукроварнях.
(Замітки робкора). 
Від залізничної станції Бердичів—цукроварні близько: всього за версту. 
Їх дві й обидві—як пісочна, так рафінадна — дієві. 
Пісочна цукроварня зараз уже до майбутнього виробництва відремонтована на 75 відс., рафінадна ж, що лише 21 травня цього року закінчила переробку цукрового піску на рафінад, начебто сама проситься: “ремонтуй мене після довгої, важкої праці”!.. 
Обидві цукроварні в минуле виробництво щиро попрацювали на користь Радянської Республіки: випустили десятки тисяч пудів цукру, тисячі робочого люду всю осінь, зіму й весну мали заробіток на них. 
Сім місяців безупинно гуділи машини—рафінадні, вироблючи щодня пересічно по 7513 пудів рафінаду. – І зараз можна скласти деякі підсумки цього виробництва. 
Постачання рафінарні цукрового піску проходило вповні задовольняюче; в матеріялах та робочій силі браку за весь час виробництва не почувалось. Наслідок виробництва: понад півтора мілійона пудів твердого, блискучого, рафінаду, що складає —134 відс. довійськової норми —(пересічна добова виробка—120 відс. довійськової норми). 
Пересічна витрата палива в минулому виробництві —94 1/2 фунтів на варку пуда рафінаду, або на 37 відс. менше за довійськову норму. 
Витрати робочої сили на 1000 пудів рафінаду в минуле виробництво —131 чоловіко-днів, або на 29 відс. менше ніж у довійськовий час. 
Фінансове становище й матеріальне постачання на цукроварнях зараз в задовольняючому стані. Вся заборгованість по минулому виробництву, остаточно зліквідована. І біля контори тепер нема натовпу “прибувших за рощотом”, як це спостерігалось у минулі роки. 
Зараз на цукроварнях провадиться “мирна” праця: контора виводить “баланси”, робітники ремонтують цукроварні, а залізниця – що-дня кидає на цукроварні тисячі пудів камінного вугілля, вапняного каміння, дошки та инший матеріял, потрібний як для ремонту, так і для майбутніх — пісочного й рафінадного виробництв. 
Агроперсонал же цукроварні – працює в полі: бо 2083 десятини буряків треба обробити й зібрати для майбутнього пісочного виробництва. 
Я.

