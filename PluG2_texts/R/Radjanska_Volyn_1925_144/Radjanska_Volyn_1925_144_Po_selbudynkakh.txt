По сельбудинках.
Пильнуйте книжки. 
(С. Святці, Базалійського р.) 
На Базалійщині, Шепетівської округи, в с. Святці є селянський будинок, а звісно, що в сельбудинкові мусіла бути якась бібліотека. 
Бібліотека-то в Святецькому сельбудинкові є, але завідуватель бібліотеки, скаржучись, що доводиться працювати без платні, замкнув шахву на такого замка, що, як то кажуть, Петро таким і раю не замикав.
Стоїть так шахва та й стоїть, аж злість узяла мишей, що ніхто книжок не читає, давай, думають, почитаємо ми, та й почали навідуватися до бібліотеки. Довідались якось комсомольці, що миші книжки в сельбудинкові читають, склали комісію, котра б перевірила справу бібліотеки, а саму бібліотеку запропонували передати иншому бібліотекареві, що було й зроблено. 
Та тільки нема чого вже й читати, бо частину літератури мишва встигла перечитати гарно, а-деяку так перечитано, що й не відомо, де вона ділася. 
Треба розпитати про це в бувшого бібліотекаря Бородія. 
Базалійський.
Як працює наш сельбуд. 
Ще в 1923 році в нашому селі В.-Болотниці, Народицького району організувався сельбуд. 
Але до податку 25 року в сельбуді майже ніякої роботи не провадилось. 
З січня ж біжучого року настає нова доба його існування. 
Зараз регулярно відбуваються збори членів сельбуду, щотижня читаються гуртком газети та книжки, читаються доповіді та лекції на різні теми. 
З загальної-маси членів сельбуду сам собою виник актив, що із захватом сприяє розвиткові сельбудівської роботи. Де-хто з активу провадить культурну роботу на селі. Серед буденної сільської роботи три члени сельбуду виділені в правління кооперації, два—засідателями до нарсуду, з —до шкільної ради, де- кілька обрано членами до сільської ради й всюди вони всі жваво та вперто працюють. Троє членів сельбуду нещодавно прийняті кандидатами КІІ(б)У.
При сельбуді працюють гуртки: сільсько-господарський, політичний, драматичний. В гуртках працює 57 мужчин і 15 жінок. З початку року поставлено було 7 вистав, 2 концерти. Прибуток з них пішов на придбання літератури. 
Сельбуд передплачує газети: “Радянську Волинь”, “Селянську Правду”, “Правду”, “Безбожника”, “Крестьянскую газету” й “Моськовську Правду” передплачуються також журнали: “Радянський селянин”, “Сельбуд”, “Безвірник” і “Селянка України”. Бібліотека налічує 125 книжок. 
Книжок— замало, а охота до читання в селян чим-раз росте. Иноді в бібліотеці майже зовсім не лишається книжок: всі на руках. Це явище, звичайно, ненормальне. Треба бібліотеку збільшити. 
Може в цьому допоможе окрполітосвіта? 
Незаможник.

