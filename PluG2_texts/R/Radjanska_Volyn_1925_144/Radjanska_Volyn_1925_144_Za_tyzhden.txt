За тиждень.
По закордонних державах.
Буржуазні уряди й Китай.
Китай грабують всі буржуазні країни. Всі вони втримують там військо. Всі вони, з першого погляду може здатись, виступають дружньо проти пригнобленого китайського народу. Але насправді вони один одному не довіряють. Америка дуже боїться, що Японія та Англія встигнуть загарбати більше, ніж вона. Америка лежить далеко від Китаю й прикладати силу там їй не дуже то зручно. Зате Америка багатша за Японію и Англію. Американські капіталісти можуть швидче скупити в Китаю копальні й шахти, вибудовати залізниці, фабрики й заводи. Вони зототом дістануть більшого, ніж силою.
Тому американський уряд намагається добитись втихомирення Китаю, без спільного виступу всіх буржуазних країн. Він запевняє що винна в цьому всьому Японія, —що нема за-що розпочинати війну проти Китаю. Американські капіталісти готуються до війни з Японією. Отже їм бажано, аби китайський нарід підтримав Америку, коли ця війна розпочнеться. 
Трудящі Китаю певні, що американські капіталісти такі-ж хижаки, як і японські, але, поки що, китайський нарід лише виграє з того, що серед його ворогів нема згоди. Те, що зараз відбувається в Китаю, є тільки початком. Робітники й селяни Китаю повинні вміло використати розбрат буржуазних урядів. Зараз Японія й Англія зрозуміли, що справа стає дуже небезпечною. Вони, звичайно, постараються як-небудь виплутатись, а потім — краще підготуються й знову розпочнуть наступ, але тоді вже й Китай краще підготує свої сили. Знову зав'яжеться боротьба, ще більш жорстока, ані-ж зараз, і ми певні, що китайський нарід переможе. Пригнічених —450 мілійонів у той час, як гнобителів лише купка, тай до того, між ними нема миру й згоди.
Американські капіталісти вживають і загрози. 
В Америці маються не тільки багаті та дужі Сполучені Штати. Є там також досить відсталих і злиденних країн. Їх то й силкуються підкорити собі Сполучені Штати, що покладаються в своїх діях переважно на золото, а коли й це не допомагає, то беруть силою. Із таких відсталих країн найбільш цікавить американських капіталістів Мексика. Мексика лежить на півдні від Сполучених Штатів і дуже багата на нафту. Розробляють цю нафту американські капіталісти. Мексиканський уряд хоче зберігти волю країни, а американські капіталісти намагаються, аби їм там всі корились. Зараз Сполучені Штати знову загрожують Мексиці. Американські капіталісти силкуються набрати прав скупати всю землю в Мексиці. Крім того вони бажають, щоб мексиканський уряд скасував робітничі й селянські спілки. Инші американські республіки радять Мексиці не поступатись. Всі ці малосилі країни розуміють, що вони повинні спільно виступати проти Сполучених Штатів. На цей раз американські капіталісти, мабуть, не пошлють війська до Мексики, дарма що заірожували це зробити. Але все рівно вони не заспокоються, але ще виберуть для цього більш слушний час.
Буржуазія готується до нових війн. 
У Китаю, в Мексиці, в Марокб та в будь-якому иншому місці ми бачимо, що буржуазія готується до нових війн. Та війна, що її зараз буржуазія готує, в багато разів буде жахливішою, ані-ж всі ті, що досі були. Сила не в тому, що нині винайдено ще жахливіших знарядь для винищування люду, а ще й тому, що війна відбуватиметься одночасно геть по всіх місцях, де но панує буржуазія. Тільки трудящим радянських республік нема чого жахатися цеї війни. Вони повалили владу капіталістів і поміщиків, і зуміють забезпечити мир своїй країні. Ми не будемо брати участи в грабіжницьких війнах і спроможемось захистити свої сласні кордони. 
Л. Л.

