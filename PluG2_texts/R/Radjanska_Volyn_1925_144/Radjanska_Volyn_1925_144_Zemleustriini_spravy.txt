Землеустрійні справи.
Село Дівочки, Черняхівського району.
Нещодавно до нас на село приїхав землемір. Він побачив, що земля у всіх селян на одрубах і поділена дуже пагано. Де-хто має добру землю під самим селом, инші мають десь далеко якесь болото і сінокоси. Продподаток же сплачують і ті і другі. Зібрав землемір сход. Став з'ясовувати селянам gpо новий землеустрій, про перехід до багатопілля. Більшість селян погодились переходити до кращого землеустрію. Менша-же, переважно куркулі, почали сперечатися.
Все ж біднота обрала уповноважених, яким доручила вести справу що-до переході на багатопілля. 
Склали списки охочих переходити на нього, засвідчили в сільраді й подали до райвиконкому. 
Незабаром приїхав і землевлаштователь. Зібрались селяни остаточно вирішити, до яких саме форм землекористування перейти. 
Тут почалось! Куркульня всіма засобами намагалася переконати незаможників і середняків, що землеустрій—дурниця. Незаможники-ж стояли на свойому. Тоді куркульня вчинила такий галас, що важко було щось почути: їй невигідно, звичайно, віддавати кращу земельку. 
 Але незаможники непохитні. Скоро має приїхати землемір, доведе справу до кінця. 
Куркульня, збентежена всім, пустилася клопотатися в місті, щоб залишили їм їхні одруба. Побували і в ОкрЗу й в ГубЗу. 
Не знаю, що їм там відповіли. Але ми всі певні, що Дівочки перейдуть до кращих, культурніших форм землевлаштування й способів землекористування.
 Бачив.

