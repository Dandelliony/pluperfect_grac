ВІЙНА В МАРОКО.
Стан мароканської армії гарний.
Кореспондент “Евр“, якому вдалося пробратися в тил мароканських повстанців, друкує цікаві кореспонденції про стан мароканеької армії. 
Кореспондент констатує, що офіцери армії гаразд розуміють всі хітрощі сучасної стратегії, більшість з них володіють кількома чужоземними мовами. 
Абдель-Керим користується величезним авторитетом серед офіцерів, рядові салдати фанатично йому вірні, вони вважають, що Аллах надіслав Абдель-Керима звільнити Африку від європейської неволі. 
Один із відомих штабних офіцерів, розмовляючи з кореспондентом, сказав: “Не пройде й десяти років, як усю Африку буде звільнено від імперіялістів. Ніякі наймогутніші сили європейського капіталізму не зменшать розміру нашого повстанчого руху, що обхоплює все нові тисячі люду”. 
Далі кореспондент зазначає, що йому ніяк не вдалося добитись інтерв'ю (бесіди) з Абдель-Керимом, бо він весь час перебуває на фронті й особисто керує військовими подіями.

