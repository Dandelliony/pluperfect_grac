Стаціонар став би в пригоді.
На Токарівці. 
Токарівський порцеляновий завод на якому працює до тисячі чоловіка робітників, обслуговується до цього часу амбулаторією, в складі такого персоналу: лікар, зублікар, лікпом, акушерка і санітарка. Амбулаторія, не задовольнює робітників, бо тих що потрібують стаціонарного лікування, приходиться направляти в Баранівську райлікарню, за 10 верстов від заводу. Часто-густо чужогороднім, а також місцевим робітникам, що перебувають у тяжких кватирних умовах, доводиться лікуватися на кватирах замість того, щоб полежати в лікарні, бо буває так, що до райлікарні не можливо направити. 
Взагалі справа стоїть так, що необхідно мати свій стаціонар на 12 —15 койок, аби була змога ізолювати інфекційних хворих із сем'ї, дати можливість робітниці та утриманці провести пологи в відповідній обстановці; поставити взагалі справу меддопомоги так, щоб не було нарікань — цілком слушних – що  тепер маються. 
Пора подумати кому слід, про це! Сусідня Понінківська папірня з такою ж кількістю робітників вже давно має 25 ліжок. Треба в Токарівці щось запровадити. 
Свій.

