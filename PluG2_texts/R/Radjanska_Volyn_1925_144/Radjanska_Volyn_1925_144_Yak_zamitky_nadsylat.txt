Як замітки надсилать.
Редакцією одержано запитання у віршах «Надбі», що містимо низче разом із відповіддю.
До редакції. 
Скрізь я бачу, що всі пишуть 
До газети листівки: 
«В КВД лютують миші, 
А в сільраді кулаки» . . . 
От і в мене теж зібрався 
Для газети цілий міх, 
Ну, а дописи здасться, 
Вже не гірше ніж у всіх. 
Так порадь мені, газето, 
Як тобі їх надсилать? 
ІЦе додам: нема “монети”, 
Марок, щоб на них куплять. 
Хочу бути я селькором: 
Стану я писать тобі. 
І жду відповіди скоро. 
Всіх вітаю. Ваш 
“Надбі”.
Від редакції: 
Чи тобі, “Надій”, не сором?! 
Маєш дописів ти “міх”—
(Нашим хочеш стать селькором) 
Так чому маринуєш їх? 
Кажеш, що не маєш коштів, 
Щоби марки купувать,— 
Можеш здать листи на пошту 
І без марок посилать. 
Але дописів —ти пишеш— 
Надішлеш нам цілий “міх” … 
Чого доброго “редмиші” 
Затягнуть у кошик їх. 
Краще — ліпших небагато 
Ти в поштову скриньку кинь, 
Але ж будеш твердо знати, 
Що їх вмістить 
“Рад. Волинь”.

