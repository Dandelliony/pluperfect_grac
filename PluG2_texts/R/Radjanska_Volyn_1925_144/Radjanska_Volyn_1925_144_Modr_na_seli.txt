Модр на селі.
Щось неясно.
Коли який-небудь громадянин бажає стати членом МОДР’у, то для нього не однаково де, в якому місті чи селі він вступатиме в цю організацію. Візьмемо, напр., Луганський район. Щоби стати членом МОДР’у, громадянин Лугинського району повинен внести 1 карб. вступного внеску. Квиток МОДР’у він отримує лише тоді, як виплатить всі гроші. Через це по всьому району немає жадного міцного осередку МОДР’у; по сельбудах та хатах-читальнях немає жадного більш-менш дотепного куточка МОДР’у. Селянство Луг. району мало вступає в члени МОДР’у, бо в цьому їм заважає великий вступний внесок, якого селянин не може внести. 
А в Базарському районі ми маємо зовсім иншу картину. Тут вступний внесок рівняється двом копійкам. 
Коли-ж ми заглянемо в міські осередки, то тут громадянин Лугинського району ще більше здивується. Службовці м. Житоміра, вступаючи членами МОДР’у, вносять тільки одну копійку. Невже-ж селянин економічно бідного Лугинського району повинен платити більші членські внески ніж службовець м. Житоміра? 
Чи не краще було-б аби сільські осередки Лугинського району, замісць того, щоб платити такі великі вступні внески, витрачали-б ці кошти на передплату літератури та влаштування куточків МОДР’у но сельбудах та хатахчитальнях.
Коростенському окружкому та Губкому МОДР’у необхідно обстежити цю справу і подбати про те, щоб всі директиви й інструкції виконкому МОДР’у доходили мерщій в далекі закутки Волини. 
О Шрубович.

Роз’яснення губправління МОДР’у. 
До Губправління МОДР’у цими днями дійшла звістка про те, що Лугинський райкомітет МОДР’у не додержується запроваджених ставок членських внесків. Правлінням вжито відповідних заходів, —і з цього часу Лугинський райком МОДР’у додержуватиметься згаданих ставок членських внесків. 
Що-ж до однієї копійки, про яку каже тов. Шрубович, то він тут трохи помиляється. Цю копійку платять за квиток МОДР’у лише один раз на рік всі, без винятку, члени МОДР’у. Але помимо цієї копійки,— платять членські внески, в залежності від ставок утримання. Вступних же внесків у нас на Волині по МОДР’у зовсім нема. 
Для того, аби краще з'ясувати цю справу, низче друкуємо ставки запроваджених членських внесків до МОДР’у на Волині. З цього буде видно, що селяни платять лише дві копійки щомісячно, й одну копійку за квиток. 
Хто одержує в місяць до 15 карбованців—платить щомісячно 2 коп.; від 15 до 30 карб. —5 коп., від 30 до 50 коп.; від 50 до 100—15 коп.; від 100 і більш —20 коп. Селяни платять щомісячно дві копійки, чсрвоноармійці —2 коп., учні —2 к., учні ж колективом до 50 осіб—платять щомісячно 50 копійок. 
ПРИМІТКА: Колективи учнів, з кількістю понад 50 осіб, платять— кожніх 50 осіб — 50 коп.; колективи, з кількістю менше за 50 чоловік, — платять, як за 50 осіб, тоб-то 50 коп. 
Вступних внесків нема ні для якої категорії. 
Кожен член МОДР’у, помимо членських внесків, платить раз на рік 1 коп. за квиток.
Внески потрібно стягати що-місячно; з селян же, коли вони забажали б, можна брати за два чи три місяці відразу.

