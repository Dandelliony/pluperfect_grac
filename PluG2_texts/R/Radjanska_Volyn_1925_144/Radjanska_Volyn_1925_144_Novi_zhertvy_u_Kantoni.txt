Нові жертви в Кантоні.
Демонстрацію зустріли огнем. 
Агентство “Рейтера” повідомляє про демонстрацію 23 червня в Кантоні, що в ній брали участь “учні військової школи, озброєні гвинтовками й кулеметами”.
”Рейтер” додає, що начеб то демонстранти першими розпочали стрілянину по чужоземцях, а на відповідь на це французька канонерка “Альтер” стріляла в демонстрантів з кулеметів. Є сила поранених. Більш точних відомостів поки що нема. 
План розстрілів був заздалегідь розроблений.
Громадський губернатор Кантону надіслав англійському консулу ноту протесту, що в ній заявляє, що коли демонстрація проходила по вулиці, повз англійський квартал, англійське військо й поліція відкрили по демонстрантах вогонь з гвинтовок і кулеметів. Нота запевняє, що план розстрілів був заздалегідь секретно розроблений. У відповідь англійський консул заявляє, що перестрілку розпочали китайці. Консул складає відповідальність на китайців, вимагаючи, аби китайська влада вжила заходів до охорони життя англійців у Кантоні.
Поміщицькі синки допомогають гнобителям китайського народу. 
Виявляється, що юнанське військо, яке брало участь у поході, вкупі з англійським військом, на Кантон, складалося переважно з синів поміщиків. Юнанські поміщики все ще з'організовують сили для нового походу на Кантон. 
Повідомлення американського консула. 
Оголошено офіційну доповідь американського консула в Кантоні про події 23 червня. У доповіді значиться, що "між китайськими салдатами й англійськими та французькими матросами, протягом десяти хвилин, відбувалась завзята перестрілка з гвинтовок і кулеметів. Вбито одного француза й поранено кількох європейців. Біля 100 китайців вбито. 
Становище—досить напружене. Стрілянина може відновитися в любий мент. 
Страйковий рух у Гон-Конгу. 
У Гон-Конгу застрайкували китайські рознощики телеграм. До страйку в порті приєднались грузчики й зборщики митничих оплатів. Пароплавство паралізоване.

