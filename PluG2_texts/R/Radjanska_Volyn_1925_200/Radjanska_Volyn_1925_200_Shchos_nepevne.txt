Щось непевне. 10 травня засновано с.-г. кредитове товариство при Житомірській Окрсільспілці з метою поліпшення становища господарств околишнього селянства. Товариство одержує значні кредити від Держбанку й Сельбанку, але витрачає їх недоцільно. Цілеві кредити йдуть на посередницькі операції з метою вигнати великий відсоток прибутку. Купується жито, мелеться, й торгується мукою, в той час, як селянство має велику потребу в коштах. Правління ніколи не скликало загальних зборів членів-пайщиків й не дає інформацій про стан і працю т-ва. При розподілі кредитів по селах вони здебільшого припадають на ті села, звідки походять члени правління. До уваги не приймають ні черги, ні нагальности потреби. Ревізкому варто б заглянути сюди й скликати загальні збори. Пайщик.
