Необмежений владою голова.
В с. Лашках. Ст.-Костянтинівського району, дуже грізний голова сільради т. Ткачук. На всіх жах наводить одна лише згадка про нього. Жінка, й та не знає, на яку ступити, бо з синяків не виходить. Був
випадок, що голова, без усякої причини, напав на 80-літнього дідка, —гр. Новицького, побив його, загнав у ставок і. кидаючи грудками, продержав у воді досить довгий час. Потім завів його до сільради, де примусив танцювати, скакати й гавкати в відро. А одного селянина за те, що покинув жінку, водив по цілому селі, озброївшись пательнями й горшками. Дуже багато безглуздих вчинків виявляє голова сільради Ікачук, але всі бояться й слово мовити, бо він не тільки головою сільради, а ще й членом райвиконкому. До стінгазети не можна написати, бо поб’є всю редколегію. На сторінки її може попасти лише маленький хлопчик, що вкрав миску-другу пашні, щоб продати й передплатити газету. Було навіть і таке, що голова сільради прилюдно в сельбуді надавав по пицімісцевому вчителеві. Темний.

