„Дніпробуд“.
Росте й зміцнюється сільське господарство. Промисловість все ширше й ширше розгортується. Це бачимо не тільки ми, про це пишуть не тільки наші радянські газети, але й закордонна преса, — навіть буржуазна й та мусить визнавати успіхи радянського будівництва. Замовчати цього зараз уже ніяк не можна. Німецькі, шведські, бельгійські та инші робітничі делегації, а також селянські ходаки, чужоземні вчителі, всі вони на свої власні очі бачили, на свої вуха чули, як зростає Радянський Союз. Вони цю правду розносять по цілому світові й викривають брехню та наклепи буржуазних газет. Наш хліб, м'ясо, пушнина та инші продукти, що вивозяться за-кордон у величезній кількості, також спричиняються до того, що весь світ переконується в зростанні нашого народнього господарства. А радянські замовлення за-кордоном на сотні мільйонів карбованців? Чи ж вони красномовно не промовляють про те-ж саме? 
В царині сільського господарства ми дійшли вже розмірів передвійськових. Підходимо також до передвійськової норми й у галузі промисловій. А в де-яких галузях ми вже пішли далі, за передвійськові розміри. На черзі — нове будівництво. Нам потрібно збудувати цілу низку нових фабрик і заводів, перебудувати на-ново чимало й старих. У нас на Україні обмірковується зараз плана величезного спорудження водяної електричної станції на Дніпрі, під назвою „Дніпробуд". 
Ця будова остільки величезна сама по собі, а також є того значіння, якого вона набуде для цілої України,—що про неї мусять і повинні знати всі селяни й робітники.
Значіння Днінробуду потрійне: по-перше — станція допомагатиме надзвичайному поширенню й розвиткові нашої металургії. Навколо Днінробуду виросте сила нових заводів. Це буде вигідно й можливо через те, що використається даремна, безплатна енергія (сила води) Дніпра. Електрична енергія коштуватиме в 36 разів дешевше, ніж за це платять зараз фабрики, як от, наприклад, у Харкові. 
По-друге — будова станції викликає необхідність шлюзування Дніпра, що уможливить пароплавство на ньому й таким чином оберне Дніпро в великий водяний шлях, а місто Запоріжжя —в великий порт для морських пароплавів. 
І, в-решті, по-третє—буде переведено величезну меліоративну роботу в найбагатшому, але посушливому Херсонському районі.
Таке будівництво однієї тільки станції повинно коштувати 130 мілійонів карбованців, а коли додати сюди ще будову нових металургійних і алюмінових заводів, то потрібна величезна сума в 375 мілійонів карбованців. На цю будову потрібно не менш, як 7 років. В Харкові зараз перебуває нарочита комісія, на чолі з тов. Троцьким, що обговорює цю справу. Її думка така, що треба зібрати достатню кількість коштів, аби не було перерв при будові. Як-що в нас не вистарчить грошей, то частину треба позичити в закордонних капіталістів. Підготовча праця відбере мабуть ще з рік, тому що, стаючи до такої величезної роботи, потрібно, як-то кажуть, "7 раз приміряти, а один раз відрізати". Наступного р, як-що буде врожай, розпочнуться значні роботи по цьому спорудженню. Дніпробуд розкриє широкі можливості для дальшого радянського будівництва на Україні. 
От-же той факт, що ми маємо можливість розпочинати підготовчу працю для такої надзвичайної будівлі, красномовно промовляє про величезний зріст цілого нашого народнього господарства.

