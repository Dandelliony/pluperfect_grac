Ювілей дивізії імени ВУЦВК'у.
В зв'язку з 7-річчям Н-ської стрілецької дивізії імени ВУЦВК'у, що стоїть в Павлограду, туди прибув секретар ВУЦВК'у Буценко, щоби вручити дивізії червоного прапора від імени уряду України. Тов. Буценко, разом із представниками окрвиконкому, командуванням дивізії, місцевих партійних, професійних організацій, підшефних сел, робітників та громадян Павлограду пішов до табору, де відбувся багатотисячний мітинг. Молодих червоноармійців-поповненців у присутності тов. Буценка приведено до червоної присяги. Вручаючи артилерійському полку дивізії червоного прапора, тов. Буценко відзначив виключні бойові заслуги дивізії і додав, що український уряд високо цінує її бойові заслуги. Начальник дивізії, приймаючи прапора, заявив, що прапор ВУЦВК'у, в руках червоних вояків дивізії, завжди буде стимулом до дальнішого піднесення бойової міци Червоної армії. Після цього відбулися спортивні змагання.

