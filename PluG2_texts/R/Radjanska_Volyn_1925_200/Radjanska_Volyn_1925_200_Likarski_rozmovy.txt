Лікарські розмови.
Прищеплення шкарлятини. У попередніх статтях („Радянська Волинь” Ч Ч. 185 і 189) ми вже з'ясували, що після того, як людина хворіє на ту чи иншу хворобу, скажемо, на шкарлятину, то в їі крові вироблюються різні протиотрути, що оберігають од захорування в другий раз. Але крім такої непіддатливости, є й инша, роблена: ті мікроби, бактерії, які викликають шкарлятину, вбивають та вприскують людині під шкуру. Через те, що мікроби вже мертві, вони замісць пошести шкарлятини, викликають тільки де-яку ломоту, припухлість на місці, де зроблено укола та де-коли невеличке підвищення температури (гарячка). 
У той же час починає в тілі вироблятися протиотрута, яка не дає потім знов захорувати на шкарлятину. Цих убитих мікробів називають вакціною та вприскують для попередження шкарлятини (прищеплюють).
Крім вакціни для лікування шкарлятини й прищеплення, для прищеплення користуються сироваткою хворих на шкарлятину, які вже почали видужувати. Спосіб прищеплення цієї сироватки такий. Коли людина вже видужує, тоді в крові та сироватці є досить сили дістати протиотрути від тієї отрути, якою мікроби шкарлятини вбивають тіло хворої людини. Прищеплюючи таку сироватку, ми не мов-би передаємо иншій людині властивість цього організму не боятися та поборювати шкарлятину. Штучну непіддатливість до шкарлятини роблять ще иншим способом. Слизь, наприклад, з горла хворого на шкарлятину, яка має в собі шкарлятинозний мікроб, вприскується поволі коням, через що кров та сироватка коней теж набирає властивостей поборювати шкарлятинозну отруту. 
Це випробували на малпах. Малпи теж легко заражаються на шкарлятину. Від слизи язика хворого на шкарлятину, як-що розтерти ії в ступці та вприснути під шкуру малпи, то вона теж захворіє на шкарлятину. Коли цю саму отруту вприснути під шкуру малпи, змішавши ії з сироваткою коня, якому перед тим вприскували шкарлятинозну отруту, малпа вже не захворіє.
Це з'ясовується тим, що протиотрутні властивості конячої сироватки позбавили шкарлятинозну отруту сили. Після такої спроби та перевірки вже можна користуватися цією конячою сироваткою тля прищеплення проти шкарлядини. 
Що дає прищеплення? На жаль, воно не забезпечує від шкарлятини, як-то кажуть, на всі 100 відсотків. Це через те, що самий мікроб шкарлятини та всі його властивості ще не досить докладно вивчені. 
Але, перше — діти, яким зроблено прищеплення, менш хворіють, подруге—прищеплення, навіть на випадок захорування щеплених дітей, позбавлює їх того тяжкого становища: запалення залоз, вуха, нирок, то що, від яких діти частіш умирають, ніж від самої шкарлятини. Через це ми кажемо, що шкарлятину треба обов'язково прищеплювати. Треба тільки добитися, щоб прищеплення шкарлятини ввійшло в таку ж саму силу й звичай, як прищеплення віспи. 
Лікар Рейзін.


