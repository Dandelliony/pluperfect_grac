
Тов. Троцький у Харкові.
На заводі „ВЕК“. Позавчора об 11 год. ранку до Харкову прибула комісія Дніпробуду. Увечері тов. Троцький завітав до Харківського заводу „ВЕК“ (всеросійська електрична компанія), де на загальних зборах робітників виступив з доповіддю про міжнародне й внутрішнє становище СРСР. Доводячи на цифрах зріст нашої промисловости й сільського господарства, Троцький зазначив: „Цей зріст свідчить про наше певне становище на світовій арені. Тільки з цього й можна з'ясувати, чому луснула затія Чемберлена, що-до організації єдиного фронту проти нас. Друга причина провалу Чемберленівського плану полягає в настроях пролетаріяту, з якими мусять рахуватись Чемберлени. Торкаючись другої причини, ми не можемо не зупинитись на питанні про європейську революцію. Багатьох опанували сумніви, чи станеться коли «революція на Заході. Але ж революція в Європі точиться повільніш, ніж того-б нам бажалось. Там-бо пролетаріят має сильнішого й більш організованого ворога в особі буржуазії. Отже тамтешній робітничій класі далеко трудніш подолати свою буржуазію, ніж нам. З цього й з'ясовується затримка революції в Європі.
Європейський пролетаріят виявляє страшенний інтерес до того, що твориться в СРСР. Ми бачимо в нас багато робітничих делегацій, котрі вивчали стан нашого господарства, становище країни. От-ці ходаки стають чинниками величезної ваги. Коли цей ходок передасть робітникам свого заводу всю правду про Радянський Союз, тоді той завод перетвориться в найкращу нашу підпору в Європі проти всяких там Чемберленів. Ми стоїмо перед смугою нової масової пропаганди за нас, що ії організує сам європейський пролетаріят. Кожен наш успіх, кожне досягнення —є найкращою вкладкою в справу революційного виховання світового пролетаріяту, й європейська робітнича класа де-далі більш починає вірити в свої й наші сили".
В президії ВУЦВК'у. На об'єднаному засіданні президії ВУЦВК'у й Раднаркому, за участю членів Держплану та инших, тов. Троцький зробив доповідь про наслідки праці комісії по Дніпробуду. Він зазначив, що ще Днінробуд не набрав певних реальних форм. Проект змінив свій зміст, коли мусив проходити через різні інстанції. Зараз же головним нашим завданням є не шлюзування Дніпра, а здобуття дешевої електричної енергії. Ми вперлись зараз у питання про спорудження нових заводів, або принаймні—радикального переобладновання старих. Найбільш важливе —переобладновання їх для збудовання енергії. Потреба промисловости в дешевій енергії — центральне питання. Наша металооброблююча і гірна хемічна промисловість Нижнього Наддніпрів'я виявляє настирливий попит на електроенергію, причім, у першу голову потрібно спорудження велетенської електростанції в 300.000 кінних сил. Головне значіння в справі Дніпробуду належить споживачу. Дніпробуд відпускатиме енергію за три десятих копійки в годину за кіловат, в той час, як у Харкові це коштує 12 коп. Проект треба розглянути й перевірити зі всіх боків. Ми повинні навколо Дніпробуду змобілізувати громадську думку. За головну ваду праці зараз стає те, що нам бракує вільних капіталів. Дніпробуд, за проектом професора Олександрова, коштуватиме нам 130 мілійонів карбованців, не рахуючи будови металургічних і алюмінових заводів, ще теж обійдеться в 375 мілійонів. З великою обережністю, але до роботи потрібно приступити зараз же, й коли не вистарчить коштів, то по-части треба притягти чужоземний капітал. Засідання за пропозицією тов. Буценка одноголосно ствердило необхідність будови Дніпробуду й доручило Раднаркомові взяти активну участь у праці комісії по розробці плану будівництва гідро-електростанції.

