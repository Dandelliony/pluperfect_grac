Газетні. Запитує Євдокименко з с. Селищ, Малинського району, чому закрили газету «Юнацьку Правду" і чи можуть юнкори „Юн. Правди" бути дописувачами „Радянської Волини". 
Відповідь: Газета „Юнацька Правда" закрита за постановою Центр. Комітету ЛКСМУ і ліквідаційного пленуму Губному ЛКСМУ через розформування губерні. Дописувачі „Юн.Пр." можуть бути за дописувачів „Рад. Вол.". Комсомольці можуть виписувати газети Харківські —„Молодой Ленинец" і „Червоний Юнак" і Київську „Молодий Більшовик". Є гадка зробити щотижневу сторінку молоди в „Рад. Вол.". Як бути дописувачем —вам вислали вказівки. 
Запитує Б., чи може дописувач позаміської газети стати членом спілки і якої. 
Відповідь: До кожної Радянської газети, чи то нашої, чи якої иншої, пишуть селяни, робітники й службовці, себ-то трудящий люд. Дописам непманів і куркулів нема місця в газеті. А ми знаємо, що робітник чи службовець обов'язково належить до якоїсь спілки. Значить, ніякої потреби нема в окремій „спілці дописувачів" і такої нема. Дописувач це ніяка посада й фах. Всякий трудящий може писати до газети, а хто пише до газети, той є дописувач. Ніяких відзнак, ні посвідчень йому не дається. Запитує селькор № 49, чи може він, як селькор, даремне одержувати газету „Радянську Волинь". Відповідь: Газету „Рад. Волинь" нікому даремне не висилаємо. А щоб усі могли читати газету, ми зменшили ціну до 45 коп.

