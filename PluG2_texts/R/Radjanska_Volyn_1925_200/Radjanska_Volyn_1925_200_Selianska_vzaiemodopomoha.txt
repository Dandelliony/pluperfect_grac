
Селянська взаємодопомога.
Президія ВУЦВК'у заслухала доповідь Наркому соціяльного забезпечення Познанського про стан селянської взаємодопомоги. За даними 13 округ, товариства селянської взаємодопомоги мають 226 тисяч членів, із них 48 відс, — бідняцтво, 46 з половиною — середняки. Тепер на Україні є 622 районових і 9017 сільських комітетів взаємодопомоги. Матеріяльно зміцнившись, комітети взаємодопомоги можуть тепер глибше та ширше розгорнути роботу. 22 року комітети подавали допомогу в 2.500 випадках, 23 року —61.000, 24 року —114.000 випадках. Трудову допомогу 22 року — одержали 362 господарства, 23 року —23.850,24 року —69.500 господарств. Насінньову допомогу подали 14.500 господарствам. Комітети до цього часу мають потребу в живому та мертвому реманенті, дуже гостро стоїть справа з соціяльним забезпеченням родин червоноармійців, інвалідів війни, що їхнє число на селі сягає —42.400. Щоб забезпечити їх, потрібно щороку 1886 тисяч карб.; з них 25 відс. за рахунок держбюджету, 75 відс. —за рахунок місцевого бюджету. Президія ВУЦВК'у обрала комісію, якій доручила подати конкретні пропозиції про дальший розвиток комітетів взаємодопомоги по справі соціяльного забезпечення на селі.

