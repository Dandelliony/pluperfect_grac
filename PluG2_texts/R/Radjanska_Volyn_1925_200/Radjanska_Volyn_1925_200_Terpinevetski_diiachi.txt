„Терпіневецькї діячі“.
У селі Терпіневці (Мелітопільської округи) починається слуханням справа про зловживання влади Терпіневецького району. Основні моменти справи такі: напочатку 1923 року серед селян Смоленщини, Вітебщини та инших поширились чутки, що на Україні роздається землю. Безземельні селяни відрядили ходоків до Катеринославу, але ходокам цим у Катеринославському губземуправлінні було відмовлено в такому переселенні без нарядів Наркомзему. Тоді ходоки звернулись до Мелітопільського окрземуправління, де їм також офіційно відмовили. Але в розмові там їм натякнули, що можна дістати землю иншими способами й направили їх до землевпорядчика Терпеневіцького району Новікова. Останній одверто заявив, що землю можна дістати тільки за гроші й вимагав від 5-ти до 10 карб. від ходока. Новіков взяв задаток від ходоків. Коли ж селяни, розпродавши своє майно, приїздили на місце й в них не вистарчило доплатити решту грошей Новікову, той задатків не повертав їм. Чимало селян, зовсім витратившись, повернулись до дому. Помимо цього всього Новіков ще знущався над селянами. Ця вакханалія панувала по-над 2 роки. Шайку підтримували три відповідальних робітники окрземуправління, секретарі, голови сільрад, уповноважений землеустрію кількох сел цього району — Гунько, — який, як після було виявлено, видавав комуністів, червоноармійців та радянських службовців—білим. Терпіневецька влада брала хабари, вимагала не тільки від переселенців, але також від давніх мешканців. У квітні минулого року до голови окрвиконкому з'явився Ковалів зі скаргою, що в ній повідомлялось про всі зловживання Терпіневецької влади. В окрземуправлінні, куди скаргу було направлено, останню „загубилось". У квітні минулого року до редакції „Правда" надіслано статтю одним із потерпілих переселенців. Після цього переведено було дізнання. В жовтні Новікова та Гунька було взято під варту, а після заарештовано й решту злочинців. На суд викликано по-над 150 свідків. Справа триватиме місяць. На лаві підсудних 20 чоловіка. На суд прибуло багато селян з околишніх сел.

