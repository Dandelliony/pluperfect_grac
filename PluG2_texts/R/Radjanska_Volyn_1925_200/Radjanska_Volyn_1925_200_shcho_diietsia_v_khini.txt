Що діється в Хіні.
Холера в Шанхаю. В Шанхаю (Китай) спалахнула пошесть холери. За один день вмерло 59 чоловіка. В європейському кварталі вжито надзвичайних заходів попередження. Тубільний квартал кинуто на проізвіл. Лікарям-європейцям заборонено допомагати хорим китайцям.
Коли б'є по кишені,— йдуть на поступки. Британська торговельна палата в Шанхаю на об'єднаному засіданні з ишими британськими організаціями ухвалила резолюцію про вжиття заходів, до скорішого ліквідування кризи. Палата висловилась за надання китайцям безпосереднього представництва в муніціпалітеті (установах самоврядування) чужоземного кварталу й підтримала пропозицію про анулювання мішаних судів.

Наших представників зустрічають з шанобою. До Харбину прибув тов. Карахан. По дорозі на всіх станціях його врочисто зустрічала китайська влада та почесна варта. З приводу прибуття т. Карахана, всі китайські газети в Харбині випущено в побільшеному розмірі китайською владою, а також робітниками й залізничниками було влаштовано бенкети на пошану Карахана.

Вимоги залізничників. Робітники й службовці Шанхай-Нанкінської залізниці пред'явили адміністрації вимогу збільшення зарплатні, запровадження восьмигодинного дня, оплати зверхурочних, надання відпусток та даремних квитків. Адміністраційний персонал хінського телеграфу подав такі ж вимоги. Адміністрація ці вимоги прийняла.

Кантонсьні події. В справі вбивства комісара фінансів Кантонського уряду Ляо-Чжун-Кая ведеться зараз широке слідство. Виявлено, що до цього вбивства причасні навіть де-які члени уряду й багато відповідальних чиновників. Це все є здебільшого члени правого крила (течії) партії Гомін дану, що вбивствами бажали послабити й навіть знищити ліве крило партії. Представники лівого крила партії Гоміндан є найбільш революційні діячі в Хіні (звичайно, після комуністів).

