
Ще ВЕДМЕДЯ НЕ СПІЙМАЛИ, А ВЖЕ ШКІРУ ДІЛЯТЬ.
В звязку з останніми, хоча й непевними, перемогами французького війська в Мароко, апетити французьких імперіялістів набули великих розмірів. Випробовуючи грунт, „Тан" заявляє: «Справедливо було би, коли Франція компенсуючи (надолужуючи) свої витрати в Мароко, одержала би Танжер, що тепер є нейтральною зоною. Стратегічне значіння Танжера величезне. Держава, що володіє Танжером, за допомогою підводних човнів та аеропланів, могла би тримати під постійною загрозою Гібралтар, могла б закрити вступ до нього, а також вступ до Середземного моря з боку Атлантичного океану. Зважаючи на це, англійський уряд, володіючи Гібралтаром, завжди вживав рішучих заходів, аби Танжер не дістався якій иншій державі". Статтю «Тан», очевидно, написав з метою спробувати грунт та виявити, яких поглядів на це тримається англійський уряд.
Вистава проти війни, влаштована французькими комуністами в Парижу. Під час вистави проходить робітнича демонстрація зі співами Інтернаціоналу.
