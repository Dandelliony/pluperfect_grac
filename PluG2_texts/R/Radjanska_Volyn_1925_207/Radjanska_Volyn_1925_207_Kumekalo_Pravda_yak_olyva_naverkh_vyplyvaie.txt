Правда, як олива, наверх випливає.
Потіївка—село маленьке. Населення темне, затуркане. Горілкою здорово заливається. П'ють, де попало. По всіх хатах, навіть під самим носом райвику. Це дуже зручно для службовців, бо — скочив з ганку райвиконкому,—й ось тобі чарку можна перекинути.
Партійців, крім тих, що недавно надіслали: — секретаря Райпаркому, секретаря Райкому КСМ і завсельбудом,— нема. 
Раніш, так були там самі „справжні" партійці: голова РайКНС Трошин, який щодня любив випивати четвертину самогону.
Ревчук, — близька рідня Трошина, чимало грошей Райсельбудинка повіз із собою. Кажуть, що в Житомірі, в якомусь тресті, він взяв був швейну машину, користуючись своїм партквитком й продав її за 30 карб.
Інструктор Райсельбуда—Ткач, як уповноважений, брав передплату на газету „Радянське Село" й також усі грошенята повіз із собою. Райпарком і досі не знає, чи Ткач був партійний, чи ні. В Житомірі — Ткач проліз у т—во б. політкаторжан, де взяв 40 карб. Майже всі такі були потіївські партійці.
Потрібно, як наскоріше, надіслати хоч 5 партійців і чоловіка з п'ять комсомольців, щоб хоча трохи налагодити тут працю.
Кумекало.
