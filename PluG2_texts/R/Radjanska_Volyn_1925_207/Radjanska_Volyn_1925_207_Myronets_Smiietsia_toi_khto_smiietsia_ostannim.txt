Сміється той, хто сміється останнім
Прокуратура втілить цю приказку в життя.
При хут. Фастовка, Миропільського району, жив поміщик Дембицький, а на спірній землі, на чиншевих правах, проживала гром. Талько. Вона платила Дембицьким чинш з 1889 по 1900 р. Коли ж поміщиця Дембицька померла, гром. Пшегодські, як родичі і спадкоємці, одержали всю землю. Починаючи з 1900 по 1917 р. ці „добрі“ люди Пшегодські дерли з гром. Талько чинш, але збільшили його вдвічі. 
Пшегодські при с. Ізабеліно мають 14 дес. землі на 9 їдоків. Саме с. Ізабеліно лежить від хут. Фастовка за 20 верстов і зовсім другого району та округи.
При обмежованні лісів по Миропільському району 14 районовою комісією всю спірну землю переведено в державний фонд, а їм натомісць запасного фонду виділено відповідну кількість її. Для вдовиці Талько виділено 3,50 дес. землі, а для Пшегодських 6 дес. землі до їхніх 14 десятин. Гром. Талько—вдовиця, з 3-ма маленькими дітьми, нічого не має, крім клаптя землі в 3,50 дес. Пшегодські, по своїй ідеології, куркулі, всю землю самі не обробляли, а здавали в оренду наспіл. При розмежованні лісів, не дивлячись на признання за гром. Талько 3,50 д., Пшегодські свавільно всю землю виорали навколо хати так, що їй навіть вийти нікуди. Помимо цього син Пшегодського служить в Полонському Райвиконкомі агротехником. Женився на дочці попа, має землі біля 5 дес. і живе вкупі з тестем. Пшегодськнй — член профспілки, як службовець, член комнезаму, як селянин. Цей агротехник вступив до с.-г. артілі „Промінь", щоб мати, так-би мовити, марку й матеріяльні вигоди. До колективу вступив укупі зі своїм тестем-попом. Словом,—Пшегодські люди теплі. Подають вони до Полонської райземсудкомісії позов, про встановлення порушеного в них володіння гром. Талько не на 3,50 дес. землі, а на 9,50 дес., тоб то й на ту, яку за ними комісія визнала. Все це робиться, щоб справу заплутати.
Райземсудкомісія, керуючись „Законом"  і, в силу 143 арт. Земельного Кодексу, визнала за Пшегодськими всю землю, а гром. Талько, як бідна вдова, лишилась ні з чим.
Таким чином, — поки що куркуль святкує свою перемогу, а бідна вдова клене „всіх і вся“.
 Гн. Миронець.
