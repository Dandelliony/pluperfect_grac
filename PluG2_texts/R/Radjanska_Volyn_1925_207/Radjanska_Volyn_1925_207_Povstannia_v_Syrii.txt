Повстання в Сирії.
Друзи б'ються надзвичайно завзято.—Повстанський рух все шириться.
Англійські газети подають дуже цікаві відомості про становище в Сирії.
Французьке військо не може справитись з повстанцями, що рішили за всяку ціну скинути з себе французьке ярмо. 
Друзи (сирійський нарід) мають не такі вже великі сили. Але це — відважні вояки, що несуть жах французам. 
Кожна звістка про те, що наближаються друзи, — зчиняє паніку серед французьких салдатів. Було багато випадків, що французькі загони, зачувши про наближення рифів, негайно починали евакуацію й відступали, не прийнявши бою.
Сила друзів полягає в тому, що вони нічого не бояться й не відступають перед сильнішим ворогом. До того вони мають гарну кінноту й роблять такі сміливі й несподівані наскоки, що французькі залоги (гарнізонні) невеликих пунктів або в безладді тікають, або йдуть у полон. 
Тепер повстання охопило райони міст Дамаску, Алепо та инших. Друзи скрізь наступають, висуваючи вперед загони кінноти.
