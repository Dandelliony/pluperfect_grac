Підсумки плєнума губкому.
Найголовнішим питанням пленуму було заслухання доповіді фракції ГубВИК'у про бюджет на 24—25 рік.
Зараз є змога підбити підсумки праці в справі зміцнення місцевого бюджету, його поліпшення та перекачування коштів на село.
Наш бюджет значно виріс, порівнюючи з минулим роком, приблизно на 800 т. к. і до того, головним чином, за рахунок неподаткових надходжень.
Це дозволяє в наступнім році збільшити заробітню плату нашим низовим провідникам ідей радянської влади по селах — сільському вчителеві, голові сельради, лікареві, агрономові.
Побільшено також зарплатню міліції і це дасть можливість до цього надзвичайно важливого для вас апарату, що входить в стосунки з самою низовою масою, дібрати людей гідних, справжніх доглядачів революційного порядку.
Збільшено суми на шляхове будівництво; відпущено суми на господарче обслуговування сільських шкіл, на меліорацію.
Цей неповний перелік змін в місцевому бюджеті показує, як ми сягнули вперед порівнюючи з минулим роком, доводить, що господарство наше відбудовується.
Звичайно, ми ще мусимо при наших злиднях відмовляти собі в найпотрібнішому, але ж крок до кращого перед нами.
Не менш важливе питання, що захопило загальну увагу пленуму —це питання про працю сельячейки.
Не слід заплющувати очі на те, що сельячейка, яка мусить стати за осередок комуністичного та культурного життя села, поки що не є ним.
На великий жаль, ми досі в самому селі не маємо знарядді комуністичного впливу.
Це треба одверто сказати, головна хиба в нашій праці на селі. Сільський комуніст досі ще не знає, що таке комунізм і не мав досить політичних навиків для здійснення справжньої партійної організації і політичного впливу на односельчан.
Наступну зіму ми й повинні в першу чергу використати для озброєння сільського комуніста знанням, звичками, досвідом нашої партії і ліквідації тих, ухилів, які маються в діяльності сельячейок і самого шкідливого адміністративного ухилу.
Сільський комуніст повинен засвоїти, що головне завдання партії це — вербовка прихильників, проведення ухвал партії через підвищення авторитету партії, збільшення ії прихильників.
Найближче наше завдання — стати міцно партії на селі. Був заслуханий також доклад самого великого у нас госпоргана відділа цукротреста.
Пленум констатував низку досягнень в царині господарчій, професійній й партійній, але одночасово дав цукротресту директиви щодо дальшої роботи.
Мала ще нагрузка наших підприємств, що тяжким тягарем одбиваеться на собівартості виробництва й продуктивності праці.
Пленум констатував необхідність в найближчому майбутньому усунути де-яку невідповідність в продуктивності праці з височінню заплатні.
Незвичайно радісні дальші перспективи збільшення селянського бурякосіяння, що є безпосереднім шляхом до інтенсифікації селянського господарства.
При чому це збільшення посівної площі цукрового буряка йде поруч з значним зменшенням ролі великих плантаторів.
В справі питання радянських кампаній, що маюсь роспочати — пленум особливу увагу звернув на висунення непартійних селян і сільської Інтелігенції до радбудівництва.
Цю роботу треба поглибити й поширити. Необхідно систематизувати нашу роботу в справі висунення непартійних, добирати за принціпом діловим, щоб здобути ДІЙСНИЙ ЗВЯЗОК з селом.
Пленум висловився за скликання 1 грудня губерніальної партконференції.
Скликання піврічної губконференції є дальший розвиток курса на внутрішньо-партійну демократію й дає змогу поновити керуючі органи два рази на рік, а також підвести підсумки роботи всеї губерніальної організації.
Пленум, крім відчитних докладів, затвердив у повістці денній два питання, що торкаються біжучих завдань господарчої політики, а також роботи на селі.
Необхідно ще раз перевірити, оскільки наша господарча політика зміцнює спілку міста й села і допомогає піднесенню господарства країни, Зосередити увагу організації на проблемах продуктивкости праці, відповідности з нею височині зарплатні, а також взаємовідношення цін на продукти ПРОМИСЛОВОСТИ і сільського господарства.
В питаннях роботи на селі треба буде перевірити виконання постанов ХІІІ з'їзду, уточнити, конкретизувати методи і підхід наш до села і досягти конкретних наслідків нашої діяльности.
Як видко з перерахованих питань, — село не виходило за межі уваги пленума Головними турботами були: — більше коштів і сил селу, дати йому таку організацію, яка б дала змогу збудити сонливі сили села і використати цілком в інтересах робїтниче-селянської справи ініціятиву і енергію селянських низів.
Н. Демченко