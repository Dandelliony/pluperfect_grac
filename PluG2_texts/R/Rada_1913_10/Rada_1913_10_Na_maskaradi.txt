     На маскараді. ІІ.
     Дуже влучно й до речі нагадав | недавно д. Л. Козловський в „Русскихъ Вѣдомостяхъ“ (ч. 3) про стовпа дворянської реакції й визначного колись ідеолога славьянофильства, К. Леонтьєва. Цей лікарь і дипломат, цензор і чернець вельми цікавився славьянським питанням і дав чимало публіцистичних праць з цього поля, аібраних у книзі „Востоктъ, Россія и Славянство“. Як публіцист, зажив він великої слави серед славьянофільських кругів,—тих самих, що тепер здебільшого виступають під прапором націоналізму,— отже його можна вважати за духового батька сучасних націоналістів. Не треба говорити, яку велику ціну мають погляди цього „величайшаго русскаго мыслителя“ для того, щоб зрозуміти сьогочасний маскарад у славьянському питанні взагалі, і в українському з‘осібна.
     І Леонтьєв сміливо зриває машкару з себе й своїх однодумців. Живучи в Туреччині, він зрозумів, як признається сам, „жахливу річ“: „я—каже Леонтьєв,—понялъ, съ ужасомъ и горемъ, что благодаря только туркамъ и держится еще многое истинно православное и славьянское на Востокѣ“ Турецький гніт, на його думку, служить славянам за „презервативний колпакъ“ (чудове порівнання!) од європейського лібералізма, за оборону од тих демократичних ідей волі, рівности й братерства, що поняли собою цілком „гнилий захід“ і загрожують сходові. А коли так, то хай благословенний живе турецький гніт!.. Мало того,— демократичні ідеї загрожують не самим балканським славьянам, але й австрійським, і тільки німецький гніт спиняє славьян од того, щоб вони пішли європейським шляхом. А коли так, то хай благословенний живе й німецький гніт!. „Бойтесь,—застерегає Леонтьєв, не австро-германскихъ торжествъ на Балканскомъ полуостровѣ, бойтесь другого... Бойтесь, напротивъ, того чтобы наше торжество не зашло слишкомъ далеко; чтобы не распалась Австрія и чтобы мы не оказались внезапно и безъ подготовки лицемъ къ лицу съ новыми милліонами эгалитарныхъ и свободолюбовыхъ, братьевъ-славянъ! Это было бы хуже самаго жестокаго пораженія на полѣ брани“. Перед Леонтьєвим проноситься, правда, й те, що здавна було мрією і щирих федералістів, і так само щирих панславистів—заснування єдиної славьянської держави. Як славьянофил, він би й радий був тому, але грізним страховищем стають перед ним оті „милліоны эгалитарныхъ и свободолюбовыхъ, братьевъ-славянъ!“, і тремтячою рукою одпихае славьянофильський ідеолог од себе спокусу. Заснування єдиної славьянської держави було б, на його думку, початком кінця для держави російської; „русское море“ изсякло бы отъ сліянія въ немъ „славянскихъ ручьевъ“. Бо „братья-славяне“ не могли б поставитись байдужно до форми державного життя в Росії. Ідеї „гнилого заходу" вони зараз би перенесли й на російський грунт і... довелося б попрощатися з тим „самобытнымъ строемъ“, що забезпечував панування однієї народности серед инших і однієї дворянської касти над усією людністю. Реакціонер і дворянин узяв гору над славьянофилом і московський цензор простяг товариську руку не тільки австрійському цензорові, але навіть турецькому каймакамові..
     І це принаймні щиро зроблено, без жадної машкари на лиці. За для забезпечення реакції в Росії віддати на поталу милійони славьянства—це жертва для Леонтьєва очевидно не велика, тим більше, що вимагала вона не діла, а власне безділля, самого підтримування stsatus quo, істнування Туреччини й Австрії, щд допомагали Росії бути самій собою, обороняючи її од „славьянської небезпеки“.
     Багато води перейшло, і не самої води, з того часу, як Леонтьєв застерегав своїх однодумців од славьянської небезпеки; одмінилося становище балканських і західних славьян, навіть у Росії настав, як знаємо, „обновленный строй“,— правда з пануванням тієї самої дворянської реакції. З новими речами виступають оборонці її: вони тепер горою за славьян стоять і не жалують прокльонів та обурення проти Туреччини й Австрії... Але, коли придивитись уважніше, то ідеологія епігонів старого Леонтьєва ані трохи не одмінилась. Вони так само бояться й ненавидять славьян, хоча язики свої медом намащують; вони так само обороняють „турецький“ і „німецький“ гніт у себе дома, хоча протестують проти його по чужих державах; вони так само за-для свого власного панування, „для лакомства нещасного“ запродають справжні інтереси славьянства, хоча не мають сміливости сказати це прилюдно й просто в вічі славьянам; все темне й низьке піддержують вони в Славьянщині серед реакціонерів шукають собі спільників, хоча иноді й про волю згадують. Вони ті самі Леонтьєви—звичайно, на зріст меншенькі,— тільки з машкарою на лицях. Так ми на маскараді.. Маскарад—усі ті войовничі поклики та брязкотня бутафорською зброєю, коли справжньої зовсім немає. Маскарад—оте спочуття чужим славьянам, коли своїм, далебі, гірш живеться. Маскарад—протести проти чужих ---, коли власного рукою конфискуються календарі та ноти.. Усе маскарад, наївний, безглуздий маскарад, бо добре-ж видко справжні обличчя тих, хто ховається за розмальованими машкарами. Опріч дворянської реакції опріч панування для самих себе, цим „славянофилам“ нічого власне більш не треба і саме краще, що могли-б вони зробити—це протягти товариську руку, але то прилюдно простягти й не криючись, своїм товаришам у роботі, як те зробив колись їхній батько, Леонтьєв. Отже бажаю їм повчитись сміливости й щирости у свого батька: либонь так і їм краще буде—перед славьянами безпечніше...
     Сергій Єфремов.
