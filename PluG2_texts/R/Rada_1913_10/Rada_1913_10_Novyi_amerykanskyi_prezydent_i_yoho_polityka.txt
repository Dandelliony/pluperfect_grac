     Новий американський президент і його політика.
     Обраний на посаду президента Сполучених Штатів д-р Вільсон й досі виконує обовьязки губернатора Нью Джерсея і старається звертати на себе як можна менше уваги. Але проте йому, чим ближче до виконання обовьязків президента республіки, приходиться все частіше і частіше виступати з програмовими промовами. На протязі двох останніх тижнів Вільсон мусів виступити з двома промовами, що викликали велике зацікавлення, як в політичних, так і в торговельно-промислових колах. Уперше він говорив на банкеті в Чікаго, де такі представники промислових кол, як Свіфт, Фульд, Мак-Кормік і инші. Розкритикувавши американську систему кредіту і банкової справи, Вільсон рішуче заявив, шо він вважає необхідним визволити країну від усяких форм монополії. Слухачі Вільсона відповіли мовчанкою на його промову. Спинившись на хвилину і помітивши, що слухачі мовчать, Вільсон додав: „мені дуже гірко, що ви не плещете в долоні; але це завдання прийдеться виконати, хоч би й прийшлося вжити самих суворих заходів“. Далі Вільсон сказав: „Народ Сполучених Штатів вимагає ліберальної політики. Я, як представник, мушу звернути увагу на його бажання. Через це моїми співробітниками можуть бути тілько поступовці“.
     На підставі цих слів всі сподіваються, що Вільсон складе кабінет міністрів виключно з радикальної фракції демократичної партії, цеб-то з прихильників Брайана, і що він подасть конгресові радикальну програму. Демократи правого крила дуже незадоволені промовами Вільсона і вважають, що він говорить „дуже вже багато“. Можливо, що в звязку з цим незадоволенням частини демократів виникли чутки про зближення Вільсона з поступовцями і навіть про запрошення в майбутній кабінет прихильників Рузвельта.
