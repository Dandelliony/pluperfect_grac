     Вісти з Холмщини.
     ХОЛМ. Петербурзьке „Галицко-Русское“ т-во проектує відкрити у Холмі свою філію, щоб стати в ближчі стосунки з українським населеням погряничних місцевостей.
     Холмське православне братство звернулось до уряду з проханням відкрити в Холмщині на кошти казни кілька сельсько-господарських шкіл. Школи ці єсть думка одкрити в посілку Савин і в селах: Поболовицях, і Ярославці, Віткові і Телятині.
     (Власн. кор.).
     ХОЛМ. Проект збудування холмської дороги до цього часу не перестає бути обьєктом безконечних нарад і дебатів в спеціальній комісії, складеній з представників ріжних міністерств. В свій час в комісію було подано сім проектів збудування цієї дороги ріжними особами, в тім числі гр. Замойським і Бутлером. Всі ці проекти забраковано, бо більшість їх радили протести дорогу від Люблина через Замостье до Томашева, полишивши збоку Холм. Холмські ж діячі, як у Петербурзі, так і на Холмщині, енергійно протестують проти такого напряму головним чином через те, що проектована дорога проходитиме через Замостьє: місто це холмські діячі вважають головним центром полонизму у майбутній холмській губ. і через те прикладають усі зусилля до того, щоб зменшити вплив Замостья на сусідні повіти, лишивши його залізнодорожньої комунікації. Між тим підприємці по фінансовим і практичним міркуванням признають безумовно необхідною дорогу на Замостье, яке дасть найбільше грузів проектованій дорозі. Архиєп. Євлогій подав свій доклад, в якім висловлює побажання, щоб дорога починалась не від польського Люблина, а від Холма і йшла до Даргобичіва, щоб таким способом зьєднати холмську дорогу з дорогою у Східній Галичині у Соколі.
    (Власн. кор.).
