     З робітничого життя.
     —В містечку Новій-Одесі, херсонського повіту, в млині Бударацького, робітник Чоботарь штовхнув другого робітника Каменецького, який і попав під колеса і його задавило. Чоботаря арештовано.
     — На Гірсько-Іванівській копальні, луганського повіту, на підйомній машині спускались робітники в шахту. В цей час лопнув барабан і обидві клітки, де сиділи робітники, попадали вниз. Убито шістьох і шістьох тяжко поранено. Причина катастрофи—необачність адміністрації копальні, бо ця машина була давно вже попсована, та ніхто не звертав на неї уваги.
     — Арешт. У Верхнєдніпровську жандармська поліція заарештувала пьятьох приказчиків магазина Цигальницького та трьох уповномочених робітників друкарні Номельмана. Заарештовано їх за забастовку.
