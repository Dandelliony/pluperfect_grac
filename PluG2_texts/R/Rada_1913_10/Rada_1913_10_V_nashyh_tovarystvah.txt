     В наших товариствах.
     Мануйлівська „Просвіта“. Ялинка. За прикладом минулих років мануйлівська „Просвіта“ і в цьому році на новий рік упорядила ялинку для дітей. Через те, що товариство дуже обтяжене боргами, а влаштування ялинки коштує більше півсотні карбованців, то заходами літературно-бібліотечної секції було зроблено збірання жертв між громадянством. Багато в цій справі допомогла українська артистка Н. М. Дорошенко та ще де-хто з громадян. На ялинці було 287 душ дітей та 24 душі дорослих. Святкування складалось з літературного одділу, співів гуртка дітей організованого одним учителем та гри на грамофоні. На прикінці дітям роздавано було книжечки та торбинки з ласощами. Частину книжечок (на 5 карбованців) подарувала катеринославська „Просвіта“. Справоздання про влаштування надруковано буде в черговому числі „Дніпрових Хвиль". 
     (Власн. кор )
