     По Украіні.
     У Киіві.
     — Київське громадське зібрання „Родина“. Сьогодня в зібранні танцювальна вечірка. Плата за вход: члени—безплатно, учні, разові гості—30 коп., постійні гості—10 коп., разові гості не учні—60 коп. Початок в 8 годин вечора. Завтра концерт при участи д.д артисток і артистів опери і драми.
     Члени і постійні гості входять не платно, учні—25 коп., инші—50 коп. Початок у 8 --- год. вечора.
     — Доклад члена Державної Думи. 15 января в народній авдіторії (Бульварно Кудрявська, 26) одбудеться зібрання, на якому член Державної Думи від г. Київа С. О. Іванов зробить доклад про організацію і діяльність партій у 4ій Думі. Вхід на зібрання по повісткам.
     —В справі ювілею Дома Романових. Управляющий міністерством внутрішніх справ по телеграфу повідомив п. київського губернатора, що всепідданчих подарунків і читання адресів підчас представлення Його Імператорському Величеству депутацій од губерній для привітання Його Величества з приводу 300-ліття Дому Романових, не допускатиметься.
     — Виконуючий обовязки київського губ. предводителя дворянства К. Я. Ільяшенко скликає на 15 января в домі дворянства наряду предводителів дворянства і депутатів Київщини для виборів депутації на свята з приводу 300-ліття Дому Романових.
     — Скасування постанови. Київське губернське по земським і городським справам присутствіє скасувало постанову черкаської городської думи про асігнування 25 карб. на памьятник Лермонтову в г. Пензі.
     — Вибори в страховий комітет. Тепер на південно-зах. зал. дор. одбуваються вибори у комітет по страхуванню від нещасливих випадків служащих і робітників. Пенсіонна каса розіслала усим служащим виборчі записки, у які заносять імена кандидатів. Строк подачи записок призначено на 15 января. В виборчій кампанії не помітно ніякої агітації. Деякі гуртки служащих вже виставили кандидатів. Від служби путі виставлено кандидатуру щотовода О. О. Акішіна, від служби руху касіра ст. Київ-товарний О. ф. Францевича-Мейштовича.
     — Поширення київського городського музею. Діректор київського художньо промислового музею Н. Ф. Біляшівський подав у міністерство торгу і промисловости проект нового штату служащих музею. Досі плата служащим, а особливо кошти для купівлі річей були досить мізерні. Музей досі поповнявся випадково, головним чином з жертв. Теперішній проект вимагає постійних асігнувань на побільшення колекцій музею. По словам діректора музея, міністерство поставилось до проекта прихильно. Питання це буде передано у законодавчі інституції.
     —Маріавитський костьол. По проханню київських маріавитів дума одвела на Ново-Жилянській улиці 275 кв. сажнів землі під маріавитський костьол.
     — Губернське земське зібрання. 15 января починається друга чергова сесія київського губ. земського зібрання. В програму зібрання увійшло 250 докладів. Окрім звичайних докладів про земські заходи, зібрання обговорюватиме такі доклади: про урядження краєвого зьїзду по боротьбі з пошестями, про зал. дорогу Умань—Миколаїв, будівлю ветеринарно-бактеріологичної лабораторії, зьїзд у Київі по страховим справам; про досліди скотарства; школу садівництва у Київі; премірування селянських господарств; про позичку 3.600.000 карб. для поліпшення доріг; про заходи в справі кустарництва; про кредіт на будівлю ремісничих одділів; про участь у гігієничній виставці у Петербурзі і инші питання.
     — Земство і єпархіальні інституції. Між київською губ. земською управою і єпархіальною шкільною радою виник конфлікт з приводу того, чи повинно земство видавати гроші на церковнопарафіяльні школи. Річ у тім, що земство видавало субсідії на церковні школи по 120.000 карб. у рік. Але потім субсідію було зменшено до 60.000 карб. Тепер же єпархіальна шкільна рада звернулася у київське земство з проханням видати на 1913 рік не 60,000 карб., а 120.000. Домагання це єпархіальна рада грунтує на ст. 4 закону 19 іюня 1909 року. Після переписки київська губ. земська управа постановила 1) одмовитись від видачі грошей на потреби церковно-параф. шкіл; 2) визнати в прінціпі можливим видавати церковним школам допомогу, але тільки на будівничі потреби і то після прохань про це повітових земств.
     — Київське земство одмовляється брати участь у земській виставці в Москві.
     — Кредитові товариства. Київський губ. комітет по справам дрібного кредіту дозволив одкрити Ладижинське кредітове товариство. Упрлвління т-ва у с. Ладижинці, уманського повіту. Район діяльности: с.с Ладижинка, Городниця і Фурманка.
     Окрім цього комітет дозволив оленівському кредитовому т-ву поширити район діяльности на с. М Солтанівку, васильківського повіту; Свято-Духовському кредитовому т-ву —на с.с. Кливини, Кабани і Ольшанку, радомисльського повіту; Більковському т-ву—на с. Бондуров, лшювецького повіту; Лукашівській ощадній касі дозволено поширити район діяльносте на містечко Балабанівку, липовецького повіту.
     —Ревизія спірітуалістичного гуртка. 9-го января київський гурток спірітуалістів (Лютеранська, 8) підчас докладу одвідав помішник київського поліціймейстера А. К. Ворончук. Прослухавши доклад і дебати, помішник поліціймейстера затребував від гуртка книжки і протоколи зібрань.
     — Де-які залізні дороги звернулися в управління п.-з. залізниць з проханням скасувати з їх начот за несвоєчасну доставку грузів у 1905 році, коли рухові грузів заважали забастовки. Таке прохання подавала, між иншим і риго-орловська залізниця. Управління не задовольнило цього прохання.
     — Висилки. З наказу міністерства внутрішніх справ вислано з п.-з. краю на 5 років А. Гінзбурга (м. Каменно-Каширо, на Волині) і Б. Фурмана (м. Купеля, на Волині).
     — Адміністративні кари. З наказу п. київського губернатора селян м. Обухова, київського п., Кирила Чирикала і Павла Пономаренка за підбивання селян до заколоту 25 і 26 декабря 1912 р. посажено під арешт на 2 місяці кожного без заміни штрафом. Селянина П. Радченка за те, що носив револьвер, посажено під арешт на 2 тижні теж без заміни штрафом.
     — Темна історія. Місяців два тому у єврея Шнурмана (Фроловська, 44) невідомо куди зникла дочка. Цими днями Шнурман довідався, що дочку його завіз 3. Кушнировський, продав в Одесі, а сам повернувся в Київ. Шнурман повідомив про це поліцію. Кушнировського арештовано. В участку він заявив, що дочка Шнурмана по добрій волі поїхала з ним в Одесу, де він зоставив її в одній з гостиниць. Київська поліція звернулась до одеської з проханням розшукать Шнурман. Кушнировський сидить під арештом.
