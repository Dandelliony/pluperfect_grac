Похорон Василя Доманицького.
4 ноября в рідному селі Колодистому поховано Василя Миколаєвича Доманицького. Небіжчик належав до тих людей, якими не тільки рідна сем'я може пишатись, не одне село, де він побачив світ, а цілий край, для якого Василь Миколаєвич так багато працював і слід лишив по собі чималий. Отже містимо вражіння з похорону, бо знаємо, що багато читачів наших, роскиданих по всій Україні, в цей день серцем були в Колодистому і нетерпляче сподіваються звісток звідти, де закінчився останній акт молодого, великонадійного життя. Вагон з тілом небіжчика прибув з Лібави на станцію Звенигородки ще у вівторок. Зараз, того ж дня, коли в Київ прийшла звістка про це, виїхала в Звенигородку депутація од київського українського громадянства, од редакції „Ради", київського студентства і де-хто з приятелів небіжчика. Коли депутація 3-го ноября прибула на станцію, там зібралося вже сила народу з усіх околишніх сел, найбільш, певна річ, було селян з Колодистого, що зранку ще прийшли віддати останню шану свою тому, хто жив і працював невтомно серед їх. Вагон одчинено, і перед очима стала дорога труна. Натовп, як один чоловік, поскидав шапки. Тихі розмови пошепки, якийсь урочистий настрій... Коло вагона стали родичі небіжчика, приятелі і люде з вінками. Вітер тихо шелестів лентами од вінків, ніби й він вишептував якусь таємну розмову, проказуючи останні привітання од тих людей, що від незмірного жалю не здолали говорити. Написи на лентах були такі:
 1. Дорогому порадникові, незабутньому вчителеві, славному борцеві за долю рідного народу — з незмірним жалем колодиські селяне. 
2. Славному кооператорові — од Колодиської крамниці. 
3. Невтомному орачеві на ниві коопераці — від Будаївських товаришів-кооператорів. 
4. Блаженні чистії серцем. Чесному й щирому орачеві, ясній мов сонце душі — Київське українське громадянство
5. Нозабутньому товаришеві, Василеві Доманицькому — редакція „Ради". 
6. Невтомному працьовникові на українській ниві, Василеві Доманицькому — од Петербурзького Добродійного Товариства. 
7. Першому на роботу, останньому на спочинок, товаришеві-другові — осиротілий „Вік". 
8. Невтомному і користному співробітников — Наукове товариство ім. Шевченка і редакція Л.-Н. Віетника". 
9. Василеві Миколаєвичу Доманицькому, своєму шановному співробітникові—Українське наукове товариство у Київі.
10. Де вітри буяють, там хвилі встають. Славетному синові України — студенти київської політехніки. 
11. Дорогому Васі—Требинські. 
12. Вишневий чистий цвіт побив мороз життя. Без краю дорогому другові Василеві од подружжя Матушевських.
13. Любенькому дяді Васі од хрещеника Юрка Матушевського. 
Були крім цього ще вінки без написів і багато живих квітів. Труну винесено з вагону і поставлено в залі 3-го класу, де одправлено першу панахиду, і після неї жалібна процесія з співами рушила в дорогу. Селяне хотіли були до самого Колодистого, 15 верстов, нести на руках дорогу домовину, але, щоб не задержуватись до пізньої ночі в дорозі, довелось поставити труну на катафалку. Усі, що були на станції, рушили за нею; з сусідніх сел прибували все нові юрби; багато людей ждало на дорозі, виходило на зустріч. Спереду дороги скрізь видно було рос кидані купи людей, що спішили до процесії. Без зворушення неможна було дивитись на цих людей, що за десятки верстов приходили, немов скликані якимсь ореолом любого ймення, немов поспішаючи на якийсь невимовлений заклик. Поміж людьми йшли тихі розмови про небіжчика, одно одному переказували й оповідали про його. Багато людей плакало, згадуючи ту чи иншу пригоду з життя його. Не зважаючи на надзвичайно тяжку дорогу та холодний вітер, народу не поменшало до самого Колодистого. Коли хто одставав по дорозі, то з ближчих сел виходили нові купи людей і величною процесією, без шапок, тихо йшли з співами за труною. Вже смерклось, коли сумна процесія увійшла в Колодисте. На улицях людно, всі, хто не зостався дома, поспішають на зустріч і ще побільшують процесію. Мабуть не було в цілому селі людини, щоб лишилась в цей час дома. Труну внесено в дім, де небіжчик побачив світ і де жив, і після панахиди на руках понесено до церкви. Маленька, стара, типично українська церковка сяла вже огнями, як на Великдень. Тут Василь Миколаевич мав пробувати останню ніч свою на землі... Народ довго не росходився з цвинтаря. Труну поставлено на серед церкви і всю вкрито вінками та квітками. Другого дня зранку почалась похоронна одправа. Народу не тільки не могла вмістити церква, але й цвинтарь коло церкви і мало не вся гора, на якій стоїть церква, засіяна була гуртками людей. І знов ціле Колодисте і з багатьох околишніх сел зійшлися люде. Під час одправи були моменти, коли здавалось, що вся церква ридає. Не міг за слізьми скінчити своєї промови і священик, що теплим словом пом'янув небіжчика, ставлячи його прикладом для живих. Инші промови мали бути над могилою, але... одного з делегатів зараз же викликав помішник справника й заявив, що ніяких промов він не допустить. Довелось скоритися... Коло 12 години тіло мученого працьовника тихо лягло в рідну землю, яку орав і засівав зерном добрим небіжчик. Незабаром нова могила виросла коло церкви і з високої гори озирає і рідне село, і широкі лани кругом — те село й ті лани, що символізували для небіжчика цілий рідний край — без міри люблену Україну, що на-віки запише Василя Доманицького серед кращих синів своїх. Колодисте, для якого так працював небіжчик, має право пишатися своєю великою могилою, яка напевне сіятиме насіння добра і правди в рідній околиці, як за життя свого сіяв його незабутній небіжчик по всій Україні. Мовчки, без промов росходились од могили люде. Та кожне думало; „Пером йому рідна земля. Хай слова його і вчинки вічний знаходять відгомін у рідній околиці’’... І ці думки мовчазні напевне не пропадуть...
Не вважаючи на величезний тиск народу, що був на похороні, увесь час лад був зразковий, — ніякої метушні, тихо і спокійно ступав натовп, дисциплінований одним почуттям великої пошани до небіжчика і бажанням віддати останню честь і шану своєму «дорогому порадникові, незабутньому вчителеві“, як промовисто говорив напис на вінкові од селян. Процесію увесь час провожали чоловіка з 50 стражників, повно їх у селі... В церкві поліція зняла напис з вінка од селянства, а вночі перед похороном арештувала чотирьох селян: Івана Ненадищука, Дем'яна Уманця, Гната Білозора Василя Польового і одіслала в стан. Усім арештованим ставлять у вину отой напис, а поодиноким людям те, що той ніби збірав людей, щоб порадитись про похорон, другий збірав гроші на вінок, третій їздив до Уманя, щоб його купити... Робиться вже слідство... На похорон наспіли нові вирази жалю з різних кутків України. Наводимо тут де-які з них.
 1. З приводу тяжкої втрати дорогого Вам сина прийміть наше співчуття, бо дочасна смерть його вразила і нас тяжко. З нами плаче і вся Україна за щирим робітником на рідній ниві, що душу свою положив за други своя. Пером йому рідна земля! Українці з Радзивилова.
 2. (Переклад). Київське товариство журналістів висловлює своє глибоке співчуття з приводу горя, що Вас спіткало, і сумує над утратою, яку зазнала наша література і наука в особі дочасно помершого сина Вашого, Василя Миколаввича, що так багато працював на ниві рідної культури. Голова Ніколаєв. 
3. Поділяємо Ваше тяжке горе. Студенти Київського Університету. 
4. (Переклад). Дзенгелівське позичкове товариство —Колодиським кредитовому і споживному кооперативам. Поділяючи смуток усієї мислящої людности рідної України з приводу дочасної смерти вельми - талановитого працьовнака народнього і одного з визначніших діячів на ниві рідної кооперації, Василя Миколаевича Доманицького, що до останньої хвилина оддавав свої физичні й духові сили на користь рідному краю, — Рада Дзегелівського позичкового товариства, розуміючи ту тяжку втрату, що смерть ота принесла Колодиським кооперативам, заснованим і до кінця віку під орудою незабутнього Василя Миколаевича бувшим, висловлює Вам щире спочуття у Вашому важкому горі. Сподіваємось, що Колодиські кооперативи на вічні часи збережуть заповіт Василя Миколаевича і будуть найкращим пам'ятником його діяльности.
