ПО УКРАІНІ. 
У КИІВІ.
Українське Наукове Товариство. В неділю, 7-го ноября, в 12 годин дня, в помешканні українського клуба відбудеться наукове засідання Товариства. Предмет засідання: 1) Доклад М. Біляшівського: „Розкопки на церковищу Зарубського манастиря (біля Терехтемирова) “. 2) Доклад Д. Щербаківського: „З вражінь екскурсії на Волинь: церковна архитектура". Вхід безплатний. Гості входять за рекомендацією членів Т-ва. Український клуб. Сьогодня одбудеться чергова танцювальна вечірка. Початок у 9 год. веч. 
Перепис шкіл. Відповідно закону, виробленому Державною Думою, 18-го января 1911 року одбудеться одноденний перепис народніх шкіл по всій Російській державі. Для більшого успіху в дій справі, міністерство внутрішніх справ пояснило спеціяльним наказом, що в перепису повинні взяти участь тільки вчителі; впродовж трьох днів, як одбудеться перепис, всі добуті відомости заліплюють вони в особливі конверти і одсилають в волості, а волості негайно одвозять їх на почту. Ні в повітах, ні в губерніях цих відомостей переглядать і оброблять не будуть і вони просто підуть в департамент народної освіти.
Про комерційні інститути. Прийшла звістка, що міністерство торгу і промисловосте остаточно вирішило перетворите комерційні інститути в Київі та Москві в вищі спеціяльні школи зо всіми правами. Відповідний законопроект піде в Думу до нового року. Хотять також зробити вищу школу —політехнику і з катеринославської гірничої школи.
Арешт. Позавчора вночі, з наказу охранного одділу, арештували студента Г. Семенова (Караваївська, N2 53). 
3 земстві. На посаду губернського ветеринара при київській губера. земськ. управі призначено п. Михіна Інтендантські мошенства. Комісія, що ревизувала інтендантський склад, доглядачем якого був покійний Лепчевський (самогубець), викрила недостачу багатьох „палаток”. Комісії донесено, що ці „пропащі" „палатки" сховані в потайному підвалі. І справді, в складі, під сміттям, у кутку найшли двері, одчинили їх і ввійшли в підвал. В цьому підвалі знайдено чимало інтендантського добра та „палаток” . З цього підвалу те добро вивозилось і спродувалось. Оце й причина самогубства Ленчевського, „Р-Ьчь" сповіщає, що після атестаційної інтендантської наради, де йшла річ про здатність до служби чиновників київського інтендантства, піде в одставку чимало інтендантів. 
Збори глухівчан. З дозволу ректора в університеті відбудуться в неділю 7 ноября в IX аудіторії в 12 год., збори студентів глухівчан. Всіх глухівчан просять прибуги. 
Ліквідаційні збори „Общественной библіотеки". Правління скасованої київської громадської бібліотеки призначило ліквідаційні загальні збори членів на сьогодні, 6 ноября, в 8 годин вечора в київському „Обществ. Собр.“. Справи такі: 1) Повідомлення про скасування. 2) Одчот про бібліотеку перед скасуванням. 3) Звідомлення про діяльність правління після скасування. 4) Питання про ліквідацію. 5) Вибори ліквідаційної комісії. 
Ліквідація «клуба трудящихся”. 7 ноября в лекц. залі Троїцьк. нар. дому будуть ліквід. збори закритого „Клуба трудящихся". Поч. у 10 год. ранку. 
В духовній академії. З наказу синода професора єврейської мови й біблейської археології священика А. Голубева перемістили на нову в академії кафедру Святого Письма Старого Заповіту. 
В духовній семинарії. Є чутка, що інспектора "київської духовної семинарії, якого дуже люблять семинаристи Л. Д. Козловського, забірають з семинарії. Йому дають місце настоятеля Київо-Вознесенської церкви. 
Театральний клуб. В неділю 7 ноября в 11 1/2 год. веч. в залі гост. „Континенталь” будуть загальні збори членів київського „Театрального Клуба". 
Самогубство. Вчора в 8 годин вечора застрелився постовий городовий на Володимироькій горі біля пам'ятника Дрентельнові. Причина самогубства невідома. 
3 револьвером. Позавчора залізнодорожний стражник Київа І Кошедюк зловив на Степанівеькій вул. С. Гончаренка, що гнався з револьвером у руках за салдатом. Гончаренко недавно вийшов з тюрми, де сидів за грабіж.
Ф* 3 Київщини. „Потайна ціль”. Завідуючий кошеватською (таращанського повіту), двохкласовою церковно-параф. школою з початку нового шкільного року улаштував при школі вечірні навчання для дорослих.. На ці вечірні навчання було запрошено для допомоги і вчителів однокласних-хлоп'ячої та дівочої — шкіл. З приводу цього таращанська повітова земська управа роепочала слідство, щоб вияснити, навіщо запрохано вчителів чужих шкіл? Не задовольнившись поясненнями, повітова управа роспорядилась закрити вечірні класи, „бо, очевидно, гадає управа, учителів других шкіл запрохано не для того, щоб робота йшла добре, а для другої цілі". 
Нова заборона. В Сквирську мужеську гімназію дозволено приймати євреїв учнів тільки 10 процентів, але з тою умовою, щоб приймати виключно дітей сквирських жителів, а не околишніх місцевостей. 
Після облави. Частину арештованих 50 чол., після облави в Умані, висилають по етапу (душ 15) на місце їх жительства, а частину випустили. 
Пожежа Нас сповіщають, що в колонії Старіцькі, київського повіту, в садибі Готфріда Тельксдорфа счинилась пожежа, від якої погоріли будинки, та всяке добро. Всього шкоди зроблено на 5000 карб. Грабителі. Наш кореспондент сповіщає про таку подію. 4-го ноября вночі в с. Будаївці, київського повіту, троє якихось людей прорвали стріху на хаті селянина Демьяна Клименка, влізли в сіни, засвітили огонь у сінях і до чогось почали готовитись. В цей час прокинувся брат Клименка—Павло, побачив огонь і сказав про це Демьянові. Цей вхопив залізні вила, що були в хаті, ударив по дверях і вони одчинились. В цю мить з сіней на Демьяна вистрілено в револьвера і куля попала у пах лівої ноги, де і зосталась, Демьян, Павло і ще їх третій брат вийшли в сіни і побачили, як троє людей втікали на вулицю і на бігу, ступінів з 20 од хати, коло комори щось наче шукали. На другий день ранком, на тім місті найдено револьвера, якого, мабуть, ці люде і шукали. Демьяна Клименка одвезено до Кирилівської лікарні в Київ. 
З Волині. „Комерція”. 1-го ноября в житомірського мирового судді розбірали справу двох жінок—Спекторки та Ейдельштейнихи. Спекторка підбивала дівчат їхати з нею до Америки і брала з них за це гроші. Наприклад, вона видурила у Малки Росінської 60 карб, і ще де-в-яких дівчат. Але Росінська довідалась, що Спекторка шахрайка і заявила про це поліції. Коли та повернулась з закордону з якоюсь Ейдельштейнихою, поліція їх заарештувала і склала протокол. Мировий суддя засудив Спекторку до тюрми на 4 місяці, а Ейдельштейниху на три тижні до арешту. 
3 Поділля. Переселенчеський рух. В біжучому році переселенчеський рух на Поділлі поменшав, рівняючи з минулим роком, на 11%. Торік переселилось з Поділля за Урал 13,884 душі, а цього року 12,365 душ, на 1519 душ менше. Де-хто пояснює цю причину тим, що в цьому році був добрий врожай. 
В народніх школах Подільської губернії хотять завести обов'язкове ознайомлення учнів з головними почтовими правилами. 
Злодійський гурток. В с. Станиславчику-Забузькому минулим літом розвелось чимало конокрадів. За літо украдено 20 коней. Але вони не цурались і—пшениці, курей, картоплі, сиру і т. ин. 24 ноябрц селянам пощастило зловити одного злодія. Стали допитувати, хто його товариші, але він мовчав. Тоді вони намочили вірьовку і почали бити його. Після цього він признався і видав двох селян та одну жінку. Привели і їх сюди; теж били—до непритомности, а потім стражник одвіз їх в Богопільську лікарню. Один злодій вже вмер. 
Через п'янство. 26 октября в селі Станиславчику повісився заможній міщанин Грицько Ткаченко. 
3 Чернігівщини. Стіпеядія. Стародубські земські збори в пам'ять 50 роковин скасування кріпацтва ухвалила асігнувати з земських коштів що-річно по 300 карб, на стіпендію „достойному” - учневі, виключно з селян-власників стародубського повіту, для освіти, починаючи з 4-го класу гімназії і кінчаючи вищою школою. Вибірати стіпендіятів буде земство. 
На муштру. Це саме стародубське земство асігнувало на жалування учителям муштри 500 карб. Пошесть. Жителі м. Любеча опинились в скрутному становищі. Скрізь панує пошесть дифтериту, а лікаря немає, який би завідував своїм участком. Єсть тільки один фершал, але він сам не може всім допомогти хоч як вибивається з сил. 
3 Полтавщини. Судові справи. Виїзди на сесія окружного суду в Миргороді розглядала справу діякона Сінцова, якого обвинувачували за вимагательство, од імени анархистів, грошей. Один багатий односелець, одержавши анонімного листа з домаганням грошей, засів з поліцією і затримав діякона Сінцова, який взяв положений селянином пакет. Присяжні виправдили Сінцова. 
3 Харківщини. Сніжні замети. Пасажири, що прибули до Харькова 2 ноября росказують, що між станціями „Курекь” та „Белградъ”. - великі снігові замети. Щоб роскидати їх, було найнято 200 душ робітників. 
Про закриття „Общества взаимнаго вспоиоженія рабочимъ” - . В цьому товаристві було 1 1/2 тисячі членів, виключно робітників. Бюджет доходив до 100 тисяч карб. Товариство мало свій дім, театр, бібліотеку та ремесничу школу. Дім збудовано на кошт робіт ників і коштує він 150 тис. карб Одділи товариства є в Петербурзі Кременчуці, Конотопі та инш. городах. Товариство видавало грошову допомогу бідним своїм членам, 
3 Катеринославщини. Одкриття школи і інспектор. Недалечко од Катеринославу є невеличке нове сельце „Екатерининское” , де поселились виключно служащі катерининської залізниці. 30 октября там одкрилась школа грамоти. З приводу цього „Екатерининская” управа одержала од інспектора нар. шя. новомоскоа. пов. Звєрьова таку „бумагу”; „Имею честь покорнейше просить правленіе почтить меня уведомленіемъ, кемъ и когда разрешено къ открытію училище въ пос. „Екатерининискомъ” . Сообщаю для сведенія, что пока явочнимъ. порядкомъ” училища не открываются, а на открытіе испрашивается разрешеніе. Изъ газет?» я узналъ, что правленіе пригласило на должность учителя экстерна-гимназиста. Честь имею предупредить правленіе, что безъ моего разрешенія никто не имееть права преподавать въ проделахъ новомосковскаго уезда, розумея начальныя училища”. Але Зверьов помилився, бо це школа грамоти, яка, по поясненню св. синоду, може функціонувать з дозволу місцевої духовної власти, на цей раз — священника села Одинкова. (Ю. 3.).