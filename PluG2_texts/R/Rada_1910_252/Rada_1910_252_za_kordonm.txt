За кордоном. 
Петро Вавжиняк. Познанські поляки понесли цими днями велику втрату. Помер патрон польської економичної організації о. Петро Вавжиняк.
В особі покійника зійшов до могили провідник, який, швидко зорієнтувавшись в справах, зрозумів, що найважнішим національним завданням пруських поляків мусить стати реальна сила, матеріальний добробут і поступ в хліборобстві.
З тою думкою утворив він в польських зарібкових і господарських товариствах Познанщини першорядну фінансову силу, яка зробилася найповажнішою підпорою економичного розвитку польського народу в пруській державі.
От. Петро Вавжиняк народився в 1849 році в селі Вижеце коло Сьрему. Батьки його були хлібороби.
В 1868 р. скінчив він гімназію та вступив на богословський факультет; в 1872 р. висвятився на священика і сів на парафії в Сьремі, в 1898 р. в Могильні.
Послом до пруського сейму був він між 1893 і 1898 р.р. Діяльність на економичнім полі розпочав’Ksiadz Patron“ (так його загально називали в Познанщині) в 1873 р. заснованням народнього банку в Сьремі.
В 1881 р. покликано його до ради спілок, а від 1891 р. стає він на чолі спілкової організації.
На цім місці пробув він аж до смерти. Значіння покійного в боротьбі пруських поляків за національну самоохорону — дуже велике.
Зрозумівши безперечну правду, що тільки могутня, економично незалежна суспільність може успішно боротись за оборону своєї національности, отець Вавжиняк віддав ціле багатство своєї високої інтелігенції і надзвичайної енергії праці, щоб підняти матеріяльну силу своєї суспільности.
Коли тепер та частина колишньої Польщи з погляду економичного добробуту й просвіти стоїть на першім місці перед иншими частинами Польщи та світиться незрівняним прикладом для всіх народів, котрі —так як наш —з низин суспільної і політичної недолі йдуть до світла, то це перша заслуга пок.
Вавжиняка. Отець Вавжиняк був передовсім надзвичайно талановитим економистом.
Він умів талановито схоплювати заплутані економичні стосунки і з дивною легкістю орієнтуватись в них.
Обережний господар — дбав він за майбутні часи та виховав цілий гурт людей, які зуміють повести справу по його шляхові.
Але геніяльність в економичних справах не була одиноким характеристичним рисом тої людини.
Високо понад сучасників піднімала покійника його любов до добра суспільности.
В книзі проф. Бернгарда про національну організацію пруських поляків трохи не на кожній сторінці читаємо подробиці про концепцію національного життя й національної самоохоронної праці, яку захищав пок. о. Вавжиняк.
Концепція та наскрізь инакша від тої, яку заступає український національний рух у Галичиніь - свідомо і несвідомо.