Перед столітніми роковинами з дня нарождення Маркіяна Шашкевича.
Рівно через рік, себ-то як раз 6 ноября 1911 року, мине сто літ з того часу, як в Галичині народився перший борець за відродження українського народу. Галицька українська преса, нагадуючи про майбутнє юбилейне українське свято, обмірковує питання про те, як би відбути його найкраще. „Не треба багато слів тратити пише один з галицьких дневників—на доказування, що це свято повинно бути всенародне і величаве, що в нім повинні мати участь усі верстви нашого народу, що це свято повинні обходити наші земляки по всіх краях і землях, де гомонить українсько-руське слово, де бьеться щиро українське серце. Не пора тепер і не місце розписуватися тут про його значіння для українського народу, його мови, його письменства, його народньої свідомости, свідомости яко одноцілого українського народу. Однак годиться хоч натякнути на те, що Маркіян Шашкевич перший в Галичині, коли ще тут навіть на світ не займалося, видобув забуте, понехане українське слово і засіяв його на занедбаній землі, що довго лежала облогом. Він перший познайомився з “українськими вірлятами” і познайомив
галицьких русинів з поетичними творами українських письменників, повітав їх як рідних братів і тим способом перший дав почин до взаємин між Галичиною й Україною. Тим то Маркіян Шашкевич не тілько поет галицький, але всеукраїнський, а свято його 100 літніх уродин повинно бути великим святом не тілько в Галичині, але й по всіх українських краях, землях і оселях. Від цього великого свята, котре ми повинні б справити достойно, ділить нас лиш один рік, часу доволі мало, щоб можна все як слід приготовити, та щоб ці роковини 100-літні лишили по собі якісь важні і корисні для нашої народности сліди і придбання. Отже ладьмося до святковання, щоб й наші сусіди бачили, як ми уміємо пошанувати пам'ять наших заслужених людей, щоб ми не потребували соромитися перед своїми і чужими. Через рік минає 100 літ від уродин М. Шашкевича, і 68 літ від його смерти, а ми не маємо ще досі повного, критично обробленного видання всіх його творів. Хоч багато дечого видано, а все ж таки ще не все, тай не зібране разом, а розсипане по всяких виданнях більше або менше доступних для загалу. Оце задача Наук. Товариства їм. Шевченка, котрого філологічна секція перед пів роком ухвалила взятися до такого повного, критичного виданая всіх писань М. Шашкевича, Мало що не рік тому назад видала ц. к. Рада шк. кр. рескрипт до дирекцій українських гімназій, щоб в звітах своїх за рік 1910/11 подали наукові розвідки про М. Шашкевича і тим пошанували його пам'ять подібним способом, як сього року польські гімназії пошанували пам'ять Ю. Словацького. Чи гімназіяльні збори українських професорів приготовляють такі наукові розвідки, щоб їх в час напечатати, це не відомо. Крім того ц. к. Рада шк. кр. застерегла собі видати ще відповідні розпорядки що до самого святкування по школах пам яти М. Шашкевича, але добре було-б, коли 6 самі збори учителів застановилися заздалегідь над способом святкування по школах і виступили з внесеннями до ради шк. кр. Тут також спадає обов'язок на Руське Товариство педагогічне і Учительську Громаду виступити з відповідними виданнями про М. Шашкевича для молодшого і старшого покоління, підготовити святковання по бурсах та інститутах, удержуваних цими товариствами. Годиться також заздалегідь по думати про святкування роковин поміж широкими верствами народаіми, про спопуляризовання і увіковічення заслуг Маркіяна поміж нашим міщанством і селянством, а це вже задача товариства „Просвіта". Треба-б не тілько дати вибір з творів Шашкевича, але й книжечку про його життя і заслуги та значіння для нашого народу. Крім того належало б подбати, щоб не тілько у Львові, але й по всім краю, по читальнях устроювано обходи в пам'ять Маркіяна Шашкевича. З духовної семинарії вийшов цей перший просвітник Галицької Руси і яко священик служив Церкві і свому народові. Отже духовні власти і духовна семинарія повинні також обміркувати
відповідні способи, щоб пом'янути достойно незабутнього Маркіяна. Засновуються у нас всякі школи, інститути, товариства — і тут треба пам'ятати про М. Шашкевича. Та не тілько Галичина, але й Україна, Буковина, Угорська і Американська Русь повинні пом'янути його, тож ладьмося зазгалегідь до святковання! На Україні російській ім'я Маркіяна Шашкевича дуже мало відоме в широких колах людноети і тому ду же було-б бажано, щоб наша преса і популярні видавництва як найповніше освітили діяльність і ознайомили широке громадянство з життям цього першого заслуженого галицького діяча на полі нашого відродження.
