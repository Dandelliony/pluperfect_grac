ДОПИСИ.
(Од власн. кореспондентів).
С. СУБОТІВ, чигиринського повіту (на Київщині). Археологична нахідка. Селянин Макарій Чапала, копаючи землю в своїй садибі для будівлі, викопав глиняний глек (вазу) на зразок макітри, котрий має чотирі вушка та виліплені визерунки по околу, і бляшаний таз, котрим глек був накритий. В середині глек ніби то вимазаний тістом; в ньому були палені кістки і попіл. Цю знахідку Чапала віддав місцевому батюшці о. Кирилові Шараевському, котрий хоче все це подарувать в історичний музей старовини. Чапала каже, що на його землі йому траплялось не раз викопувать усякі глеки, черепки і инше, на що він не звертав ніякої уваги. Можливо, що там могила скифів. Треба щоб ваші археологи зробили розкопку, може знайдуть на батьківщині Богдана Хмельницького цікаві історичні докази минулого.
С. ОПРИШКИ, кременчуцького повіту (на Полтавщині). Земля. Тяжке горе спіткало селян наших. Землю, що орендували вони по 15 карб, за десятину більш ніж 10 років, поміщиця пані П. продала тутешньому кулакові С. Спочатку хотіла пані продати селянам, як орендаторам, але коли з'явився С., то роздумалась і сказала, що їй далеко краще мати діло з одним покупцем, ніж з цілою громадою. А оце недавно продала свою землю і друга пані по 360 карб, за десятину. Не дивлячись на таку високу ціну, селяне і сюди були посунули, але банок щось мало видавав їм грошей і діло їх знов не вигоріло. Найшлись заможненькі людці і земельку забрали собі. Тоді де-котрі а селян почали продавать свої шматочки кулакові С. по 330 карб, за десятину, а сами переселяться на Сібір.
За весну і осінь цього року виїхало більш ніж 16 семей. Справа переселенців з продажем дворів та хатів стоїть далеко гірше, ніж з землею. Ідуть вони за безцінок, а більш усього лишаються не проданими. Із московських губ. приїзжають до нас „кацапи” наймають ці хати і чинять в них овечі шкури, шиють чоботи або бондарюють. Таких жителів у нашому селі є поки що 3 семьї. Живуть вони вже по другому рокові і наслідки їхнього життя не зовсім утішні: часто-густо почуєш між хлопцями такі слова, як „нонче”, „молодка“ „ежели“ „окромя”, а з пісень: „Прощай, казачка, Богъ съ тобой", „Любила меня мать", „Катя — Катерина” і таке инше, і наших рідних пісень співають теж чимало, але все таки московську пісню почуєш частіше. Ходоки, що зневірились в Сібірові, оце після Покрови знов поїхали шукати землі на Урал та в самарську губ. На ці міста землеустроїтельная комісія льготних паперів для проїзду поїздом не дає, і ходоки, що вже вспіли повернутися і звідтіля, росказують, що товариші їхні, в котрих не хватав грошей, щоб їхати назад, ї» дять зайцями, стрибають на ходу 8 вагонів і калічать собі руки та ноги. Повернулись наші заробітчане а Таврії і кажуть, що гроші платили їм добрі. Де-котрі з повноробочих за строк (4 місяці) взяли по 135 карб., а за 2 місяці 75; взагалі менше не платили, як 20 карб, на місяць. Але тілько в Таврії, де хліб вродив гарний, а сюди ближче, в херсонській губ , кажуть, що дорожче не платили, як 14—16 карб, на місяць. Декотрі з них понаймались там же й на другий рік теж не за погані гроші.