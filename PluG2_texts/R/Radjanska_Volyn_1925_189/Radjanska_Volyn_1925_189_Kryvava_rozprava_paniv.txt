Кривава розправа панів. 
Засуджено до розстрілу всіх трьох. 
Військово-польовий суд засудив Гібнера, Рутковського та Кнієвського до розстрілу. 
Негайно після того, як зачитали вирок суду над Кнієвським, Рутковським та Гібнером, оборонці Дурач, Паскальський та Рудзинський виїхали до літньої резиденції (місця перебування) польського президента Войцеховського—містечка Спали. 
О 9-ій годині вечора редакції одержали відомості, що президент відмовив помилувати засуджених. Ці відомості передали з варшавської канцелярії президента. До 4-ої години ранку оборонці не повернулись до Варшави. Де вони перебувають, не вдалося встановити. Запитували по телефону літню канцелярію президента, але звідтіль відповіли, що оборонці виїхали назад до Варшави. 
У в'язниці, де сидять засуджені, до цього часу нема офіційного повідомлення про затвердження вироку. Адміністрація в'язниці готується до виконання присуду. Неможна добитись точної відповіди, що саме ухвалив президент. 
У Варшаві вжито надзвичайних заходів охорони. По робітничих районах їздять панцерники та поліцайські автомобілі.

