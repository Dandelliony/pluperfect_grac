У Житомірі. 
Селянство вносить податок. 
Селянство Житомірської округи вже внесло понад 2000 карб. с.-г. податку, раніш встановленого терміну. Іванківська цукроварня внесла всю недоплату по с.-г. податку минулого року, що з неї належала. 
Підручники для шкіл. 
Окрнаросвіта замовила в держвидавництві підручників на 30.000 карб. Частина підручників вже одержана, й найблизчими днями ці книжки буде розподілено по школах. Більшість підручників призначена для українських шкіл. Замовила також чимало підручників для шкіл нацменшостей. Передбачаються закупити бібліотечки для частини шкіл. 
Ремонт шкіл. 
Частина шкіл м. Житоміра, що мала спеціяльний фонд, вже відремонтувала свої приміщення. Що до сільських шкіл, то ремонт їхніх будинків зараз закінчується. Кожен район одержав на ремонт шкільних будинків коло 1.500 карб. 
Навчання в школах. 
Навчання по всіх школах почнеться в другій половині вересня. Надходить уже багато заяв про прийом нових учнів до шкіл. 
Перепідготовлення вчительства.
3 10-го серпня в Житомірі почалось перепідготовлення всього міського вчительства. Перепідготовлення має закінчитися 1-го вересня. Така-ж праця йде також по всіх районах. 
Механічне хлібовипікання. 
На останньому засіданні окрплану обговорювали питання що-до організації церобкоопом механічного хлібовипікання. 
Окрплан внзнав, що хлібний завод повинен довести випікання до 1000 пуд. що-дня. На перший час окрплан ухвалив випікати що-дня 600 пуд хліба. Ухвалено підтримати клопотання церобкоопу перед центром про відпуск йому кредитів у розмірі 10.000 карб. на організаційні витрати по устаткуванню хлібного заводу.
Допомога заводу «Сельмаш». 
Приймаючи на увагу сприятливе становище ринку та необхідність найповніш обслужити село реманентом, —окрплан визнав за необхідне відпустити заводові «Сельмаш» 10,000 карб., як дотацію (допомогу) з центрального промислового фонду на поширення виробництва. Крім того, ухвалено залишити заводові його прибуток у розмірі 3.634 карб., для зміцнення його обігових коштів 
Кон'юнктурна нарада. 
При товаровій біржі відбулась кон'юнктурна нарада, де заслухали доповіді представників державних та кооперативних організацій про стан торгівлі в липні місяці. 
Представник хмільспілкп зазначив, що до цього часу законтрактовано коло 10,000 пудів хмелю, врожаю 1925 року. Також закуплено кілька тисяч пудів хмелю врожаю-1924 року. Контрактували хміль у перший час виключно в дрібних виробників; зараз складають вже умови з хмільспілкою також і великі виробники хмелю. 
Представник райспілки зазначив, що в липні помічався значний попит на мануфактуру та шкіру. Попит на муку значно зменшився Почувається зараз недостача мануфактури, шкіри та заліза. Райспілка цими днями одержала 2 вагони заліза, що були замовлені в перших числах липня. 
Представник ЦРК зазначив, що обіг значно збільшився, в зв'язку з чим у липні закуплено краму більш на 45 відс., аніж у червні.
Надзвичайний попит був на мануфактуру та шкіру. Задовольнити попит повністю було неможливо. 
Нарада також заслухала доповіді банків та инших організацій. 
Економічний збірник Житомірської округи. 
Для досконального вивчення економічного стану Житомірської округи в умовах нового адміністраційно-територіяльного поділу, а також для підготовлений відповідних матеріялів для складання плану праці на низку років, —окрплан ухвалив видати збірник, присвячений господарчому й культурному стану округи.
