„Червоні зорини" на Каміннобрідському заводі. 
Це вперше в нашому містечкові були „червоні зорини" в комуніста Ставницера. У заводському театрі було повно робітників та містечкових жінок, що прийшли подивитися, як то по новому будуть дитину «хрестити». 
О 7 год. вечора робітниця відкриває урочисте засідання робітників, присвячене червоним зоринам. Музика, президія. Секретар комосередку розказує в коротких рисах про старий та новий побут. 
Вражіння з зорин велике. Усі присутні, навіть старі жінки, зацікавлено слідкували за червоним обрядом, без раввина та єврейських забобонів.
Після засідання тільки й мови, що про зорини та про новий побут. Навіть селяни, які в нас у Камінно-Броді ще мало бувають у клубі й театрі, і ті казали, що їм дуже «понаравились» зорини, а саме, коли маленький жовтененок приймав новонародженого до своїх лав. 
Перший крок до нового побуту покладено й у нас. 

