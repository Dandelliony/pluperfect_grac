До хлібозаготовчої кампанії. 
(Розмова з членом президії окрплану т. Олександровим) 
В розмові з нашим співробітником т. Олександрів подав де-які відомості що-до переведення хлібозаготовчих кампаній на Житомірщині и Коростенщині.
На Житомирщині.
Товарові лишки хліба. Товарові лишки по основних зернових культурах по Житомірській окрузі на 1-е липня вираховано в 2.473.000 пудів. З‘окрема лишків озимового жита може бути 1.400.000 пудів, озимої та ярової пшениці —600.000 пудів. По окремих районах найбільше лишків хліба передбачається в Пулинському та Черняхівському районах, а мало й навіть не матимуть лишків райони Троянівський та Баранівський. 
Як надходитиме хліб на ринок. Приймаючи на увагу розмір податку цього року, строки його внесення, а також за досвідом останніх років, можна сподіватись, що хліб у цьому році надходитиме для продажу на ринок по сезонах так: серпень, вересень та 1-й квартал —57 відс. (більше половини), 2-й квартал —25 відс. (четвертина), 3- квартал —10 відс. (десята частина), 4-й квартал—8 відс. (менше десятої частини). З цього видко, що найбільше хліба селянство вивезе для продажу на протязі 1-го кварталу (себ-то до січня місяця). 
Закуплять більш, а-ніж торік. Торік державні й кооперативні організації закупили лише 40 відс. (дві п'ятих частини) проданого селянами хліба, решту ж закупили приватні торгівці. Тепер, у нову хлібозаготовчу кампанію державні й кооперативні організації мають закупити на Житомірщині 60 відс. хліба (себ-то вже три п'ятих частини). Як основні заготувачі по Житомірській окрузі виступають Укрмут (український мукомольннй трест), райспілка, окрсельспілка й, можливо, товариство „Хлібопродукт’’. Кожна організація має заготовити хліба майже однаково. 
Для власних потреб округи. Теперішня хлібозаготовча кампанія на Житомірщині відрізняється від торішньої тим, що головну увагу звертатиметься на організацію ринка для внутрі-округових потреб. Між тим, торік загутовачі працювали переважно для вивозу за межі. Що ж до заготівлі хліба для потреб нашого міста, то цю роботу провадитиме Церобкооп. На цю заготівлю центр дав довготерміновий кредит в розмірі 8 коп. на кожний заготовлений пуд. Кредитувати внутрі-округові заготовлення буде також місцева філія держбанку. 
Утворення маневрового фонду. Крім того, мають утворити в першому кварталі 2-хмісячний маневровий фонд, для регулювання хлібних цін в окрузі на весні та влітку. 
Постачання окрузі фабричного краму. План завозу до округи фабричних виробів затверджено Наркомвнуторгом. Головну увагу звертається на своєчасне постачання селу тих груп товарів, що в них найбільш відчувається потреба. До центру надіслали таку заявку: мануфактури на 1.600.000 карб., метальових виробів та сільсько-господарчих машин—на 665.000 карб. Наркомвнуторг включив Житомірську округу в тверду мережу планового постачання фабричного краму. Органи місцевого внуторгу повинні своєчасно подбати про одержання нарядів на ці товари та в плановому порядкові пропустити, їх через торговельний апарат округи, найбільш використовуючи кооперативну мережу. 
Хлібозаготовлення на Коростенщині. Що-до хлібозаготовчої кампанії на Коростенщині, то цій окрузі самій не хватає 375.154 пуди. Але треба сказати, що заможня частина селянства Коростенщини матиме лишків 918.271 пуд., а бідняцькі та середняцькі шари села потрібують 1.296.425 пудів хліба. До того ж ці дві групи селян в перше півріччя продають зерно, а в друге півріччя покупають. Отже можна очікувати, що на Коростенщині все-таки продаватиметься до 1 мільйона пудів. 
На Коростенщині так само, як і на Житомірщині, головну увагу звертатимуть на організацію ринка для внутрі-округових потреб. Між иншим необхідно відзначити, що до цього часу на Коростенщині державні й кооперативні організації не взялись до заготівлі хліба; там ще цілком працює приватній торговельний апарат. Але незабаром державні й кооперативні організації розгорнуть там свою працю.
Постачання фабричних виробів. До центру надіслали заявку про включення Коростенської округи в тверду мережу планового постачання: мануфактури (на осінній сезон) треба 20 вагонів, а метальових виробів на 400.000 карб.
Регулювання ринка. Що до загального регулювання хлібного ринка, як на Коростенщині, так і на Житомірщині, то воно значно відрізняється від минулого року. Регулювання вестиметься заходами економічного характеру. В районах, де сильно зменшаться ціни на хліб, збільшуватиметься заготівля хліба з тим, щоб довести ціни до бажаного рівня. 
Розвиток хлібозаставних операцій. Значну більшість хліба в-осени продають маломіцні господарства, щоб ці господарства не руйнувались від низьких осінніх цін на хліб,— буде широко розвинено хлібозаставні операції. Отже, завдання місцевих органів подбати, щоб цілеві кредити на переведення цих операцій були повністю та своєчасно використані. Про це відповідні органи повинні широко оповістити селянство. 

