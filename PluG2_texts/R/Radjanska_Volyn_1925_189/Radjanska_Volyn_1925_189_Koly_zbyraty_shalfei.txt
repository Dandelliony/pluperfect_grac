Коли збирати шалфей? 
Відповідь Г. П. і Костецькому. 
Шавлія (шалфей) — рослина багаторічна, вивезена до нас з південної Європи. Сіють її за-ради ії листків, які йдуть на ліки. Шавлія не вимагає багато вохкости й росте гарно на високих сонячних місцях; на низьких, вохких місцях — випріває.
Грунт треба орати з осени, виоравши на 5—6 вершків і так зоставити ріллю незаскородженою до весни. 
Першого року збирати листя треба тільки раз, з кінця серпня до перших чисел вересня. Листя збирати в кошики, потім тонким шаром розкладають і сушать під повіткою на ряднах або в клуні на соломі, де воно й сохне.
На другий рік листя общіпують двічі — перший раз, як рослина почне квітувати, а другий —так само на прикінці серпня. Висушане листя пакують у мішки. З десятини сушаного листя за два рази буде 50—80 пудів. 
Шавлія дає повний урожай 4—5 років, потім меншає. Тоді нема рації тримати ії на тому ж місці, а краще там сіяти пашню, а ії сіяти де инше.
Щоб краще ознайомитися з культурою лікових рослин, читайте такі книжки: І. Паріжон —„Культура, збір і вивіз лікових рослин", Гайсевич— „Про лікарські трави". 

