Наш порадник. 
Земельні. 
Запитує Н. Ващенко, чи можна по мінятись на садиби з сусідом. 
Відповідь: По силі 1, 2 й 26 арт. зем код. і 21 арт. ців. код. земля, як власність держави, не може бути річчю приватнього обміну. Тому й цей обмін на садиби між громадянами, без дозвілу земельного товариства та затвердження райземуправління—є протизаконним. 
Запитує Марія Коченська з Трояніва, чи повинна земсудкомісія при розборі справи по земельній суперечці призначати опіку для малолітніх. 
Відповідь: За роз'ясненням особливої колегії вищого контролю но земельних суперечках, земсудкомісії, при розгляді  справи про земельно-майновий розподіл, не компетентні розвязувати справи суто семейного характеру (напр.—про опікування, про залишення дітей у чоловіка або жінки—розлучених), а повинні справу в цій частині суперечки сторін направляти по підсудності до загального суду. 
Запитує гр. П. Тимошенко: кому належить урожай із землі, неправильно захопленої в мене иншою особою. 
Відповідь: Урожай належить тому, чия праця до нього прикладена. Власник землі лише може подати позов про збитки. 
Переселенські. 
Запитує група безробітних із Житоміра,— кудись, чи то на Північ, чи на Далекий Схід потрібні лісоруби. Де про це можна довідатись? 
Відповідь: Передбачається вербовка дроворубів на Урал (а не на Дал. Схід). Відділ ринку праці НКП РСФРР просив усі біржі прані негайно повідомити про можливість набору дроворубів, зазначивши можливу їх кількість по місцях, але поки що без запису робочих на зазначену працю. 
Запитує селянин А. Ш., чи можна виїхати до Америки й на які кошти. 
Відповідь: Виїзд до Америки обмежено американським урядом певною нормою, при чім у межі Американських Штатів пускаються лише особи, що їх американські родичі беруть на своє утримання. Кошти на дорогу повинен дати той громадянин, що викликає з Росії свого родича. 
Податкові. 
Запитує Ш. Мільштейн із Заслава, яку кількість вівса, жита, муки та инш. хлібопродуктів може тримати в себе в крамниці крамар, що торгує по патенту 3-го розряду. 
Відповідь: Такого крамаря не обмежено в кількості хлібопродуктів для торгівлі, але ж необхідною ознакою мусить бути роздрібна торгівля цими товарами. 
Торгівля ж партіями, або инакше кажучи—оптом—вимагає виборки патента на торгівлю не низче 5 розряду. 
Запитує гр. Олексієва, чи може судовий виконавець стягати гроші по виконавчому листові з допомог соцстраху. 
Відповідь: 3 тих сум. що їх виплачують органи соціяльного страхування трудящим, на випадок тимчасової втрати працездатности, стягання по виконавчих листах на утримання членів родини застрахованого можливе лише в межах, установлених п. п. «а» і «б» артик. 289 ців. пр. код. 
Запитує К. Колесніков, чи можуть від сина, який проживаючи вкупі з батьком видав боргову розписку, не оплачену гербовим збором, стягнути цей, збір. Чи можуть викликати його до суду. 
Відповідь: Дати вам певної відповіди — неможливо, тому що ви не зазначаєте про соціяльний стан родини —чи це селянське дворище, чи родина торговців. За загальним положенням кредитор має право вимагати судом покриття боргу з того, хто видав боргове зобов'язання й не платить боргів. Суд за неоплату документів гербовим збором штрафує обидві сторони. Кредитор має право обернути стягнення на майно боржника. Що-до стягнення з селянського дворища-то для цього є особ диві правила. 
Запитує кустар К. О. з Старосілки, чи обкладаються промподатком власники та орендарі сільських млинів, якщо вони не провадять сільського господарства. 
Відповідь: Декретом від 10-го квітня 1925 року для пільг сільським кустарям не обов'язкове провадження сільського господарства. Власники й орендарі сільських млинів і крупорушок то-що, бодай би вони й не провадили сільського господарства та не сплачували сільгосподатку, звільняються від промподатку, оскільки вони проживають в сільській місцевості та експлоатують свої підприємства без найманої праці. 
Запитує Р. Баксман із Полонного, в який спосіб обертається стягнення грошей по виконавчому листу на будівлю й на право будування та як переводиться опис нерухомого майна. 
Відповідь: В даному разі додержуються тих же правил, як при описові рухомости. Крім того, міліція запитує місцьгосп, чи має право відповідач на будівлі та на будування й повідомляє нотаріяльний відділ суду про накладення арешту на дану будівлю чи на право будови.

