Обміркуймо, як то кращею зробити нашу „Радянську Волинь". 
Що думаю про нашу газету. 
Не раз мені доводилося помічати, як читач-селянин, узявши газету в руки, перш за все читає всякі новини. Здебільшого цікавиться він, що діється по нашому Союзу й закордоном. Перечитає це, а далі читає передовицю. 
Отож, здається мені, краще було-б телеграми й різні новини перенести на перше місце першої сторінки, передовицю ж і різні статті містити на другій.
Так роблять де-які закордонні газети, спостерігаючи зацікавлення читачів новинами.
Третю й четверту сторінку газети - залишити без змін. 
Від редакції. 
Газета „Радянська Волинь" все більш набуває вигляду чисто-селянської газети як по свойому змістові, так і по зовнішньому вигляду. 
Але треба завжди пам'ятати, що радянська преса твориться самими робітниками й селянами. Радянська газета —це газета не для трудящих, а газета трудящих. І чим тісніше робітники й селяни підходять до своєї газети, чим більш вони звязані з нею, тим газета більш задовольняє їх потреби, відбиває настрої й думки. 
Отже треба, щоби наші селькори, читачі нашої газети найтісніше звязалися з „Рад. Волинью". Нехай подають до редакції всі зауваження, всі думки, що до поліпшення газети. Іх друкуватимемо й виноситимемо на обмірковання всіх дописувачів, читачів і друзів нашої газети.

