Хто кислиці поїв, а кого оскома напала. 
Історія одної тяганини. 
При переведенні продкампанії в серпні 24 року штат Черняхівського РВК'у збільшено було рахівниками, що празцювали поверхурочно. За це їм обіцяли заплатити. Згідно - обіжником НКФ від 9 листопаду Ч. 01234272 для Волини призначено на цю справу 49 0 карб. Окрфо, мабуть, ці гроші використало напевне по иншим параграфам, бо Черняхівські рахівники й по сей час не одержали грошей. 
Факт. 
Для переведення продкампанії потрібується багато робітників. Беруть. Обіцяють заплатити. 
Працюють хлопці, аж пера тріщать. Сплять там же на столах, бо надіються скоріше грошики одержати. Але щоб одержати їх, РВК посилає до окрфо. 
Зав. окрфо тов. Гудков сам цього питання не може вирішити — запитує НКФ—чи «полагається за роботу заплатити, чи ні». 
Мабуть, що полагається, бо незабаром надсилають до Черняхівського РВК'у відношення скласти вимогові відомості. Вдруге складаються відомості, вдруге пишуть доручення на одержання, але знов якась притичина: не дають грошей. 
Минув листопад, грудень... Штати скорочено. РВК подякував хлопцям за щиру службу. А за гроші – ні пари з уст. 
Й я не я й коняка не моя — майте діло з окрфом. 
Настав січень 1925 р. Порадовала скорочених хлопців пошто-телеграма окрфо, щоб не пізніше 7 лютого надіслати... вимогові відомості. 
В-третє складаються відомості, знову пишуть доручення. Навіть із собою хтось взяв револьвера, щоб часом грошей по дорозі не відібрали. 
Окрфо відомості забрало й обіцяло гроші надіслати поштою. 
Чекали, чекали хлопці, поки не набридло. Бахнули в трудсесію. Призначено до слухання справу на 26 травня, але відкладають на 3 червня „через неприбуття представника від губфо". 
3 червня слухали справу при представниках од губфо, окрфо й РВК'у. 
І що ж би ви думали? 
Визнано, що за роботу треба заплатити 1064 карб. 46 коп. Видали виконавчого листа Ч. 1705. 
Значить—„дайош гроші!" Звернулися до судвиконавця. Той дає окрфо термін —15 днів. Термін минає, окрфо грошей не дає. Каже, що копію виконавчого листа надіслано до НКФ. 
Обридло ходити хлопцям — написали скаргу до прокурора. Прокурор 17 липня, Ч. 8551, наказує судвиконавцеві — гроші негайно стягнути. Окрфо, вгледівши прокурорський наказ, закрутило хвостиком, мовляв, без відповіди НКФ ніяк не можна, а до того сам новий голова окрфо т. Мулярчук їде до Харкова, де з'ясовує особисто всю „справу". 
Наказали хлопцям заглянути 23 липня. 
Прийшли й 23... А далі—що-дня довідувались, аж до 27 липня. Приїхав завокрфо. 
Зраділи, та до нього—ось, думають, нарешті, дочекалися грошей. А він каже—треба ще зачекати, бо НКФ УРСР про це запитував НКФ СРСР і ВУЦВК...
Подають скаргу до РСІ... 
Знов окрфо... 
Знов пождіть... 
Вже другий серпень прийшов, друга продкампанія. 
Чи не час розквитатись за старі „гріхи"? 

