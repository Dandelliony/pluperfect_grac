Закінчився 4-й пленум ЦКНС. 
Що ухвалив пленум. 
На прикінцевому засіданні пленуму ЦКНС обговорювали стан колективних господарств та шляхи їхнього розвитку. 
Представники округ зазначали, що колективізація сільського господарства ще не набула на Вкраїні масового характеру, одначе, бідняцькі шари українського села все більш усвідомлюють потребу й господарчу доцільність об'єднати дрібні господарства. 
Основна причина, що часто-густо доводить колективи до розпаду, це недостача реманенту Справа землеустрію, на думку всіх представників місць, має сильно зрушити колективізацію. Треба значно поширити агрономічну допомогу селу. Говорили також про недостачу кредитів та про кволість постачання тракторів. По де-яких районах України куркулі об'єднуються та складають колективи, виключно для того, щоб їхню землю не обкладали сільско-господарським податком. 
В резолюції пленум визнав, що президія ЦКНС за останні півроку працювала гаразд. В найблизчому часі,— говорить резолюція,—ЦКНС має з'осередити всю свою увагу на тому, щоб роз'ясувати членам КНС новий політичний курс на селі, створити могутню спілку незаможників з середняками, звернути увагу також на розвиток та поліпшення способів обробітку землі, кооперувати бідноту. Найпильнішу увагу слід уділити праці хат-читалень, сельбудинків, шкільних рад, розповсюджувати на селі газети. 
Президії ЦКНС доручено піднести перед ВУЦВК'ом клопотання— переглянути законодавство про права та обов'язки комнезамів згідно з новими їхніми завданнями. Сесія визнала також за потрібне, щоб усе незаможнє селянство України, під керовництвом ЦКНС, взяло широку участь у наступних перевиборах сільрад. 
Заслухавши доповідь про чергові завдання КНС, пленум визнав, що КНС мають перетворитись у громадські організації й позбутись усіх адміністративних функцій. Пленум визнав, що єдиною владою на селі мають бути сільради, а центром економічного життя — кооперація.
Пленум цілком приєднався до постанов останнього пленуму ЦК КП(б)У, що визначив певну лінію праці комнезамів за нових умов. Пленум ухвалив вітати політику компартії й Радянської влади на селі. 
Пленум ухвалив регулярно надсилати до підшефної ЦКНС бригади селянські делегації з різних округ. 
Член президії ЦКНС т. Одинець, шо відвідав крайовий з'їзд спілки кіргізьких наймитів, передав пленумові надісланий кіргізькими наймитами червоний прапор для незаможнього селянства України. Пленум висловив подяку за прапор, що з'єднує селянство України й трудящих Сходу. 
Ухвалено просити ВУЦВК звернутись до всього селянства України з відозвою, де повинно визначити нові функції комнезамів на селі. 
За почином групи селян, пленум висловив протест проти пригноблення трудящого селянства Польщі й Румунії та вирішив передати через селянський інтернаціонал братерське привітання селянам Румунії й Польщі. Крім того, президії доручили з’організувати та зібрати допомогу селянам, що потерпіли від неврожаю та повідь в Західній Україні. 
На цьому пленум закінчився.
