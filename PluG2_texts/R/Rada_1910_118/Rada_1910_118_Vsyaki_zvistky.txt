Всякі звістки.

	ПЕТЕРБУРГ, 23. Як сповіщає „Ръчь“, намістник Кавказа просив дозволу лічитись євреям на кавказьких водах, про що клопотались і місцеві союзники, бо в противному разі їм загрожували матеріальні втрати. Міністерство дозволило з умовою, що ходатайство буде розглянуто в окремих комісіях. 
	Здоровля авіатора Попова трохи покращало. 
	Відомого поліціймейстера Іоніна призначено начальником ярославльської тюрьми. 
	Ходить чутка, що Юскевича-Красковського запрошено директором одного південно-русского земельного банка. 
	НОВОЧЕРКАСЬК, 24. Рада професорів політехнікума постановила приймати студентів не по жеребку, як робилось досі, а по конкурсу атестатів, Комплект першого курса збільшено на 200 душ.
