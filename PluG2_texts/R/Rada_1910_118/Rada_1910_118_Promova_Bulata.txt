Промова Булата.
	
	Булат , посилаючись на авторітет західно європейських вчених, що протестують проти замаху на волю Фінляндії, пристає до думок, висловлених Гегечкорі та Мілюковим, і приходить до висновку, що Фінляндія безперечно одібрала конституцію, затверджену маніфестами. Коли ж уряд не вважає для себе обов'язковими ніяких маніфестів, то й народ фінляндський і народ російський має право не зважати на такий уряд, провадити проти нього боротьбу, щоб його звалити. Коли б Фінляндія справ ді готувала замах на Росію, в Думі не знайшлося б жодної людини, яка б пішла проти урядового проекту. Але тут Росією називають не російську державу, а тих, хто гнітить русский народ. Проти цих, справді, в Фінляндії були замахи. Трудовики взагалі вважають, що проект чинить величезну шкоду Фінляндії, а Росії - небезпеку і сором. (Оплески на лівих). 
	Крупенський, відповідаючи представникам опозіції, вважає, що маніфести 3 февраля 1899 р. та 14 марта 1910 року цілком певно зазначають той ґрунт, на якому повинна стояти Дума, розглядаючи цей законопроект. Посилаючись на російських та закордонних вчених промовець старається довести, що в Фінляндії конституції не було ніколи. Далі він закликає Думу обороняти історичні державні права Росії. (Оплески на правих). 
	Єфремов доводить, що Фінляндія має конституцію, а через те цього законопроекта неможна приняти, коли небажано зламати тої конституції. Він умовляє Думу одкинути антіпатріотичний і антідержавний проект. (Оплески на лівих).
