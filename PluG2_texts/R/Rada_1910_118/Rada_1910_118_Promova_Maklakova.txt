Промова Маклакова.

	Маклаков виголошує сильну, переконуючу промову. Промовець вважає, що в пропонованому проекті мова мовиться не про загальноімперське законодавство, а про повну ліквідацію фінляндської автономії державної і провінціяльної. Принявши тільки другу статю цього проекта, Дума скасує самоврядування Фінляндії. Ви, - каже промовець, - заходите далі тої мети, яку було поставлено в 90-х роках: ви хочете зліквідувати боргоський акт. Після цього закона фінляндцям не буде чого губити. В цьому й весь трагизм становища: спочатку буде викликано ворожість, потім підуть репресії, а далі - розгром Фінляндії. На це неможна заплющувати очі. Взагалі ж мета закона не відповідає засобам. 
	Визнаючи, що Царь Олександр І-й, як переможець, міг становити лад, який хотів, промовець каже, що урочисті обіцянки инших Монархів, які були законними Царями не ворогів, а вірних підданців, - були вже обов'язковими. Уряд, піднімаючи питання про загальнодержавне законодавство, йде на авантюру. Алеж і урядові слід бути чесним. (Оплески на лівих). На жаль, замість того, уряд почав не визнавати фінляндської констітуції. Звичайно, що з цього радіють праві, алеж центр, котрий колись називав себе констітуційним, не може не розуміти, що, ламаючи фінляндську констітуцію, він тим самим чинить шкоду й російській констітуції. (Оплески на лівих). 
	Це питання слід поредати на роз'язання сейма, а якби сейм відмовився, тоді, може, Дума й мала якесь моральне право вчинити державну революцію. В цьому ж тепер почувається головна брехня, образлива для Фінляндії, бо вона ламає її правове почуття і зовсім закриває шлях до згоди; образлива й для Росії, бо ображає державу і русску силу. Одно - вимагати загальнодержавного законодавства, й зовсім инше - вимагати знищення констітуції. "Ви, - кінчає промовець, - чините акт, який справді може підірвати довірря до Росії". (Ручні оплески на лівих). 
	Далі головою - Гучков. 
	Жуковський , від імени польського кола, заявляє що законопроект цілком ламає давні праві фінського народу. Хоча законопроект торкається тільки Фінляндії, алеж він зачіпає й більш широке прінціпіальне питання, чи істнуе в Росії можливість зберігти свою національність всяким инородцям? Відповід може бути тільки негативною. (Оплески на лівих). 
	Капустин доводить, що головна мета ваконопроекта - встановлення загальнодержавних обов'язків для Фінляндії, яка матиме всі загальнодержавні права російських громадян, матиме свою внутрішню автономію мову, школу й адміністративний устрій. 
	Праняти цей законопроект вимагає російський відроджений націонализм, що без ворожнечі до инших народностів, намагається оберегти державні інтереси. 
	Щож до програми октябристів, то вона вимагає, щоб була місцева автономія, якої зовсім не ламає цей законопроект. Алеж, побіч з цим, октябристська програма вимагає також, щоб загальнодержавні інтереси Росії завше стояли на першому місті. (Гучні оплески в центрі). 
	На цій промові засідання закрито.
