Фінляндська справа

	ПЕТЕРБУРГ, 23. В „Ръчи“ надруковано телеграму Міхеліна, в якій він доводить Столипіну, що фінляндці через те зоставили нерозглянутим питання про військову повинність, що внесено його було незаконно. Граждане Фінляндії — каже він — зовсім не повинні коритись законові про військову повинність, бо цей закон видано з порушенням фінляндської констітутції. Наприкінці Міхелін заявляє, що фінляндці і не будуть коритись такому законові. 
	МОСКВА. 23. Фінські газети незадоволеві думськими дебатами. Вони кажуть,що дебати йдуть так мляво, наче оратори одбувають казенну повинність. 
	МОСКВА, 23. З приводу думських дебатів про фінляндський законопроект „Times“ каже: „законопроект породили часи реакції і бажання ліквідувати революцію. Він пристрастний і може зробити з цілком лояльної Фінляндії огнище розрухів. Через це краще одсунути його вирішення, поки країна не заспокоїться". 
	„Morningpost“ каже, що проект — це спроба обрусити фінів. 
	„Daily News“ пише: „англійські меморандуми не будуть втручанням у внутрішні справи Росії, бо Росія і Фінляндія — держави, звязані договором і відносини між ними — це питання міжнароднього права. 
	Взагалі серед закордонної преси найгостріше висловлюється з приводу останнього думського виступу прем‘ера німецька преса. В П. А. Столипінові вона вбачає ініціатора проекта, якому третя Дума, що не єсть дійсною представницею Росії, завдячує своїм істнуванням, і через це він може з певністю опертись на неї.
