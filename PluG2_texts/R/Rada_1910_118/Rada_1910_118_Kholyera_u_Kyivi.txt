Холєра у Киіві.

	Слабування на гастріт. 23 мая до олександрівської лікарні привезено було 15 слабих на гастріт, а 24 мая до 3 години вдень— 10 чол. таких. слабих. 
	Слабування на холєру. З 3 мая, коли в Київі почали люде слабувати на холєру, до 23 мая по київських лікарнях зараховано 37 таких слабих. 
	Померло од холєри в Київі за той самий час 15 чол.

	3 Київщини. Посуха. Нам пишуть з гостомельської волости, радомисльського повіту, що там по ланах геть висихає через посуху та спеку хліб на пню і селяне мусять його косити на сіно. Краще ще держиться ярина, озимина ж, особливо жито, майже зовсім безнадійна. Селяне страшенно заклопотані цею новою бідою, бо надії таки гарні покладались на врожай, а тепер все пропало. В садках гусень також страшенно нищить дерево. 
	Озброєний грабіж. Коло с. Малосмілянки двоє невідомих напали на контору кам’яноломні Іоселевича і, пограбувавши управляющого Брухштадта, стріляючи з револьверів, втекли.
	3 Волині. Тиф в тюрмі. В овруцькій тюрмі, як сповіщає „Вол.“, лютує тиф. 12 мая помер надзиратель тюрми Макаревич, який пролежав в земській больниці всього шість днів, а 13 мая в тюрмовій лікарні помер арештант. Єсть ще багато слабих на тиф арештантів в тюрмі. 
	3 Поділля. Прибутки цукроварень. Цукроварна промисловість дає на Поділлі дуже гарні прибутки. Це видно з того, що за минулий рік Соболівський і Бершадський заводи дали по 191 тисячі прибутку, Чарноминський 108 т. чистого прибутку, Городокський 107 тис. рублів, Старосинявський 52 і Томашпільський 4.000 рублів. 
	Століття духовної школи. В 1913 році буде сто літ відколи засновано духовну школу бурсу в Привороттю. З приводу цього складають історичну записку. Всіх, хто вчився колись в цій бурсі, або знає щось цікаве з її минулого, просять надсилати свої згадки до школи на ім'я учителя А. Залевського. 
	3 Чернігівщини. Товариші Савицького. Бувших товаришів відомого розбійника Савицького, — Доценка і Кобякова, судили в військовому суді за вбивство в Глухівському лісі свого товариша Новосельцева. Доценка засуджено за це до смертної кари, а Кобякова виправдано. 
	Холєра. Холєру вже занесли з Дніпра на Чернігівщину. Слабування траплялись цими днями в слободі Радулі, м. Любечі та по инших містах. Деякі з слабих померли. 
	Велика пожежа. В Острозі 19 мая за яких небудь дві години згоріло 15 домів. Збитків більше, як на 50.000 рублів. Застраховано їх тільки щось сім і то на тисяч двадцять. Пожежа сталась через необережність з вогнем. 
	3 Полтавщини. Земські вибори. В Полтаві цими днями одбулись вибори в повітове земство на трьохліття з 1910 до 1913 року. Виборщики поставились до виборів щось недбало. Багато з них не явилось і через це не обрано ще трьох гласних. Всього ж обрано 19 гласних, більшість з них старого складу і належать до правих; нових гласних обрано 4, з них 2 „кадети". 
	Кооперативний з'їзд. 23 мая в Полтаві одкрився перший великий з'їзд представників кооперативних крамниць. В з'їзд надіслано багато привітань. Протягнеться з'їзд три дні. Для того, щоб більше записувалось в члени товариств, постановлено зменшити вступну плату; вкладки паїв можна буде робити в розсрочку. 
	Курси для народніх учителів. Полтавська губ. земська управа організує в цьому році для учителів своєї губ. загально-освітні курси. Тягтись будуть курси з 1 іюня по 15 іюля. Запрошено лекторів з Київа: О. Ів. Левицького, Є. А. Кивлицького, Олександровського, О. Заленського і инш. 
	Політичні справи. Сесія харьківської судової палати в Полтаві розглянула при зачинених дверях цими днями дві політичні справи. По одній з них селянина Андрія Гаврика за належність до української соц.- демократичної партії — на рік заслання, по другій учня київської малярської школи в каторгу на два роки; судили його по 102 статі. 
	3 Катеринославщини. 200 „зайців". „О. Н.“ телеграфують, що на куп’янському участкові південної залізної дороги, контрольор „витрусив" двадцятого мая 200 безбілетних пасажирів в поїзді № 92. 
	Пограбування волости. Цими днями недалеко від мишуриногорської волости, (верхнєдніпровськ. повіту), счинилась пожежа. На пожежу побігло все сельське начальство. В волості лишились тільки сторожі. Цим скористувались якісь грабителі. Іх п'ять душ з револьверами прискочили туди і, гукнувши: „Руки вгору", вистрілили скілька раз в повітря і після цього забрали 1517 карб. 66 коп. і 163 пашпорти. Сторожів грабителі зачинили в канцелярії. Втікаючи після грабіжа, вони застрелили якогось селянина, що попався їм на дорозі. Єсть чутка, що вони навмисне підпалили хату, щоб люде побігли на пожежу і не пильнували волости. 
	3 Харьківщини. Проф. А. Л. Погодіна затвержено на посаді другого професора славянознавства харьківського університету. 
	Тютюн. В убогому старобільському пов., на Харьківщині, родить тютюн і дуже добрий. Там тепер його багато садять. Один плантатор з повіту продав харьківським фабрикантам одразу аж кільки сот пудів. Тю тюн обіцяє підняти ціну на землю в старобільському повіті, яка там ціниться дешевше, як по инших пов. на Харьківщині. 
	Плата за навчання Закону Божого. Панотцям законовчителям по народніх школах на Харьківщині тепер платять 60 — 100 карб., залежно од того, скільки ходить школярів до школи. Така мізерна плата не покриває праці батюшок, бо инколи вони мусять ще їздити за власні гроші, коли є школи по приписних хуторах. Зважаючи на це, пан-отці законовчителі звернулись з проханнями до земства, щоб плату за їхнє навчання було заведено од уроків. Земські управи прихильно поставились до цих проханнів і навіть думають, заводючи таку плату, встановити плату батюшкам за урок, беручи на увагу і далекість школи од батюшчиного обійстя.
