Англійська політика.

	Добрий зразок щиро-демократичної національної політики дав цими днями англійський губернатор у південній Африці лорд Гладстон. Він од імени англійського уряду висловив бажання, щоб прем'єр-міністром у кабінеті південно-африканської федерації був генерал Бота. Таким чином, англійський уряд вважає тепер можливим поставити на чолі південно-африканського правительства генерала, що підчас англо-бурської війни був одним з найзавзятіших борців проти Англії. Цю рису щирого демократизму зазначає вся європейська преса, підкреслюючи, що такою й тільки такою політикою метрополія може заслужити прихильність і довір'я „инородців“.
