ПО РОСІІ
- Як би бажання. В міністерстві доріг недавно трапилася пригода, яка влучно характеризує міністра Рухлова і його відношення до тієї законности, що нею він так дуже вихваляється. Кілька десятків студентів усяких вищих шкіл подали в міністерство доріг прохання, щоб їм дали роботу в ріжних одділах відомства. При цьому кожен з студентів намічав собі зазделегідь ту посаду, яку він хотів би заняти. В своєму проханні всі вище названі студенти повідомляли, що вони члени союза русского народу і инших не менш патріотичних організацій. Управління доріг, посилаючи це прохання міністрові, зазначило, що два роки тому вийшов циркуляр, яким заборонено приймати на службу студентів. Дозволено приймати тілько на літні роботи. Через це управління визнало - неможливим задовольнити прохання. Але Рухлов подивився на справу не так. Раз справа торкається „патріотів", в нього являється инша мірка. І на проханні союзників міністр пише своєю рукою: „Коли бажання єсть, то все можливо". Вірні слуги міністра скоро зрозуміли коротку відповідь міністра і союзникам-студентам дали потрібну їм службу. (Рѣчь). 
- „Контора". В Саратові, на головній вулиці давно істнує контора для наймання слуг „Посредникъ". Контора ця рекомендує переважно жінок. Довго не знали, що то за контора така, але тепер вже викрили. Виявилося, що хазяйка тої контори, вдова капитана Трусевича, крім рекомендацій прислуги занімається поганими ділами. В д. Трусевич жив на кватирі д. Звенігородський. І от раз в домі Трусевич счинився гвалт. Кричала маленька дівчинка, якій вдалося втекти з дому, д. Трусевич на вулицю в одній чоловічій сорочці. Збіглися люде. Побачили закрівавлену дівчинку і стали роспитувати. Дівчинка назвала себе Ганною Варухіною і заявила, що її тільки що знасилував „барин", який живе в „конторі". Зробили слідство і виявилося, що це не перша жертва, що д-ка Трусевич сістематично заманює дівчаток в свою кватирю, наче б то для того, щоб опреділити на місце. Варухіну вона викликала з вечора, а вночі оддала Звенігородському. Обох цих „посредників" посадили в тюрму. Через два тижні виявилося, що таким же способом і другу дівчинку знасилував Звенигородський. При цьому була Трусевич і, стоючи біля дверей, дивилася, як нещасна дівчинка билася в обіймах падлюги. Після того Трусевич вигнала знасилувану дівчинку на вулицю, застрахавши її, що заявить в поліцію, наче б то вона обікрана контору. Виявилося і ще скілька жертв діяльности „посредницької контори", але їх ще не відшукали" (Р.С.).
- Лихо робітникам. Робітники гірничих заводів на Уралі попали в незвичайно тяжке становище після закриття багатьох заводів та зменшення в них виробу. Головний з казенних гірничих заводів, Мотовіліхинський, на якому було 11 тисяч робітників, тепер має всього 5 тисяч душ. Відсутність якої будь праці примусила робітників звернутися до воєнного міністра Сухомлінова, з проханням дати яку небуть роботу людности. В записці до міністра робітники зазначають, що їм їсти нічого. Давні робітники-токарі просять часами заводську адміністрацію змилуватися над ними і дати хоч скидати сніг з будинків, щоб заробити скілька копійок. До такої нужди ще ніколи не доходило тутешнє робітництво. (Р. В.).
- „Живий товаре. В Ризі на вакзалі затримали гарно одягненого добродія з гуртом молодих дівчат, які сідали в вагон 1-го класу. Виявилося, що це торговець „живим товаром", який перевозив дівчат в Гамбург. Серед дівчат, яких він віз, є дочки інтелітентних батьків. (Р. С.).
- Утиски в тюрмі. В акатуйській каторжній тюрмі за останні часи почалися утиски. Недавно, після проїзду одного начальника, в арештантів позабірали ковдри, подушки, білизну, тютюн, листи, папір для писання та картки родичів. Одно слово, забрали все, що може хоч трохи поліпшити життя арештанта. Побачень з родичами не дозволяють вже 2½ роки. Родичам не можна жити на 200 верст од Акатуя. Листування з батьками, жінками та чоловіками дозволяють раз у місяць, з братами і сестрами — раз на два місяці, а з більш далекими родичами, зовсім не дозволяють. В „вільну команду" політичних не випускають.