ДОПИСИ.
(Од власних кореспондентів ).
ЧЕРКАСЬКИЙ ПОВІТ (на Київщині). Запомога. Два роки Свидівська сельська громада ждала запомоги од міністерства внутрішніх справ, щоб полатать злидні опісля зруйнування села Дніпровою повідю. Ця повідь наробила шкоди, загалом беручи, більше ніж на дві тисячі карб. і ці гроші громада прохала — видать їй. Одначе недавно оце міністерство прислало селянам всього 200 карб. Коли їх роскинуть на селянські двори, то кожному господареві припаде не більше ЗО коп. Побачили селяне, що користи мало від такої запомоги, тай одмовились од неї. Гроші буде оддано на будову нової церкви.
СТ. СТАРО-ЛЕУШКІВСЬКА (на Кубані). На пам'ятник Шевченкові. В цій станиці, в день 49-х роковин смерти незабутнього українського поета Тараса Шевченка, збіралясь люде помянути його „тихим словом". Зібравшись, постановили скластись і послати й свою жертву па пам'ятник великому поетові. Набралось чотирі карб. і п'ять копійок. Ці гроші послав у ред. „Ради" Ів. Чмирь.