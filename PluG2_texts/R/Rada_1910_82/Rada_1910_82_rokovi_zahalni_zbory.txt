Рокові загальні збори катеринославськоі „Просвіти”.
4 апріля в помешканні зубоврачебної школи відбулися загальні збори членів „Просвіти" в Катеринославі. На збори прийшло не багато членів,— щось коло двадцяти, але за-для „кворума" цього числа по статуту було досить. Збори носили чисто діловий характер,— вислухували справоздання за минулий рік, обмірковували біжучі чергові справи. З прочитаного докладу ради товариства видно було, що діяльність „Просвіти" в Катеринославі за 1909 рік роспадалась на дві неоднакові частини: в перше півріччя, до літа, вона виявлялася більш помітно ніж у друге; власне помешкання, в якому „Просвіта" перебувала до іюня 1909 року, давало товариству спроможність виявляти життя своє більш інтенсивно та помітно, ніж у другій половині року, коли не стало власного притулку. 
Життя товариства виявлялося в діяльності лекційної комісії та двох секцій—бібліотечної та драматичної. Лекційна комісія впорядкувала в першій половині 1909 року ряд прилюдних читань, які відбувалися регулярно що-тижня по середах. Усього було прочитано 14 лекцій 6 лекторами. С. Липновський прочитав 3 лекції на теми: „Українська мова, як спосіб початкової освіти", „Українська преса" і „Вол. Антонович"; С. Іванииький прочитав 3 лекції; „Поетичні твори Руданського" (2 лекції) і „Інтелігенція в повісті Б. Грінченка „На роспутті“; В. Біднов 4 лекції: „Політичне становище українських земель за останніх Ягеллонів", „Внутрішній устрій укр. земель в XVI в.", „Культурний стан укр. земель в XVI в." і „Українське козацтво від Сагайдачного до Хмельницького"; д-ій Крижановський: „Про гроші"; Ів. Фурса : „Теорія розвитку" і „Боротьба за істнування в царстві рослин та тварин"; Ів. Труба : „Фактори розвитку національної культури". На цих лекціях бувало од 60 до 130 слухачів. Лекції всі були безплатні. За друге півріччя лекційна комісія не влаштувала ні одного читання, бо не могла здобути придатного помешкання. 
Бібліотечна комісія що наприкінці 1908 р. здобула дозвіл на бібліотеку-читальню, яку й одчинено з початку 1909 року. До бібліотеки цієї виписувано такі видання: „Рада", „Рідний Край", „Слово", „Громадський Голос", „Свобода", „Канадійський Фармер" та „Економіст". Крім читальні бібліотечна секція вела справу купівлі й продажу укр. книжок. Торгівля була невелика, бо продаж відбувався звичайно тільки підчас яких-небудь зборів у помешканні т—ва, або віддавано книжки на комісію до місцевих книгарень „Трудь" і Чуюна. В усякому разі за 1909 рік розповсюжено через „Просвіїу" більш як на 300 карб. укр. книжок. 
Драматична секція уряжала вистави та сімейні вечірки тільки до літа, поки була своя хата. Ця секція уявляла з себе болюче місце товариства: тут не було організації і ніякої дісціпліни, більшість членів недбало ставилась до своїх обовязків. Через те справи секції йшли так погано, що вже на загальних зборах 25 янв. 1909 р. було подано заяву про „неможливу дезорганізацію в секції, про занепад дісціпліни, сваволю поодиноких членів і взагалі про те, що діяльність секції перестала мати що-небудь спільне з просвітніми завданнями товариства". Через те загальні збори мусили скасувати драматичну секцію і замість неї організувати „виставову" комісію з п'яти людей, яким надано уповажнення закликати до участи у виставах лише тих осіб, які на думку комісії могли працювати в бажаному для товариства напрямку. Комісія упорядкувала всього 19 вечірок в помешканні т —ва і одну виставу в аудіторії „Научнаго Общества",- відограно пьєсу Грінченка „Степовий гість". Вечірки дали т—ву 265 карб. 37 коп. чистого прибутку. В декабрі 1909 р. рада т—ва збіралася улаштувати літературно-музичну вечірку, але адміністрація не дала на це дозволу. В 1909 р. до т—ва вступило 23 нових члена, а всього на 1 января 1910 р. рахувалось 99 членів. Матеріяльне становище „Просвіти" в 1909 р. було важке. Як і попереднього року, т-во мусило позичати гроші (225 р.), щоб покрити свої видатки. Усього прибутків т-во мало 825 р. 86 к., видатків (з дефіцітом од 1908 р,—90 р. 46 к.) 789 р. 05 к. На 1 янв. 1910 р. в касі лишилось готівкою 36 р. 35 к. Але разом з тим на т-ві лежить боргу ріжним особам за ріжні роки на загальну суму 668 р. 69 коп. 
Катеринославська „Просвіта" має, як відомо, свої філії. В 1909 р. філії істнувала в с.с. Криничках, Мануйлівці і Єнакієвому. Дозволено було одчинити в минулому році ще філії в Лоцманській Камянці та Сурсько-Михайловці, але вони й досі не з'організувалися і нічим себе не виявили. Нічим не виявила себе й філія у Криничках. Працювали тільки філії у Мануйлівці та в Єнаківвому. Звідомлення Мануйлівської філії було прочитано її відпоручником, а рада Єнакієвської філії надіслала своє звідомлення заздалегідь.  
Філія в с. Мануйлівці складається з 64 дійсних і 2 почесних членів. Головою ради—Ф. Сторубель. Діяльність її виявлялася головним чином у будованні власної хати, яка буде коштувати 3350 рублів; на будівлю досі витрачено вже 1500 руб., не рахуючи матеріялу, подарованого М. Боковим та В. Хрінниковим. Щоб роздобути кошти на докінчення, рада філії робила ріжні заходи, зверталась за допомогою до ріжних інституцій, але досі ще ніхто не допоміг; тільки прислала 63 руб.- старшина укр. клубу в Київі та жертвували невеликими сумами окремі люде. Будує помешкання інженір Ів. Труба. Літературно-бібліотечна секція філії впорядкувала в осени 1909 р. дві лекції у столовій Нижнедніпровських майстерень: Д. Дорошенка про Ів. Котляревського і проф. 
Д. Яворницького про запорожських козаків. На кожній з цих лекцій було зо 200 слухачів, вони були платні і дали чистого зиску 36 руб. 82 к. Улаштовано було також два літ.-музичні вечорі, один в будинку амурської „Просвіти", другий в залі Нижнє-Дніпровського Громадського Клубу. Ці вечірки дали 34 р. 61 к. чистого прибутку. Прибутків філія мала за 1909 р. 1501 руб. 77 к. (з них узято матеріялу в борг на 615 р. 60 к.). Витрачено 1368 р. 75 к. (з них - використано будівельного матеріялу, позиченого в борг, на 572 р. 83 к.). На 1 янв. 1910 р. лишилось в касі грішми 90 р. 35 к., матеріялу на 42 р. 67 к. 
Єнакієвська філія складається з 28 членів, головою В. Лихобабенко. Діяльність її виявилась головним чином у влаштуванні театральних вистав (ставлено п'єси: „Степовий Гість", „Козаче серце", „Жарти у саду", „Мартин Боруля", „Бурлака", „Розумний і дурень"), які дали 47 карб. 66 коп. чистого прибутку. На протязі трьох місяців філія наймала власне помешкання, але після того мусили зректись, бо важко було оплачувати. Загального прибутку філія мала 168 карб. 71 коп., трат 89 карб. 18 коп.; на 1 января 1910 року лишилось 79 карб. 53 коп. Майна філія має на 156 карб. 40 коп., боргу—125 карб. 90 коп. 
Вислухавши ці звідомлення, загальні збори обмірковували де-які обговорені в них питання і, між иншим, постановили поки що припинити діяльність бібліотечної комісії, спродавши її книжкове майно (на 242 карб.), з тим, щоб сплатити скоріше 150 карб. боргу фондові на памятник Шевченка. Далі було вислухано інструкцію філіям товариства і доручено раді подати її на затвердження адміністрації. Наприкінці було зроблено вибори членів ради і ревизійної комісії. Замість трьох членів ради, що мусили вийти по статуту, вибувши три роки (А. Синявський, A. Веснін і 
П. Стрижевська), обібрано: пані Стрижевську, А. Весніна і П. Гаєнка. До ревиз. комісії обрано: B. Курача, Б. Павловського та Ів. Трубу. Принято було також 4 нових членів. Усього зараз у товаристві лічиться 103 члена (окрім філій).