У КИІВІ.
„Общество благоустройства и охраны могилы украинскаго поэта Т. Г. Шевченка". На тому самому засіданні губернського в справах товариств і спілок присутствія (8 апріля), коли порішено було долю київської „Просвіти", одмовлено було також зарегіструвати „Общество благоустройства и охраны могилы украинскаго поэта Т. Г. Шевченка", про заснування якого дбали 1. С. Левицький, К. П. Михальчук і В. П. Науменко. Свою постанову присутствіє мотивувало не тільки формальними, але й прінціпіяльними міркуваннями, як сповіщає „Кіевлянинъ“. На думку присутствія, ім'я Шевченка останніми часами стало політичним лозунгом „украинофиловъ" і „орудіемъ пропаганды украинскаго сепаратизма". І от на підставі таких міркуваннів присутствіє гадав, що заснування на Чернечій горі біля Канева музею і хати для одвідувачів могили поета, що мало на меті згадане товариство, має бути одним з найкращих засобів згуртувати та з'єднати діячів і адептів „украинофильской" партії, давши їм змогу збіратися в затишному місці, далекому од всякого адміністративного догляду. Присутствіє певне, що і діяльність ради товариства в Київі присвячена була б пропаганді культурно-політичної автономії України. Через це присутствіє дивиться на заходи заснувати „Общество благоустройства и охраны могилы украинскаго поэта Т. Г. Шевченка", як на одну з активних маніфестацій партії, яка ставить собі шкодливі для державної політики завдання, і вважає, що діяльність цього товариства могла б загрожувати спокою громадського життя. Такі ці, коли вірити „Кіевлянину“, прінціпіяльні міркування.
Губернське в справах товаріств і спілок присутствіе на тому ж засіданні 8 апріля затвердило статути таких товариств: 1) „1-го Кіевскаго общества домосовладѣльцевъ"; 2) „2-го Кіевскаго общества домосовладѣльцевъ"; 3) „Кіевскаго театральнаго клуба"; 4) „Кіевскаго охотничьяго клуба"; 5) „Юго-Западнаго общества правильной охоти"; 6) „З го Кіевскаго общества домосовладѣльцевъ"; 7) „Ирпенскаго общества любителей сценическаго искусства"; 8) „Кіевскаго общества „Безплатная врачебная помощь страдающимъ болѣзнями днхательныхъ органовъ"; 9) „Общества взаимопомощи сибиряковъ в гор. Кіевѣ"; 10) „Попечительства объ учащихся Кіевской 7-й гимназіи и Кіевскаго 2-го реальнаго училища"; 11) „Общества еврейской Кіево Лыбедской дешевой столовой; і 12) „Благотворительнаго общества євреевъ» м. Каменки, чигиринскаго у., кіевской губ.“. Окрім того, присутствіє змінило трохи статут „Французскаго благотворительнаго общества в гор, Кіевѣ", Далі, окрім статута „Общества благоустройства и охраны могилы украинскаго поэта Т. Г. Шевченка", не затвержено з де-яких причин статути таких товариств: 1) „Общества распространенія въ гор. Чигиринѣ средняго и низшаго коммерческаго образованія съ совмѣстным обученіемъ"; 2) „Общества благоустройства поселка Тетеревъ Чары, радомыльскаго уѣзда"; 3) „Учреждаемой при Малинскомъ ссудо-сберегателномъ товариществѣ страховой кассы“, і 4) „Ссудо-сберегательной кассы служащихъ въ типографіи имени С. В. Кульженко". Не розглядалися статути таких товариств: 1) „Кассы взаимопомощи при Кіевскомъ первомъ еврейскомъ ссудо - сберегательномъ товарищеетвѣ на случай смерти его членовъ", і 2) „Клуба общества благоустройства Пущи-Водицы". Окрім товариства „Просвіта у Київі“, скасовано ще „Кіевекое русское общество гитаристовъ" на підставі прохання фундаторів його.
В київській судовій палаті 8 апріля розглядали справу студента політехника Г. М. Полляка, помішника присяжного адвоката М. А. Шнітцера, В. К. Ергандта, Олени Розмировичової і Серафими Шрейбер, котрих обвинувачували за належність до київського гуртка російської соціял-демократичної партії. Палата, розглянувши справу, визнала винуватими д.д. Полляка і Розмировичеву і засудила першого на заслання, а другу - на місяць до кріпости. Решту підсудних виправдано. Оборонцями були: присяжні адвокати В. К. Калачевський, А. Д. Марголін і Є. Г. Шольп, а також пом. прис. адв. М. Г. Віленський.
В товаристві письменників. Сьогодня відбудуться в помешканні громадського зібрання (В. Володим., 45) загальні збори „общества дѣятелей періодической печати и литературі". Програма зборів: І) доклад Є. Г. Шольпа про суд чести; 2) доклад виготований на майбутній з'їзд письменників про професійну організацію письменників і 3) доклад ради товариства про бюро в справі розшукування роботи для членів і вибори членів його. Збори відбудуться при всякому числі присутніх. Початок о 9 годині ввечері.
Нові с.-г. товариства. По відомостям київської губернської управи в уманському повіті засновуються сельсько-господарські товариства по селах: Ольшанська Слобідка, Кузьмина-Гребля, Дзенгелівка і Торговиця. Зараз вже в уманському повіті істнує 52 кооперативних товариств, 5 кредитових товариств, 9 щадничих кас, 27 сельських банків, 2 волосні банки і 2 сельсько-господарських товариства.
Труси. В звязку з сенаторською ревизією вчора було зроблено у поставщиків інтендантства кілька трусів.
Пошесні хвороби. За час, з 29 марта до 5 апріля, зараховано в Київі та по його околицях 71 випадок слабування на пошесні хвороби: на тиф—8 чол., на віспу—4 чол., на діфтерит—23 чол., на шкарлятину — 10 чол., на кір—8 чол. і на коклюш 18 чол.
Крадіжка у М. К. Садовського. 8 апріля ввечері, коли М. К. Садовський був на виставі в українському театрі, злодії влізли до його в помешкання і покрали чимало всяких дорогих річей. Про випадок цей повідомлено поліцію.
Базарні ціни. 8 апріля ціни на живність по київських базарах були такі: м'ясо—l6-17 коп., телятина—14- 15 коп., філє—30 коп., свинина—18 коп., свіжий судак—25 коп., щука — 25 коп., короп—20 коп., раки—50 коп. за сотню, щавіль—15 коп. за хунт, салата —25 коп., яйця—22 коп. за десяток.
3 Київщини. Розбій. В селі Жуківцях, київського повіту, 6 апріля, годин у девять вечора на дім селянина Власа Пегиди напало два озброєних револьверами розбійники. Про Пегиду ходила в селі чутка, що в нього єсть гроші і що він збірається купувати собі землю. Ці гроші і спокусили де-кого з тих, що люблять поживились чужим. Вскочивши в хату до Пегиди, двоє розбійників в чорних масках, насваряючись револьверами, почали вимагати грошей. В хаті було четверо малих дітей Пегиди і дві дівки. Піднявся крик; Пегида не хотів дати грошей, тоді один з розбійників вистрілив в нього з револьвера. Куля ранила Пегиду в рот і він впав закрівавлений. Почалась трівога і розбійники, нічого не взявши, мусіли втекти. Як раз в той час біля Жуковець їхав за служебним ділом київський повітовий справник Є. Фалет. Иому дали знати про подію. Справник зараз же по гарячих слідах зробив дознання і виявилось, що один з розбійників був жуковецький таки селянин Максим Білик, за яким водиться вже не мало всяких гріхів. Білика арештували вночі і Пегида впізнав його. Другого розбійника ще не вдалось арештувати, але єсть надія, що незабаром викриється, хто він такий. Пегиду, як сповіщає „Кієв.“, одвезено в київську лікарню для чорноробочих.
За мошенство. Уманський окружний суд засудив двох багатирів, братів Ліберманів, на три роки в арештантські роти з позбавленням прав за те, що вони хотіли взяти другий раз 10.000 карб. під векселі поміщика Пясецького.
3 Поділля. Тиф. Пошесть тифу на Поділлі з кожним днем побільшується. По останніх звістках тепер хворіють люде в 72 селах та містах. Хворих приблизно 500 душ.
Кооперативні курси. Курси по кооперації, що влаштовує подільське земство в Жмеринці, одбудуться з 22 до 25 апріля. На курсах будуть читати про сельсько-господареьку, позичкову і потребительеьку кооперацію. Читати будуть такі лектори: про сельсько госп. кооперацію - відомий в цій справі діяч А. Кулижний, про позичкові—інспектор дрібного кредіту і про потребительські крамниці редактор „Світової Зірниці"—І. Волошиновський та С. Лехнович. Упоряджає і одповідає за курси член кам'янецької земської управи, М. Трублаєвич. На курси мають право послати по одному, чи по два представники всі кооперативи Поділля.
3 Волині. Вбивство. Недавно вдень, по дорозі з села Смоленських Столярів, владимирволинського повіту, в с. Адамчики, знайдено без голови труп старого єврея з м. Влодавки, брестського повіту, Тепера. Голова одрубана, чи одрізана од тіла, а шматки черепа знайдено аж за дві верстви од тіла. Виявилося, що в Тепера пограбовано 173 карб., а потім його вбито. По підозрінню арештовано селянина Петра Порву.
3 Чернігівщини. Згоріло троє дітей. Цими днями в селі Архипівці, мгл. пов., сталась з невідомої причини пожежа. Згоріло дві садибі в селян Сергія Недбая і Явдокима Ворони. Пожежа почалась вночі, коли все село спало мертвим сном. Вогонь почався з хати Недбая; він сам ледве вспів вискочити з вогню, а в хаті лишилось троє його дітей 3, 7 і 11 літ. Всі вони згоріли.
3 Полтавщини. Тиф. В с. Омельнику, кременчуцького повіту, лютує страшенна пошесть сипного тифу. За короткий час заразився і помер земський лікарь і фершал.
3 Катеринославщини. В земстві. Новомосковське повітове земство просило в уряду дозволу накласти земську подать на церковні землі. Цими днями надійшла звістка, що дозволу на це не дано.
3 Херсонщини. Пошесть на самогубства. За останні два дні в Одесі було 15 замахів на самогубство і три самогубства.
3 Харьківщини. Пригода з покійником. Цими днями на ст. Кочубеївку півд. доріг прибуло ще першого апріля в окремому вагоні чиєсь мертве тіло. Досі його ніхто не забрав і не признається до його. Жандарська поліція не знає, що з ним робити.