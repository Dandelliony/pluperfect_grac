„Активное выступленіе".
У нас була звістка, що група київських українців обернулась до адміністрації з проханням зарегиструвати „Общество благоустройства и охраны могилы украинскаго поэта Т. Г. Шевченка". Здавалось би, таке товариство, що становить собі таку ясну, конкретну і вузьку мету, без жадної познаки якоїсь політики, не могло сподіватись неприхильного відношення відповідних сфер, і певне фундатори нового товариства дивились на регистрацію просто, як на звичайну формальність. Отже не так воно склалося. Губернське в справах товариств присутствіє, у тому ж засіданні, в якому скасувало „Просвіту", заборонило й „Общество благоустройства". І заборону цю мотивовано так цікаво, що варто на їй спинитися. 
На думку присутствія, імя Шевченка зробилось за останні роки політичним лозунгом „українофілов" і, напр., київська „Просвіта" теж мала своїм патроном Шевченка. Отже думка фундаторів згаданого товариства, щоб заснувати при могилі Шевченківський музей і хату для приїзжих, в очах присутствія „является главною целью учредителей и однимъ изъ весьма удобныхъ средствъ сплотить и объединить деяталей и адептовъ украинофильской партіи, предоставивъ имъ возможность собираться въ уединенномъ месте, мало доступномъ для административнаго наблюденія и надзора". Бачучи в цьому „одно изъ активныхъ выступленій со стороны партіи", присутствіе ухвалило одмовити фундаторам в регистрації товариства. 
Багато можна було б сказати з приводу такої постанови,— хоча б, напр., те, що трохи необережно гріхи „такъ плохо себя зарекомендовавшей" і через те покараної вже „Просвіти" переносити на товариство, яке ще нічим себе не зарекомендувало; або що музей на Чернечій горі поможе об'єднанню політичної партії „благоустройства и охраны могилы украинскаго поэта Т. Г. Шевченка"; або що саме імя Шевченка може бути комусь політичним лозунгом. Одначе про це трудно говорити з належною серіозностью і через те можна тільки зазначити цю нову спробу вишукувати політику там, де нею й не пахне. Всякі партії політичні бувають, але щоб істнувала політична партія „охраны могилы" і щоб цю „охрану" вона вважала за „активное выступленіе"—думаємо, такого дива ще не було на світі. Та чи й буде коли... Ромул.