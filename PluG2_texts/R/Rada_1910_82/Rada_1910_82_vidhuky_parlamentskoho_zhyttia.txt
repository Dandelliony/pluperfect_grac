Відгуки парламентського життя.
> Рада старійшин після Великодня має обміркувати справу з заведенням земства в західних губерніях. 
> Октябристи повідомляють, що уряд не згоджується на зміну проекта земства в дев'ятьох західних губерніях, а через те октябристи мають думку поширити проект тільки на три південно-західних губернії, решту-ж з проекта викреслити. Таким шляхом вони сподіваються добитись згоди уряду на проект. 
> 3 фракції октябристів вийшли—Володимир Львов, Неклюдов, Бухданіні. Львов пристав до націоналистів, Неклюдов організує „земську групу", що має провадити земські справи та питанняго громадського „благоустройства“. Всі ці депутати заявляють, що покинули октябристів, зважаючи на їхнє полівіння. 
> Кабінет міністрів подав до Думи проект нового городового статуту в Польщі.
> Соціял-демократи зібрали силу матеріялів що до становища в'язнів по тюрмах, особливо—в бутирській московській тюрмі. Там в'язням дуже рідко дозволяють побачення, часто їх трусять; роздягають голими, б'ють різками і т. и. В одній камері не що давно стріляли, при чому двох в'язнів убито, багатьох поранено. 
> У П. А. Столипіна відбулася нарада в справі організації волостного земства. 
> Торговельно-промислова група Державної Ради агітує за те, щоб одкинути законопроект про боротьбу з цукровою спекуляцією. 
> Депутата Шила повідомлено, що начальник владивостоцької тюрми Шадрин одночасно служить агентом охоронного відділу. З приводу цього буде зроблено запитання. 
> Міністр освіти Шварц подав до Думи проект реформи середніх шкіл. В тому проекті визнано бажаним заснувати по тих городах, де є не менш трьох гимназій, одну гимназію з двома стародавніми мовами, одну—тільки з латинською, одну—без стародавніх мов. Норма для євреїв по столицях—5 процентів, по-за межами осілости—l0 процентів, в межах осілости—15 процентів. 
> Роспорядча комісія Державної Думи ухвалила план шкляної стелі для зали засіданнів. План подала московська фірма. Коштуватиме стеля 209.000 карб. 
> Депутат Каменський позиває Дубровина та Булацеля за наклеп в „Русскому Знамени", де було уміщено, ніби депутат Каменський подав александро-свирське запитання з користних мотивів. 
> Гучков доложив презідіуму про одібраний ним від Пурішкевича скандальний лист, в якому цей думський гаєр пояснює причину своєї відсутности в Думі під час голосування. Призначений з нього штраф він прохає передати союзникам, щоб вони купили резини, якою битимуть тих євреїв, які будуть мировими суддями. Презідіум ухвалив повернути листа Пурішкевичу, бо переховувати в архивах Думи подібну гидоту не визнано можливим.