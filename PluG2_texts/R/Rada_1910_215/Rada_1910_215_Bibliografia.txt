Е. д‘Амічіс. Батьки та діти. З малюнками. Частина І й 11. Переклав Олекса Діхтярь. У Київі, 1910. Стор. І5B-|-Іб7. Ціна 50 коп. за кожну частину. Знаменита книжка покійного італійського письменника-соаіалиста Е. д‘Амічіса „Серце", що перекладена, мабуть, на всі культурні мови, здобула собі всесвітньої популярности, нарешті появилася і на нашому книжному ринкові в українському перекладі д. Діхтяря.. Гадаємо, що докладно переказувати зміст такої загально-відомої книжки нема потреби, і через це ми над ним довго спинятися не будемо. Написано книжку в формі щоденника, якого на протязі шкільного року веде маленький школяр з початкової міської школи; свій щоденник школяр переплітає листами своїх батьків, писаними до нього, та „шо-місячними оповіданнями", які на протязі року шкільного читалися в школі. Читається книжка Амічіса з цікавістю й великим задоволенням. Фігури маленьких школярів зо всіма їх індівідуальними, характерними рисами, з їх маленькими радощами та горем, як живі стоять перед очами читача; не менш живо й рельєфно змальовано автором і фігури ,батьків - , яким доводиться стикатись коло школи. До того ж всю книжку проймає дуже симпатична тенденція, яка ні трохи не шкодить художественности оповідання, а справляє на читача величезне вражіння; любов до рідного краю, справжній гуманізм, лицарство, пошана до „трудящихся й обремененних", симпатія до всіх знедолених,— ось які почування викликає у читачів оповідання автора. Великий талант та глибока любов до дітей допомогли авторові написити книжку, що буде однаково зрозуміла та цікава і для дітей і за-для дорослих. І великі й малі читачі ції книжки матимуть з неї окрім втіхи й задоволення, яке дає читачеві художественний твір, ще й добру науку про щиро-гуманні та приязні відносини поміж учнями та вчителями, між „батьками" та „дітьми". Книжка Амічіса полишає в душі читача глибоке, світле вражіння. Але неві мовний сум та гіркі почування обнімають душу кожного вкраїнця, коли він од цієї симпатичної книжки обернеться до нашої сучасної дійсности й задумається над питаннями: чи швидко ж буде організовано в українському селі народню школу так, щоб вона, нареші, перестала бути „порожнимь м-Ьстомт»" в житті українського народу? Чи швидко з'являться у нас такі обставини, за яких можливі будуть у нашій школі такі щирі та приязні відносини між учнями та вчителями, про які так гарно росповідає в своїй книжці італійський письменник?.. Сувора дійсність не дає ніяких певних ознак, щоб на ці питання можна було відповісти позитивно... Переклад книжки д. Діхтярем зроблено досить добре, хоч нерівно: друга частина перекладу вийшла ліпша за першу. Перекладчик з‘умів передати щирість 5 той сердечний, теплий тон, яким пройнято все оповідання Амічіса. Зрідка попадаються в перекладі московські слова (спесивістЬу зам. чваньковитість; сумка); инколи зустрічаються й просто незручні вирази: „повітря прохоложуюче* , „янгол охоронитель (краще було б сказати по-славянськом —„хранитель"). Але все це дрібниці, що загалом кажучи, не дуже шкодять перекладові, зробленому доволі чистою народньою мовою. Видано книжки (кожна частина вийшла окремо) дуже гарно: чепурно й старанно, без великих коректурних помилок; обидві книжечки прикрашено гарненькими малюнками, які з друку повиходили досить чисто. В першій частині оповідання уміщено гарно зроблений портрет Амічіса, і доводиться тільки пожалкувати, що видавець не додав до книжки хоч коротенької біографії автора. На прикінці нашої замітки висловимо бажання, щоб де-які „щомісячні оповідання" з цих книжок було видано окремо маленькими книжечками (або збірничком): для величезної більшости української дітвори вся книжка Амічіса буде недоступна (то ж цілий карбованець треба на неї витратити!), а тимчасом ці оповіданнячка діти читали б залюбки... Ф. Тусін.

Мелетій Кічура. Без керми. Строфи. Заходом Богдана Легшого. Краків. 19Ю, стор. 181. Гарненько і чепурно видана книжечка. З цікавістю й сподіванками починаєш перечитувати вірші нового українського поета, бажаючи впевнитися, що ось, може, з'явилася у нашій літературі нова поетична сила; цікаво розгадати, якими скарбами, що наділила природа, автор хоче поділитися з своїми читачами. Зміст книжечки, дуже влучно названої „Без керми", досить нескладний і зрозуміти його допомагає сам автор, так зазначаючи ргоіеззіоп йе іоі своєї музи в невеличкій поезії „Ріпак*: Веселий гурт, безпечна ціль. Весняний день, тверезий ум, Покірний дух, буденний хміль— То не сюжет для моїх дум! Осінній час, зловісний шум,
Беззвіздна ніч, таємний жах, Палка любов, кровзвий глум — Ось що манить мене на шлях! (177 ст.). Загальний тон своєї поезії автор передав в цьому віршові досить правдиво, хоч зміст своєї книжечки подав не точно й не повно, —ке даром же визнають, що 3 автора не буває доброго комментатора до своїх власних творів. Так, „палкої любови" в збірці л. Кічури ми не знайдемо; хоч він в одному місці й робить — дуже таки непоетично—признання: Я сиджу за бюрком і пишу Самі еротичні стншки (60), але цих „стишків" у свою збірку автор не завів. Разом з тим, д. Кічура не зазначив в цьому ргоїезяіоп де чого з того, що ми знаходимо в його збірці, і перш за все він не зазначив своїх „снів", які так часто сняться авторові, що йому здається навіть, ніби „життя —то тільки сон-мара" і весь світ йому „являється важким химерним сном". Не зазначив також автор і свого глибокого суму, чи швидче одчаю, який не дає йому спокійно жити на світі. Автора смутить, що „все а все мана" іщо „всему ту однакова ціна"; його гнітять думки про те, що „усьому на світі конечна руїна" і „все, що лиш жиє, то певна жертва тліни". І тому можна зрозуміти автора, коли у нього з уст зриваються такі слова зневіри: Минув мій час, мої найкращі мрії В могилу забуття давно я поховав (65). Инколи автор сам добре бачить ненормальність такого душевного становища й у нього з'являються бажання врятуватися від передчасного старечого песімизму; тоді автор почуває, що у нього „в душі мов зірветься гураггн", і він лагодиться йти в „крівавий бій" та й инших закликає з собою: „гей, до бою"! Але це самі слова, що „сотрясають воздух“ а в діло ніколи не переходять. Ні в який бій автор не піде, бо з ким, за кого і во імя чого він буде провадити якусь боротьбу, цього й сам не знає: Ой піду я в світ за очи, Ой піду в кровавий бій, Може гук гармат заглушите Невгомонний смуток мій. Не питаю(,) з ким я стану До завзятої борби, Не зазнав я в світі долі, Ні любови, ні дружби (42). Певна річ, що провадити боротьбу „так собі", за-для якогось „може", не маючи ніякої сталої провідної цілі, не можна, а автор не раз признається, що він „блукає без зорі провідної", не знаючи „нащо живе на світі". Не маючи ніякої мети для. свого власного життя, автор і в житті инших не бачить ні цілі, ні пуття (48 ст.); і навіть саме життя здається йому чимсь таким стороннім та ворожим, що з ним треба вести „смертний бій". Авторові вважається, що „наш шлях (куди? Ф. Т.) „заліг стоглавий, лютий змій, що звесь життям" (104). Здавалось би, що з такими душевними переживаннями, які появила на світ божий лірика д. Кічури, тяжко чи й просто таки неможливо жити, але читач, шо одважиться перечитати усю збірку д. Кічури, за життя автора її ні трохи не буде боятися. Чому? Бо з перших же сторінок книжечки подуває на читача такою нещирістю почуття, що зразу становиться видко, що авторові зовсім не доводилося переживати всі ті страхіття, про які він так блідо пише на протязі усеї збірки. Поза та маска заглушили у нашого автора щире почуття, живу душу... Про форму поезій д. Кічури багато говорити не приходиться, —.убога, сіра та одноманітна вона до нудоти, що почасти можна бачити вже із зроблених нами виписок. А надзвичайно вільне поводження автора з акцентуванням українських слів як найкраще свідчить, що згучність та мелодійність віршів, на думку д. Кічури, річ не конче потрібна для його музи. Правда, єсть в збірці де-кілька гарненьких, хоч і не дуже орігінальних, віршиків, але вони губляться серед решти претенціозних та риторичних вигуків. Укладати гороскоп для музи д. Кічури не беремося: дуже невдячна і не користна це робота, але по щирости скажемо, що ця збірка віршів імя автора безсмертним не зробить: „без керми та вітрил" і на літературному морі плавати не можна. 4 І Ф. Тусін.
- Олекса Коваленко. Том І. Золотий засів. Вид. „Ранок*. К. 1910. Ст. 127,16 0 ціна 75 коп. Перший том творів О. Коваленка видано роскішно, з смаком — очевидно саме видання раховано на обмежене коло читачів — мовляв, на любителів поезії і гарної книжки. Але даремна праця братися до книжки віршів О. Коваленка з особливими вимогами „чистої" поезії або шукати в ній інтімної поезії з її екзотичними темами, химерною формою, бо муза д. Коваленка от-собі проста, не мудра, не викликає глибокого замислення і зворушує не глибоко. Цікаво глянути на деякі риси цієї поетичної індівідуальности. В рецензіях на збірники поезій Гр. Чупринки ми звертали увагу на „Прологи" О. Коваленка, виясняючи їх недоречність та недоладність і штучність форми. Але маючи вже том творів О. Коваленка та „Інтродукцію" до нього, бачимо, що „Прологи" були написані щиро, саме в О. Коваленковім дусі, що ота чудна форма дуже характерна риса автора. Як в „Прологах", так і в „Інтродукції" автор вживає для виразу простої, ясної думки величезну кількість слів, котрі думку його ніяк не поглублюють, а тільки збільшують розміри вислову її. „На одвічних безмежних степових просторах українських, де"... —так починається інтродукція, а далі на двох сторінках іде докладний перелік всього того добра, що було колись на степах українських: трава, тирса, тури, буйволи, огирі, орли, левади, мушки, комашки, метелики, русалки, відьми, чарівники, квіти,'зілля, очерета, комиші, хліба, груші, вишні, черешні, звірина, соловейки, горлиці, озера, річки, парубки, дівчата, запорожські чайки, байдаки, уста за|
коханих, мелодія небесної музики, сі»фо- I нія одвічного щастя і таке инше, —все оздоблено, звичайно, епітетами прикрашуючими, але зібрано, живосилол притягнуто на дві сторінки без ніякої сістеми, без натяків на послідовність, цілість, єдність; якесь збіговисько слів, що вириваються одне по однім, вихваляючи все, що тільки не було в українських степах в ріжні епохи, в ріжних місцях —а зрештою—не степ, а універсальна крамниця. В віршах те саме: «6Г орел, я крилач Вільний син я землі, Я натхненний сівач На коханій ріллі. Я мудрець, я ковадь .. Я поет, я співець. [Ст. 49]. Далі автор досипає іще: сокіл, сонце, огонь, вода, геній... В цьому ж вірші поруч із —„Я величність люблю, я ненавижу прах", знаходимо і—„Де людськая нужда, там я серцем горю" та —„Я під небо лечу у надзоряний край*. Трудно повірити, щоб навспражки поет містив у собі разом ці напрямки, але мусіли б повірити, коли б автор свої протилежні твердження чим небудь з'єднав, нехай уже хоч єдиним настроєм... а коли цього нема, то слова, словами й залишаться. В „Вечірній сімфонії® автор береться до вислову звуків вечора, а виходить: Тьох-тьох! Тьох-тьох! Щебече соювейко. Тьох... підспівує серденько. Ох-ох! Ох-ох! Зітха в гаю дівчина [ст. 60] а далі згадується дуб, ліщина, стріха, ліс. Знов слова і повний брак поезії вже через те, що єдности а ні чути в цій картині. О. Коваленко не дає цілого живого образу, а спиняється на дрібницях, характеризує шматочки, водить читача з місця на місце, крутить ним, щоб показати красу природи, чи цікаву картину; до того туго йде у нього вислів, що доводиться йому напружуватись і звертатися до читача з „дивись*, „он“, *ось*: Дивися , як зорі на небі горять... Дивися —все небо неначе живе... А місяць он тихо, поважно пливе. Он верби і т. д [Ст. 39]. Від річі до річі, з неба до гаю, з гаю до ліса —і так без кінця в величезній більшості віршів замісць того, щоб провести картину перед очима читача. Як?— це знає Гомер, який замісць того, щоб водити нас по табору, проводить грецьких героїв перед стінами Трої, де помістив оповідача, а з ним і глядача; знають і наші поети, вміють вони це зробити. У автора „Золотого засіву* тим часом немає суцільного кола предметів його уваги, все розірвано, все заявляється зненацька, різко й грубо: „Українська ніч" (і в цю безгрішну пору зненацька ляснув соловей), „Коло моря* (4 строфи-4 ріжні картини), „Вечірня сімфонія", „Раіит" (поет слухає зозулі: ку-ку 1 і чогось „спитав ріку, що трапиться зо мною? В чотирьох строфах ворожка-зозуля, а в одній — ріка) „Мій сад" і инше. „Мій сад* можна вважати за ргоіезіоп сіє Іоі д, О. Коваленка, де поет має страшенну силу ріжних цікавих річей — Насадив я пишний сад Там буяли райські квіти, Був зелений виноград Там гуляли сонця діти Там співали соловЧ Грали срібні водограї, Мушок радісні роі Сяли райдуги безкраї... і т. д. [ст. 67]. Далі йдуть — дівчина, мрія серця, кобза і инше —все солодке, аж липне, все звязане так, як в вищенаведених 8 рядках, і закінчується, звичайно, дуже несподівано;- люде зіпсували той садок, він засох, а пбі'ет „упивсь пьяним соком винограду". І нема ніякої основи вірити поетові, коли він каже, що „на вулкані із звуків таємних оселя моя колихається ц (ст. 56), бо сили вулкана —в цьому потокові слів, розірваній торбі звуків — нема. Ідеології О. Коваленка розглядати не будемо, бо для того, щоб визначити міру і силу його поетичности, це річ зайва: думки про долю України, про зміст життя (власне патетичні виклики) тоді набудуть життя, коли форма їх вислову буде поетичною. Проте одна іще риса —це велике стремління О. К —а Д° поезії, велика любов до віршування, яку можна тільки иноді відчути, або добачати в незвичайній постійності форми його віршів. Отже перелічування, яке з фатальною упертістю панує в кожній поезійці О. Коваленка —і єсть сама щира, незмінна особливість автора; спекатися її —зріктися своєї індівідуальности літературної. Справжня поезія характеризується легкістю, стислістю, єдністю. Инший шлях —в данім разі, збірання слів більше — менше відповідних думці автора, — може навіть в кращому випадкові, дати тільки слабе подобіє поезії. Ан. Василько.
