Дописи
(од власн. кореспондентів).
	Київський повіт. Бурякова справа. в київському повіті в сахарня Григорівського товариства, яка дає аванси зімою саме в безхлібья. Селяне тоді аж кричать, щоб скоріш налигать на шию карбованців по 40 на десятину, по 11.5 к. з пуда, тоді як у инших сахарнях по 13-15 коп., наприклад, у Дзенгелівці. А в нас це все неможливе. Д-ій Кметь каже, що „селяне добре знають, що гуртом краще продати буряки і може не раз робили спроби, це правда, вони це добре сознають, і робили вже і спроби, але їхня спроба була така і не вдалась через темноту і злидні і через те, що не вміли вони. Кожну зіму перед тим, як дають гроші на буряки, селяне змагаються, змагаються, та так і зостаеться по старому. Темне селянство постачає силу силенну буряків до сахарень і законтрактованих і незаконтрактованих, та тільки без ніякого на те росчоту з їхнього боку. Дають селянам гроші, то вони й беруть,-і більш нічого, аби затулити тими грішми пельку своїм злидням. В кожному селі нашого повіту від сахарень е такий чоловік, наче б то агент, або і два, що помагають нашому плантаторові в буряковому ділі. Вони за гроші обмірюють поле, подають усі відомости. Таку справу, як бурякова кооперація, можливо поставити тільки тоді добре, коли всі селяне ,,проізводителі" будуть членами величезних кооперативних товариста на зразок галицьких просвіт з величезними капіталами, або хіба по праговорам спілками цілих громад, які будуть на себе брати працю, щоб запобігти селянському лихові: зімою видачею авансів - найбіднішим селявам. Але поки добьються цього селяне, то можуть попухнути з голоду. Тепер усякий селянин найбідніший має собі надію, що, як не стане хліба у його зімою, то він запобіжить собі якийсь карбованець у пана плантатора на посів буряків. Дарма, що ті гроші йому очима вилазять літом, та й землі як кіт наплакав у його, але таки він дохарчується до літніх заробітків.
	г. МИРГОРОД (на Полтавщині). В чужі краї. У Миргороді оце недавно на базарі ходило якихсь два невідомих добродії (вони казали, що вони з „Курской“ сами). Так ось ці ,,добродії", ходячи, роспитували, чи нема у кого дівчат, щоб посватати? Багатіші хазяїни, зачувши таких сватів, одхрещувались од їх, а хто з бідніших, то починали тут же на базарі свататись.
	Ходять балачки, що це вже не раз такі ,,кацапи“ сватаються на базарі. Восени, перед Пилипівкою, кажуть, ціла партія, 20 душ таких засватаних дівчат одправилась з с. Дібрівки невідомо куди. Треба зауважити, що це село страшенно бідне, бо кругом його все панські землі.
