Канцелярська реформа.

	Реформується міністерство торгу й промисловости-цю звістку в ріжних варіантах подають мало не всі газети. Казенні видання наводять і подробиці про цю реформу, але з них не видно, щоб та реформа дійсно мала яке небудь значіння для розвитку промисловости й торгу. Це—просто звичайна канцелярська реформа, корисна хіба для кількох десятків чиновників. 
	Казенна „Россія“ заявляе одверто, що намічена реформа не має на меті поширити компетенцію міністерства коштом инших міністерств. Єдине, що намічено зробити в цім напрямі, це передати закордонних агентів міністерства фінансів під владу міністерства торгу. Тільки й всього. 
	„Реформоване“ міністерство торгу й промисловости буде тепер складатись з міністра, товаришів міністра ради міністра, ради торгу й промисловости, головного присутствія в фабричних справах, департаменту торгівлі з головною палатою міри й ваги, департаменту промисловости, одділу промислової власности з комітетом у справах привілеїв, ради в справах торговельного мореплавства, техничної ради, комітету торговельного мореплавства й торгових портів, департаменту торгового мореплавства й торгових портів, департаменту професійної освіти з просвітним комітетом, гірничої ради, ради в гірнопромислових справах, геологічного комітету, гірничого департаменту, одділу казенного гірничого хазяйства й канцелярії міністра. 
	З усіх перечислених тут 19 складових частин „реформованого" міністерства одна тільки частина безпосередньо торкається живої потреби-професійної освіти, тим-то ми й підкреслили цей департамент. А все инше — тільки канцелярщина, канцелярщина й канцелярщина. 
	Цікаво поглянути й на реестр тих „польз і нужд“, про які повинно дбати „реформоване“ міністерство. Воно має дбати про внутрішню торгівлю, про зовнішню торгівлю, про фабричну, ремесну й дрібну промисловість, про поліпшення становища робітників і торгових служащих, про взаємні відносини підприємців, служащих і робітників, про торгове мореплавство й будівництво кораблів, про порти, про техничний догляд за побережжями й річками, про школи, про гірничі промисли, про казенні гірничі заводи й про мінеральні води. 
	У цім реестрі з 12 справ на потреби живі й пекучі припадає тільки 3 пункта, які ми й підкреслили. Але це все далеко не новина. І тепер міністерство дбає про робітників і про освіту і про инші робітничі справи, але становище робітників од того не стає кращим. Досить пригадати „пояснення" міністерства до закону 2 іюня 1903 року, після якого й так мізерні пенсії покалічених робітників стали ще менші. 
	Нічого, зрештою, нема дивного в тім, що вся „реформа“ міністерства торгу зостанеться тільки на папері; міністерство в лиш коліщатком всього організму. Отже було б явищем ненормальним, коли б воно реорганізувалось на основах поступових в той час, коли весь організм до того не виявляє нахилу.
