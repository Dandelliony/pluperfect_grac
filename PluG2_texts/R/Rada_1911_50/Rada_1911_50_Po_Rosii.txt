По Росіі.
Число шкіл в Росії. З списків міністерства народньої освіти видко, що в Росії тепер вищих шкіл 28, середніх 1.362 і нижчих 62.862. Учнів в вищих школах 41.000, в середніх 414,319, в нижчих по останньому переписові — більше 2 милійонів душ. В 1911 році мають знову відкрити 21 гімназію, 19 реальних шкіл, 6 вчительських семинарій і 161 городську школу.
(Р. У.)

--Воля совісти. Характерну картину того, як умовляв священик самарської губернії одпалого од православної церкви, переказує „Рѣчь". Селянин Бірюков заявив про бажання пристати до старовірів. Умовлять його приїхав священик Лаханин. Явився він в епітрахилі. Під вікнами поставив свідків на той випадок, коли б образили священика в облатенню. Тоді Лаханін почав умовлять. Зразу робив це спокійно, а потім став кричать: „Я згною тебе в тюрмі. Я зажену туди, де Макар телят не пас. Я тебе заморю і нічого за це не буде мені - повторяла за батюшкою жінка Бірюкова. Брати Бірюкова, що стояли там же, зауважили, що це не може пройти без кари. Але о. Лаханін заявив їм: за вас, роскольнеків, ніхто відповідать не буде. Зведе вона з світу чоловіка — і нічого їй не буде. Я напишу на вас донос і ви пропадете за ніщо. („Церков" № 8).
--Жертва обовязку. Октябристський кандидат од Москви в Думу Ліндеман заявив, що „все одно мене не виберуть, але я згожусь вробитися мішенею для всяких посмішок". Октябристи не сильні в другій курії. їх кандидат не вбере більше 6.000 голосів, тоді як всіх виборців біля 28 тяояч. (Р. У.)
--Банкет в честь жінок-агрономів. В Москві одбувся банкет, улаштований групою участників агрономичного з'їзду в честь жінок агрономів. На банкеті було 26 жінок і 40 чоловіків, видатних представників агрономичної науки і земських діячів. Відкрився банкет промовою жінки-агронома Косно-Судакович, яка зазначила, що людність однаково відноситься як до них, жінок—агроиомів, так і до чоловіків. На жаль, не завше таке розумне відношення до жінки-агронома можно бачити з боку інтелігентних особ і земств. Професор Фортунатов в гарній промові зазначив, що він не визнає істнування такої професії, яка б була недоступна жінці. Він визнає зайвим заснування окремих шкіл для жінок, бо вища школа повинна бути єдина і приступна для представників обох полів. (Р. У.).
--Штрафи на робочих за 9 літ. В московському товаристві фабричних лікарів фабр. інспектор Г. М. Козміних-Лапін подав доклад про фабричнозавідську промисловість в московській губернії за девять років з 1 января 1901 р. по 1 января 1910 р. Торкнувся він питання про штрафування рабочих московської губернії. В хвилі розмірів штрафів на робочих помічається закономірність. Так, з початку до 1904 року штрафи побільшуються в числі, доходячи в 1904 р. до вищої норми. В бурхливі роки 1905—1906 розмір штрафів різко понижається і випадків штрафування менше. В слідуючий період громадського підупаду, штрафи знов підвищуються з кожним роком. Пересічно, на одного робочого приходиться в копійках штрафів: в 1902 р.—31,67 коп. в 1906 р.—16,82 коп., в 1907 р.—19,61 коп., в 1909 р.—28,39 коп. Такий же закон помічається і у всіх 5 групах текстільної промисловости. В металооброблюючій промисловості він виявився ще більш різко. (Р. С.).
--Вивчання финської і шведської мови. Рада міністрів постановила внести в Державну Думу проект, вироблений міністерством народної освіти. Проект стоїть за те, щоб по гімназіях і реальних школах Петербургу ввести навчання финської і шведської мов, встановивши для учнів, що вивчатимуть одну з них 48 стіпендій по 100 карб. кожна. В університеті ж встановить читання лекцій про ці мови і теж 6 стіпендій по 400 карб. кожна. Для особ руського походження, яких посилатимуть в Швецію і Фінляндію, щоб вони краще вивчили мову 6 стіпендій по 1.500 карб. кожна. Видатки на це все в розмірі 25,940 карб. покрить з коштів державного казначейства. (Св.).
--Закриття товариств. Ковельське, келецьке і варшавське губернські в справах про товариства присутствія звернулася до сенату з проханням одмінить їх постанови, якими вони занотували де-кілька римсько-католицьких товариств. Ці товариства вони помилково дозволили, тоді як їх не можна дозволить на підставі тимчасових правил. Сенат згодився і 12 римсько-католицьких товариств закрито. На таких же умовах закрито багато товариств добродійних, 2 мусульманських, дозволених в пермській, вятській, нижегородській і инших губерніях. (Рѣчь).