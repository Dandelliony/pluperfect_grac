Всякі звістки.
	ПЕТЕРБУРГ. Військова рада ухвалила проект перетворення воєнно-медичної академії на медико-офицерську школу. 
	Міністерство внутрішніх справ виробляє правила для одкриття сінематографів. 
	На виставці картин в академії художеств були дами в jupe-culot'ах.
	Помилувано варшавського повітового начальника Кавеліна, засудженого за зловживання по службі.
	На редактора сімферопольської газети „Южныя Вѣдомости" наложено 300 карб, штрафу за надрукування в газеті в справозданні про засідання городської думи привітання гласних, посланого московському університетові.
	„Рѣчи" повідомляють з Царицина, що газету „Поволжская Дума" оштрафовано на 500 карб.
	МОСКВА. Випав сніг у піваршина. Трамваї перестали ходити.
	Для чинів поліції встановлено восьмигодинний робочий день.
	ОДЕСА. З Миколаїва повідомляють, що морське відомство починає будувати дреднаути для чорноморського флота хазяйственним способом. Єсть думка збільшити адміралтейство і де-які роботи передати миколаївським суднобудівельним заводам.