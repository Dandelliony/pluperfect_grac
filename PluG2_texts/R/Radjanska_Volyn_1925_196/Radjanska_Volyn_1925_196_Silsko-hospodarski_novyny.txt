Сільсько-господарські новини.
Виставки та конкурси. 
В наступному році передбачається влаштувати дві невеликі районні виставки в Пулинському та Радомиському районах, а також конкурси молочарства в Володарському й Черняхівському районах. На переведення цих заходів буде дано з місцевого бюджету 200 карб.
Племінна книга білоголової худоби. 
Торік наркомзем завів при Київській крайовій с.-г. досвідній станції племінну книгу місцевої білоголової худоби на Київську й Волинську губерні. Записано вже в книгу коло 70 голів худоби.
На переведення дальшої роботи земуправління просить кредит з місцевого бюджету в розмірі 500 карб.
Розплідники для вирощування племінних бугаїв. 
В 1924—25 році окрземуправління, на спільні кошти з окрсільспілкою, заклало розплідник, де є 40 бичків. 
Після належного догляду за бичками, їх мають поділити по злучних пунктах та колективних племінних розплідниках. 
На цю справу з місцевого бюджету буде дано 1100 карб.
