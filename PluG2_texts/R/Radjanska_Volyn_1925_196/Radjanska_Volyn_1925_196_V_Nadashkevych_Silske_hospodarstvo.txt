СІЛЬСЬКЕ ГОСПОДАРСТВО. 
Осінні роботи на хмільникові першого року.
Уже писалось у нас в газеті („Радянська Волинь” Ч. 134 від 17 вересня) про роботи на хмільникові першого року. Але де-які селяни мало звернули уваги на те, що треба розрихлювати грунт і знищувати бур'ян, що росте на протязі літа. Зараз можна зустрінути багато хмільників, які позаростали бур'яном і майже ціле літо земля не підпушувалась, через те посажений хміль має дуже кволий вигляд, бо він слабо укорінився. 
Одже зараз необхідно на тих хмільниках знищити бур'ян і зробити ручне обгортання хмелю на З–4 верш. в височінь і підпушити землю поміж рядками хмелю, для того, щоби потім лучче можна було зробити в-осени кінне обгортання хмелю. 
В пізню осінь, коли рослина хмелю засохне, то молодий хміль необхідно обгорнути землею. Обгортання робиться для того: 1) щоб лучче зберігти матку від морозів; 2) запобігти раннього проростання паростків і 3) щоб низчі шари землі, викинуті наверх, лучче промерзли. Обгортання робиться або великими сапами, або просто плугом, яким береться з кожного боку по одній, або по 2 скиби. Обгортання не слід робити більше, як на 4 —5 верш, заввишки. 
Дуже корисно молодий хмільник в-осени угноїти гноєм. При внесенні гною перед обгортанням, раніш гній розкидають однаково між рядками хмелю, а потім приорують. 
В ніякому разі не слід класти гній на саму матку, бо коли буде прикрита гноєм, то матка часто хворіє й загниває. Крім цього, в товстому шарі гною дуже легко заводяться різні черв'яки, які на весні переходять на матку й нищать її. Гною в-осени вноситься від 1800 до 2400 пудів на десятину, в залежності від грунту. 
Коли молодий хміль не заведений на тички, то при обгортанні треба стеблини піднімати до верху, щоб їх не засипати землею. 
Коли хміль обгорнений, тоді обрізуються сухі стеблини хмелю на височінь 4 верш. від землі, й тички збираються. Обрізувати стеблини раніш природнього їх замирання не слід, бо від цього знесилюється матка та коріння й витрачається багато соків. 
Житомірській досвідній хмільник. 
Хмеляр В. Надашкевич. 
