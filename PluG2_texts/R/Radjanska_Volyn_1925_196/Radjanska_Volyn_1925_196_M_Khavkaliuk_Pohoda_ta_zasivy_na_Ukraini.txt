Погода та засіви на Україні
(в другій третині серпня).
Погода була похмура та дощова, а по багатьох місцях з грозами та зливами, які наробили багато шкоди для сільського господарства. 
Так, 12 серпня, зливою на Запоріжжі розмито колію між ст. Передаточна й Фасівка, так, що майже на пів доби було припинено рух. 
Коло ст. Звенигородки, в 20 кілометрах (верстах), великою зливою розмито було теж колію на протязі 330 метрів (метр —22 з пол. вершки) між станц. Шпола та Іскрина. 
14 числа велика злива була коло Новомиргорода, де в с. Андріївці втопилось двоє людей і нароблено багато шкоди. 
Там же недалеко Новомиргорода пройшов крутінь (смерч), що забрав всю воду, навіть з намулом із ставка й кинув її на хутори Лікарський та Арсенівку. Про значні зливи повідомляють і з багатьох инших місцевостей, де теж чимало нароблено шкоди. 
Взагалі ж за цю третину серпня майже що всі метеорологічні станції відзначають кількість опадів більшу від норми. 
Що-до засівів, то достигання та жнива пізньої ярини проходили в умовах, що трохи знижують їх оцінку, прибл. на пів бала. 
Просо та гречка раннього засіву мають стан кращий за середній (3 —4). Пізня гречка виглядає гірше за ранню, а по де-яких місцях на Одещині та Катеринославщині вона зовсім кепська (2).
Картопля взагалі гарна (4), на заході Донеччини виключно гарна (5), на півночі Одещини середня (3), зовсім кепську картоплю показує Херсон (2). 
Хміль задовольняючий. 
М. Хавхалюк.
