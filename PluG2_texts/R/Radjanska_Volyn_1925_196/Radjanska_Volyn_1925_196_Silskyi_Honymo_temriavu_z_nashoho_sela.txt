Гонимо темряву з нашого села.
Дуже темне село Зосимів, Городницького району. Ніколи там не було школи й панувала одна темрява. Населення бідне. Земля кепська—сипучий пісок. 
До району 30 верст, ніхто звідти не приїздить. 
Лише в цьому році власними силами відкрили хату-читальню. Тепер сільрада думає відчинити й школу. До району надіслали вимогу дати вчителя. Школу гадають помістити в хаті-читальні, що міститься в будинкові однієї вдовиці.
На другий рік сільрада просить Райвик, щоб під школу відпустили будинок хлібного магазину в      с. М.Цвілі. 
Будинок цей без даху, але сільраді, що не має змоги збудувати школу, це було б великою підмогою. 
Городницькому Райвикові треба піти назустріч селянству Зосимівської сільради, щоб на дев'ятий рік революції населення мало свою школу. 
Сільський.
