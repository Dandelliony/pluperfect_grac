Бережіться нового лиха.
Сап на людях.
В одній із газет „Радянська Волинь" писали про сап у коней. На превеликий жаль, б повідомлення, що на сап в де яких місцях хворіють люди. 
Через те на боротьбу з сапом коней, від яких звичайно заражається людина, належить звернути як найпильнішу увагу. Треба знати, що на сап найчастіше хворіють коні, значно менше кози та коти, дикі тварини не хворіють на сап зовсім. 
Мікроб (зараза) сапу, як що подивитися на нього в мікроскоп (побільшуюче шкло) при збільшенні в 1000 раз, виглядає як маленька, закруглена на кінцях, паличка. Вона виділяє отруту, яка викликає захорування та вбиває хвору тварину. На сонці та свіжому повітрі сапний мікроб дуже скоро висихає та загублює свої отруйні властивості. 
Одною з властивостей сапної отрути є та, що вона більше вражає хвору тварину, чим здорову. Вприскування сапної отрути викликає більшу гарячку в хворої тварини, а-ніж у здорової. Це є дуже важливе при боротьбі з сапом. Щоб виявити, наприклад, перше захорування коняки, всі коні, що були вкупі з хворою, випробовуються на прищепленні сапної отрути. Яка коняка дає при цьому гарячку—її відокремлюють.
Таким способом і людина, що і ходить коло коней, і решта коней мають де-яке забезпечення, що не заразяться, бо всі підозрілі на сап коні своєчасно відокремлені. 
Коли на сап захворіє людина, в неї болить голова та все тіло, пухнуть залози та суглоби, пухне ніс, з якого, як і в хорої на сап коняки, тече гній, та по всьому тілу висипає осип, яка скоро перетворюється в глибокі нариви та болячки. Найчастіше за два-три тижні хвора людина вмирає. Деколи захорування затягується на довший час. Зовсім від сапу людина дуже рідко видужує. 
Хворого найперше треба відокремити. Далі необхідно провадити дезинфекцію (обеззаражування) гною, сечі та инш. виділень хворого, його одягу, білизни, і та всіх тіх річей, до яких він торкався. Всі люди, що мали звязок - з хворим, мусять бути за лікарським доглядом. 
Ще одна цікава річ —це те, що коли отрута попаде на цілком здорове тіло, вона не може часто його пробити, щоб попасти в кров та викликати захорування. Між тим, коли вона попаде на маленьку царапину, вона добре всмоктується в кров і викликає захорування. 
Коні часто хворіють через те, що тверде сіно роздирає їм слизяві оболонки (внутрішню шкуру). В людей сап починається завжди з якої-небудь царапини. В одного селянина сап почався через те, що він розбив руку об свій віз і потім виявилося, що в його коняки був сап. 
Для того, щоб запобігти сап, треба твердо пам'ятати, що сап буває не тільки в коней, а й у людей, і що берігти від сапу треба не тільки свої коні, а й себе. 
Лікар Рейзін.
