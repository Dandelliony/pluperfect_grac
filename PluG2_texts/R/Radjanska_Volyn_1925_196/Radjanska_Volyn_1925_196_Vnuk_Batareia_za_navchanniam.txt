Батарея за навчанням.
Дорога не близька—35 верстов. Все як слід налагоджено. Та й чого б воно було пагано, бо не перший раз, та ще й до того на 4 дні. Ось і села—одне, друге, третє... Через де-який час маленький привал, покурити, оглядіти сідловку та амуніцію. Вже й сонце велике, червоне, покотилось геть-геть, десь неначе в яр, а ми, немов, хочем його спіймати — пішли швидкою риссю.
Село ще втопає в великих садках. „Супчик", що зварений улюбленим Іванющенком, своїм пахом стелеться по всьому селі. Вогонь освітлює кухні й бачки. Згідно з наказом командіра батареї, коні розставили на зроблену конов'язь з таким розрахунком, щоб спати козакам в середині, положити нижні пітники під боки, а верхні в голови. І тепло, й не вохко, й коні тут, і сіна не мнемо. 
 – От життя козаче: йшли, стій і — дома, — хтось промовив, закуривши на сон грядущий.
Сонце встало з-за дядьківської клуні. Підгріває розкриту, захолонуту спину. А спиться так, як ніколи. Й коні перештовхуються, почуваючи, що ось-ось встануть їхні хазяї й почнуть уборку та годувати. Вони вгадали. Сурмач зпросоння заграв: „це тобі не вдома... це тобі не вдома... Вста-в-а-а-а-й!
Відпочинок сьогодні весь день. Довідалися, що село бідняцьке, хата-читальня—„на-папері", комсомольці та партійці хоч і є, але осередків немає, також і театру. Виставу ж з діяльности та боротьби тов. Котовського, як він своєю одвагою забрав цілком банду—необхідно поставити. 
За 4 години силами козаків влаштовується під під'їздом колишнього панського сараю сцена з живого дерева. Завісу замінюють 6 ряден, що дали селяни. 
Перед початком—невеличка доповідь про тов. Котовського. Її доповнює п'єса „Лицом к лицу“. Пам'ять вшанували вставанням. 
Селяни розповідали нам, що під час горожанської війни на тім самім місці, де ми стоїмо, тов. Котовський зі своїми червоноармійцями порубали біля сотні поляків.
Проїхали біля 15-ти верстов, через де-кілька сел, учвалом звернули вбік на позицію. Хутко вкопались. Лунко пролунав перший постріл, розбудивши пташок та зайців, що насуплені сиділи під копами. Пристрілялись хутко. Командір батареї й тут не вгаває: „батареєю в огонь!" Чотирі куски полум'я блиснули в очах, засвистіло в ухах і почало звонити тисячами дзвоночків, а луна зажерла широкий простір ланів. Кулемети та рушниці вистукують „Яблочко",— так кажуть козаки. 
 – Оце так навчання. А то що було вдома? Посмикаєш, посмикаєш за бойового шнура, а почуєш, що тільки цокне бойок. 
3-тя батарея N-ського гарматдиву Черкоз 
Внук.
