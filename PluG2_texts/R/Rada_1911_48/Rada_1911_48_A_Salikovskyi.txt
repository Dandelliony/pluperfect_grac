Листи з Москви ІІ.
Поминки Кобзаря.
Ювилейна виставка, торжественне зібрання в „Литературно-художественномъ кружкѣ" і гала-спектакль в консерваторії — ось три моменти Шевченкових свят у Москві.
Як до них ставляться москвичі?
Я не можу залучити себе до особливих прихильників Москви. Мені — людині південної культури — частенько робиться ніяково од того дикунства і, отверто скажу, азіятщини, якої ще так багато в ,,первопрестольной столицѣ“; але я мушу засвідчити, що до українців відносини в москвичів мені доводилося бачити тут виключно доброжичливі й сімпатичні.
Таке ж відношення, зміцнене до того ж щирим зацікавленням великим українським поетом, проявляе московське громадянство і до Шевченкового свята. Скрізь в естаманих магазинах побачите ви виставку портретів вашого безсмертного Тараса, де-які видавництва мають присвятити спеціально йому чергові випуски; непогано, здається, продаються і ті книжки про нього, що вже вийшли здруку, а на ювилейний спектакль 5 марта ще за довго до продажу білетів записувалися в чергу, бо нема сумніву, що попит цього разу значно перевисить постачання. Як цікаву рисочку — зауважу, що до величезного хору, який співатиме на Шевченковому концерті, записалося чимало корінних москвичів — і при тім не професіоналів, а любителів.
До цього часу справдилася тільки перша частина задуманного святкування Шевченкових роковин — присвячена Шевченкові виставка. А як в „Раді" вже писалося про неї, то я тільки додам, що погляди московського громадянства й преси на цю виставку розійшлися: де-хто вважає виставку мізерною, невдачною; инші ж знов, не заплющуючи очей на неминучі при даних умовах, дефекти, признають, що це все ж таки найкраща виставка, яку в цей час в Москві можна було улаштувати. І останній погляд, на мою думку, ближче стоїть до правди. У всякому разі українця московська Шевченкова виставка за ставляе пережити багато високих захоплюючих хвилин. Як не як, а тут і виставлено цілу низку річей, до яких безпосереднє доторкалася рука незабутнього Кобзаря, зібрано багато надзвичайно цікавих фотографачних знімків та инших репродукцій, що близько звязані з його життям, творчістю, стражданнями за нещасну отчину, смертію, що так передчасно одібрала в нас наші гордощі й славу. Є, нарешті, й такі виключно цікаві предмети, як, напр., гіпсова 
маска, яку знято в покійного поета і яка чудове передае всі риси його обличчя. Тут же на виставці приймаються й замовлення на такі маски-по 1 карб. 50 коп. за екземпляр.
Виставку безплатно прийняли до своєї актової залі місцева школа ,,живописи, зодчества и ваянія".
Коли ці рядки будуть видруковаві, відбудеться вже й друга частина Шевченкових свят у Москві: урочисте зібрання в Літературно-художньому кружку, котрий являється тут найпопулярнішим центром літературно-громадського життя. Я сказав: „відбудеться", хоч в такій категоричній формі пророкувати тепер не полагається. З певністю сказати на перед в данному разі можна тільки одно: що широких рямців подібному святкуванню вже запевне не буде дано і промовцям, звичайно, ввесь час доведеться стерегтися...
Зрештою — пождемо й побачимо. Про цей інтересний ювилейний момент я сподіваюся розповісти читачам ,,Ради“ в свій час. Тепер же можу поділитися з ними, в додачу до своєї телеграми, дуже цікавою новиною, поки що не опублікованою ще в пресі. До рук одного з видавців московських попалися ще нігде не опубліковані документи з життя Шевченка на засланні, уривки з його листування за цей час, офіціальні відомости про його ,,поведеніе“ та ,,образъ жизни" і т. д. Весь цей матеріал треба ще перевірити компетентним звавцям, що тепер і робиться. Частину матеріалу є думка опублікувати в самий день роковин смерти великого і многострадального співця України.
А. Саліковський