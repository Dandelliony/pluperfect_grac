На панахиді
Чи були ви, читачу, 26 лютого в св. Софії, коли правилась там панахида по нашому Кобзареві? Як що були, то чи звернули ви увагу на одне незрозуміле з'явище: серед тисячного натовпу, що заповнював нашу старовинну українську церкву Ярославову, натовпу людей всякого стану, од сіряка починаючи й офицерством кінчаючи, не було ні одного учня середньої класичної або реальної школи?.. Виходило так, ніби ця панахида правилась не в місті Київі, де є сила всяких гімназій і казенних і приватних, і не по Шевченкові, якого трохи й молодь знає хоч і як це де-кому не до вподоби... Ми сказали „незрозуміле з'явище" . Та таким воно є тільки з першого погляду, навпаки, це з'явище аж занадто зрозуміле: гімназіальної молоді не було на панахиді по тій самій причині, по якій не буває її й на Шевченкових публичних вечорах. Тільки що там раз на завше заказано бувати учням на „мазепинському" святі, і молодь уже не квапиться іти туди, а тут, з панахидою, не встигли зробити цього — не встигли скласти спаеительного проти 
„синів погибельних („мазепинців" теж) циркуляра... Та одначе благопопечительство шкільного начальства про молодь виявилось в иншій формі, воно знайшло собі раду по-за циркуляром, а саме: коло св. Софії увесь час, поки тяглася панахида, чатували якісь постаті в формі міністерства освіти, вони сумлінно виконували свій обов'язок — переймали сивенькі та темнозеленепькі шинельки й вели з ними якусь тиху, таємну, але виразну розмову. Що вже там говорилося — святий знає, а тільки після цієї любої бесіди шинельки поверталися до св. Софії спиною і замісць того, щоб слухати „еще молимся об упокоєнії усопшаго раба Божія Тарасія“ і згадувати великий заповіт великого чоловіка — любити людей і свій край рідний, слухали вони гуркіт мостової В. Владимирської вулиці, бо їм заказано було молитися на панахиді „мазепинцевъ" по „мазепинцеві". Чи потрібні ще до сказаного коментарії? 
Гр. Єьогобочній.