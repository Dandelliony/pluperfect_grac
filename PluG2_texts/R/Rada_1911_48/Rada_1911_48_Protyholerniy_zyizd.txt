Протихолерний з'їзд

 Наближаеться весна, й знову перед людністю встає страшно привид холери. Особливо багато причин боятись холєрної пошести мае людність України. Чотирі роки під-ряд (1907— 1910) холєра акуратно навідується до нас і раз-у-раз забірає тисячі жертв. Найсумніше те, що з кожним дальшим роком холерна пошесть на Україні не зменшується, а зростае. Почавшись у 1907 р. в розмірах порівнюючи невеликих, холєра на другий рік вже поширилась значно більше, а в минулім році вона набрала розмірів просто страшних. Можна отже сподіватись, що сього літа розвиток її буде ще більшим. Це тим правдоподібніше, що цілу зіму люде мєрли з холєри то тут, то там-на Київщині, Херсонщині, Катеринославщині. Видно, що холера не зникла, а тільки припинилась на холодний час, коли ж настане тепла година — вона знов піде лютовати з силою ще більшою, ніж за попередніх років. 
 У цій справі в Петербурзі тепер засідає особливий з'їзд, скликаний з представників земств, фабричної промисловости, лікарів і уряду. Невідомо, одначе, чи з цього з'їзду вийде що путнє. Перш за все, з'їзд організовано дуже недоладно. Він не має певної й добре розробленої програми, його праця провадиться без системи. З самого початку з'їзду учаетникам сказано не рахуватись з офіціальною програмою й обмірковувати ті питання, які визнано буде за потрібні. Вийшла повна плутанина й нерозбериха. Найгірше, одначе, те, що постанови з'їзду не матимуть обозязкової й законної сили. Уряд, земства й промисловці, як схотять, так і поставляться до постанов з'їзду. Це з самого початку зводить усю працю з'їзду на ніщо, хоча б та праця сама по собі й була дуже корисна. Звертаючись тепер до постанов з'їзду, треба признати де-які з них дуже важними й корисними. Особливо цікаві постанови ухвалено в одділах земськім і фабричнім. Так, в останнім засіданні земського одділу признано бажаним улаштувати лікарсько-харчові пункти в тих 
місцях, де збіраються робітники, переселенці й богомольці. Опріч того, одділ признав необхідним тримати 5 днів під лікарським оглядом тих особ, що прибувають з холерних місцевостей. Фабричний одділ, з свого боку, постановив, що необхідно більше пильнувати про чистоту в кам'яновугілних копальнях і забезпечити шахтярів доброю й чистою водою.
Ці постанови могли б мати для України дуже велике значіння. Рух сельсько-господарських робітників, переселенців і богомольців тут більший, ніж по всіх инших краях Росії. Маємо тут хлібородну Новоросію, куди що-року сходяться сотні тисяч робітників з усіх кутків Росії. Маємо тут Печерську й Почаєвську лаври, до яких ходять „на прощу"  величезні маси народу. Маємо тут безземельне й малоземельне селянство, яке що весни висилає на нові землі десятки тисяч ходоків і переселенців і що-року ж зустрічає тисячі поворотних переселенців. Маємо тут, нарешті, величезну й єдину в Росію кам'яновугільну промисловість, в якій занято до 150 тисяч робітників. За попередніх років усі ці заробітчанські, переселенські, прочанські й робітничі маси не бачили майже ніякого захисту проти холєри. Та мало того, що ці люде сами гинули: розбігаючись од холєри, вони розносили її по селах, хуторах, слободах, містечках і містах України, роблючи тим велику послугу поширенню пошести. Тепер, коли б усю Україну було покрито густою сіткою 
лікарсько-харчових пунктів та коли б кам'яновугільні шахти—ці вогнища пошвети — було приведено в санітарне становище, — майбутня холєрна пошесть, може, й не досягла б таких страшних розмірів, як попередня. Та сказано, що постанови з'їзду обовязкової сили не матимуть, і все знов залежатиме від доброї волі тих, кому належить дбати в цій справі. Чи можна ж, одначе, покладатись на добру волю там, де справа вимагає великих затрат і видатків? Можна наперед сказати, що така постановка питання нічого, опріч великої шкоди, не принесе.