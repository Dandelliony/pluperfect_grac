50-тилітні роковини Шевченкові
(Лист з Харькова)
0 5-ій годині в соборі відправлено урочисту панахиду по Шевченкові. Велика церква була повнісінька у-щерть, як буває  хіба тільки на архирейських службах. Окрім відомих і невідомих українців була сила людей усякого стану. Багато було молоді. Багато простого люду. Перед панахидою протоєрей о. Іван Гончаревський сказав коротке щире слово на спомин поета—страдника про його заслуги, якими він збудував собі вічний пам'ятник в серцях і душах людей. Це зробив він своїми невмірущими поетичними творами. Далі о. Гончаревський підкреслив в творах Шевченка його великий патріотизм, його велику палку любов до своєї батьківщини України. Він любив її так, як кращий син може любити свою матір. Другою одмінною рисою поезії Шевченка о. Гончаревський указав його любов до того просто люду, з якого він вийшов, якого ніколи не цурався, за кращу долю якого проти гніту панів і владарів увесь вік боровся, не жаліючи себе. Я зазначую все оце, бо в устах офіціального представника, представника церкви, з церковного амвону, та ще в наші 
часи, ми не тільки не звикли чути таких слів, а навпаки, вони вражають нас своєю надзвичайністю. А ще тим більше, що це не була промова, заздалегідь замовлена, це було вільне не вимушене, щире слово. І це слово падало па добрий ґрунт, бо сюди, на панахиду, зібралися прості люде, середній стан міської людности. До цієї цілком несподіваної популярности Тараса Шевченка запевне чимало причинилися читання про Шевченка, що були перед цим по народніх авдіторіях Харькова і ті 1000 листків „Про життя Тараса Шевченка", що понесли вони по своїх хатах. Ці прості люде щиро молилися за душу Тараса і виходили в тихому поважному настрої. Обидві місцеві газети присвятили согодня чималі статті обмалюванню життя й поезії Шевченка. В обох газетах йому присвячені і передовиці. Дуже добре обмальовано особливу постать поетову в статті д. Станкевича в „Южн. Кр.“, де він виділив Шевченка з цілого циклу видатних російських письменників, як Тургенєв, Л. Толстой, бо у них народ усе був таки позаді для декорації, щоб краще змалювати 
панство. Навіть Некрасов визнавав свою відрубність від селянства, хоч його муза й служила людям цього стану. Навіть син народу Кольцов, бо його світогляд був досить обмежений звичайними потребами життя, та й годі. Один Шевченко вийшов з народу відбив у своїй поезії всі явища народнього життя його славне минуле й його ідеали, кристально одшліхтовані рукою генія українського слова і висловлені так виразно, як ніхто ще не висловив їх і на инших розвинених літературних мовах. Число прикрашено добрим малюнком з бюста Шевченка, роботи Беклемішева, власність п. Алчевської. У неділю 6-го буде вистава з ре фератом, присвячена поетові в Народньому домі, 10-го концерт з рефератом в Оперному театрі, засідання історично - філологичного товариства пам'яти Шевченка через відоме становище університету одсунуте на кінець марта. Постом одбудуться присвячені Шевченкові вистави по багатьох місцях, де грають для народу. Д. Пісочинець.