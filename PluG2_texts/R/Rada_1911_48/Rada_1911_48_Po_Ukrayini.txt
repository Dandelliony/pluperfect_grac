ПО УКРАЇНІ.
У Києві.
  Панахида по Імператорові Олександрові ІІ. Сьогодні в Софійському соборі після літургії, яка почнеться в 10 г., буде одправлено панахиду по 6. п. Імператорові Олександрові .
 В українському клубі завтра одбудеться чергова літературна вечірка, під час якої будуть прочитані реферати: 1) ,,Українське селянство в історії“, 2) ,,Реформа 61 року", і 3) Українська література на передодні реформи 61 року". Початок о 8 годині.
Сьогодні одбудуться збори ради старшин клубу і кандідатів.
Загальні збори членів клубу одбудуться в п'ятницю, 4 марта, o 8 годині вечора. Порядок денний: 1) вибір двох старшин, 2) вибір нових членів клубу і 3) біжучі справи, Кандідати на членів клубу повинні поперед заплатить встановлену членську вкладку. Забалотірованому членові вкладка повертається. Члени, що рекомендують нових членів, повинні прибути на загальні збори.
В політехнікумі. На засіданні ради професорів роблено таку постанову: ,,коли вчення почнеться з другого тижня посту, то можна догнати втеряне, продовживши вчення в маї. Коли ж перерва у вченні й на далі буде, то семестр пропадає, і можна передбачити увільнення студентів прийому 1910 р.“.
Правління вищих жіночих курсів вивісило оголошення, що тих слухачок, які не почнуть вчитись до 6 марта, не буде допущено до екзаменів в цьому семестрі.
Нова газета. п. Київський губернатор дав дозвіл А. Бернерові видавати в Київі щоденну двохкопійчану газету ,,Кіевская Молва“.
Штраф на газету. З наказу п. губернатора редактора газети,,Кіевское Отклики“ А. М. Пономарьова оштрафовано на 300 карб. з заміною двохмісячним арештом при поліції за статтю, уміщену в газеті 24 февраля „Государственная Дума и бюджетъ“.
В зал.-дорожніх школах. Рухлов затвердив постанову з'їзду ревізорів освітних інституцій південно-західної залізної дороги про обовязкове навчання воєнного строю. Військового строю по задјавичих школах вчитимуться щодня 20 хвилин. 
 Присуд в справі полк. Крестинського. 3 22 февраля розглядалася в київському воєнно-окружному суді справа полковника Крестинського, обвинуваченого за хабарництво, перевищення влади і недогляди при виконанню своїх обовязків. Суд признав полк. Крестинського винуватим і засудив його в тюрму на рік і 4 місяці, позбавивши чинів і орденів.
Постанову суду не буде виконано до рішення порт-артурської справи, в якій Крестинський виступає, яко о6винувачений.
Сипний тиф. По відомостям лікарсько-санітарного бюро при київсѣкій губернській земській управі видно, що за минулий тиждень на Київщині було ще 227 нових слабувань на сипний тиф. В сквирському повіті захворіло 106, в бердичівському — 52, київському — 22, черкаському — 19, канівському — 18, радомисльському — 9 і васильківському — 1.

Катастрофа.  Позавчора на участку Умань—Христинівка сталося нещастя з товарним поїздом. В вагоні № 11 поламалась вісь — вагон зійшов з рельс і потяг за собою ще 15 вагонів. Кондуктора Слободянюка легко поранено.
Справа з підвищенням цін в городському театрі. Сьогодні в городській думі розглядатиметься заява гласних Екстера і Горбунова про підвищення цін в городському театрі на гастольні спектаклі.
 Діктафон.  Вчора в управлінні п.- з. залізниць випробовували апарат Едісона діктафон. Апарат цей записує людську балачку. Є надія, що він замінить собою стенографію.

Правила гри в лото. 21 февраля п. губернатор затвердив правила гри в лото по клубах та громадських зібраннях. Особи, які схотять завести гру по цим правилам, повинні раз-у-раз мати їх при собі, підписані головою ради старшин або директорів. Крім того, їх треба вивісити в помешканні, де йтиме гра. Ніякого ухилення од цих правил під страхом одповідальности по закону, не дозволяється. Правила ці ось які: 
1)	Грати в лото можуть тільки члени т-ва.
2)	Всі карти мають штемпель т-ва і заномеровані в послідовному порядку. 
3)	Карти продаються по черзі, без вибору і тілько тим, що сидять за столами.
4)	 Кожен з грачів не може купувати на одну гру більше трьох карт. 
5)	Післь дзвінка перед грою, карти не продаються. 
6)	Перед початком партії той хто оголошує номери, повинен перемішати кульки в автоматі; коли партія почалась, уваги з приводу гри не приймаються. 
7)	Після дзвінка оголошуються номери кульок, викинутих автоматом. 
8)	По скінченні партії провіряються тілько ті карти, які виграли останнім оголошеним номером. Грачів просять про виграш говорити в голос, поки не буде оголошено слідуючий номер. Всякі заяви про те, що партію виграно, раніше не приймаються. 
9)	ГІровірка кожної гри обовязкова. Поки не буде оголошено результатів гри грачів просять ні в’якому разі не  знімати покришок. Коли виявиться, що заявлена карта не виграла, партія йде далі. 
10)	10 проц. грошей, вторгованих од продажу карт на певну гру, йде на користь т-ва. 
11)	Гра починається в 10 г. вечора і кінчається не пізніше 2-х г ночі; кожна карта коштує до 12 ½ г. 50 коп після 12 ½ — 1 карб. 
12)	Виграш окремої особи на окрему партію не повинен бути більший 50 карб. Коли в дану партію треба видати більше 50 карб,, то первому, хто виграв, видається 50 карб, потім гра йде далі на тих же картах, і остаток, коли він не більший 50 карб,, видасться слідуючому вигравшому. Коли ж остаток більше 50 карб., то гра йде далі, на тих же підставах, поки не буде витрачено всю суму, яку мається видати в цю партію. 
13)	Всі непорозуміння підчас гри уладнує дежурний член т-ва. 
14)	В один вечір не може бути більше 40 ігр. 
15)	В залі, де грають в лото, не повинно бути більше 80 грачів 
16)	) Підчас гри в лото і провірки повинна бути тиша.

З Київщини. Школа без топлива.
 З с. Москаленок, кавівського повіту, нам пишуть про дивні порядки в школі. З осени у нас відкрито земську двохкласову школу, через це у церковну ніхто не хотів іти, і тілько 17 душ, яких не принято у земську школу, ходять до церковної, але їх тілько рахується 17, а ходить 7—10 душ. Церковно-парафіяльне відомство держать у цій школі учителя і учительку. Поки було тепліше, то ці учителі держались у школі, та і школярі ходили до школи, а як захолодало, то ні школярі, ні учитель не заглядали до школи. Селяне топливо дають дуже не охоче, і у їй більше буває не топлено, ніж топлено. Бідолашним учителям доводиться грітися або у батюшка, або іти у ,,гості" до земських учителів.
По шесть.
 У бердичівському повіті на сипний тиф дуже слабують цілі села. Найдужче ця пошість шириться в с. Юровці, за 18 верстов од Бердичева. „К. П." пише, що в Юровці зарегістровано 270 тифовних. 29 вже померло.
 Холерні припадки.
 Уманський повітовий лікарь сповістив поліцію, що |22 февраля на уманській почтовій станції заслаб, а 23 февраля помер од холеро-подібних припадків фурман Шпачковський.

З Волині. Дитина. 
 З ст. Рожищ нас сповіщають, що там задержано молоду ще дівчину, літ 16, яка покинула дитину в вагоні. Дитині 6 тижнів. Виявилось, що вона з колонії Зубровщини, рожиської волості. Вона сирота без батька і матері; служила в чужих а хлопець що одурив її , казав, що візьме — покинув її, поїхав в Америку. І тепер з дитиною ніхто не хоче її взяти на службу. Через те вона мусила покинути дитину.
З Поділля.
 У школі. 19 февраля в Степашській второкл. школі було влаштовано літературно-вокальне утро. Програму утра складено з двох відділів: перший присвячений пам'яти скасування панщини, другий пам'яті Т. Шевченка. Вчитель історії О. Конюшко прочитав реферат на тему ,,освобожденіе крестьянъ отъ крѣпостной зависимости". Хор шкільний, під орудою О. Зербуховського, проспівав кантату на 19 февраля і ще де які пісні; учні деклямували вірші. Другий відділ почався біографією Шевченка, яку прочитав уч. III класу Котик. Хор проспівав частину кантати „Радуйся ниво“ Лисенка, „Заповіт“, „Розрита могила“... Учні деклямували твори Шевченка: „До мертвих і живих", „Чернець“, „Ярема“ і инші. Гарно продеклямував учень Зубріцький ,,Минають дні“. Селян було повно.
З Чернігівщини. Вистава.
 В клубі конотопських майстерень недавно виставляли п'есу Королевича: ,,Хвилі нашого життя".
-З Полтавщини. Злодійства. 
Нам пишуть з с. Новаків, лубенс. пов., що там в околишніх селах все більш і більш ширяться злодійства. Грабують зерно, птицю, що попадеться під руки; а оце недавно забрато з двору, прямо  з загону в однієї селянки, тільну корову, у селянина вола, а в одної пані добру тільну корову, і ніякого сліду. Все як у воду впало. Селяне все й сами взялись до вишукування злодіїв, хотіли вже скласти приговора, щоб вислати 8 чоловіка селян зовсім  з села на поселення, на яких падало підозріння в злодійстві, але, не маючи певних доказів в руках, не зважились на це, та й бояться таки їхньої помсти. Та оце таки пощастило напасти на слід справжніх злодів, і що забрали згадану худобу, найшовши голови й ноги у їх захованими. Винуватих, на чолі з селянином Воротоликом, що був колись поліцейським в Лубнях, потягнуто до судової відповідальности, хоч лишено на волі на поруках, що селян дуже дивує. Сельська громада має намір повисилати усіх непевних селян.
З Харьківщини. В суді.
 Окружний суд у Харькові засудив на 6 місяців до тюрми Терентьева за те, що тяжко катував сина і цим призвів його до самогубства. Жінка Терентьева заявила на суді, що й її він тяжко бив, через що вона збожеволіла і оце тільки недавно видужала. Заяву записали в протокол і розпочинають нову справу.

Полтавщини. Злодійства. Нам пи. шуть з с. Новаків, лубенс. пов., що там в околишніх селах все більш і більш ширяться злодійства. Грабують зерно, птицю, що попадеться під руки; а оде недавно забрато з двору, прямо ! з загону в однієї селянки, тільну корову, у селянина вола, а в однof taні добру тільну корову, і ніякого сліду. Все як у воду впало. Селяне все й салхи взялись до вишукування зло. діїв, хотіли вже скласти приговора, щоб вислати 8 чоловіка селян зовсім 8 села на поселення, на яких дадало підозріння в злодійстві, але, не маючи певних доказів в руках, не зважились на це, та й бояться такихньої помсти. Та още таки пощастило! напасти на слід справжніх злодів, і що забрали згадану худобу, найшовши голови й ноги у Үх захованими. Винуватих, на чолі з селянином Воротоликом, що був колись поліцейським в Лубнях, потягнуто до судової відповідальности, хоч дишено на волі на поруках, що селян дуже дивуе. Сельська громада має намір повисилати усіх непевних селян.
З Харьківщини. В суді. Окружний суд у Харькові засудив на 6 місяців до тюрми Терентьева за те, що тялоко катував сина і цим призвів його до самогубства. Жінка Терентьева заявила на суді, що й її він ляжко бив, через що вона збожеволіла і оце тільки недавно видужала. Заяву ва писали в протокол і розпочинають нову справу.
Ізюмське земство постановило ще в 1909 р. в Никифоровці поставити школу на 240 душ, при 4-х вчителях і п'ятому законоучителеві. В шкільному кам'яному будинкові думали заснувать чайну, бібліотеку і світлицю для читання. Але тих грошей, що намітили, мало і підряду ніхто не хоче брати, бо боїться убитку. І от і досі не почали лагодиться до роботи. Крім того ще й місце вибрали на кінці села. Як селяне не прохали, щоб школа була коло церкви, земство не згожуэться. І от замісць того, щоб школа була окрасою села, вона буде стояти на краю села, як тюрма, і школярі будуть марнувати багато часу на ходіння.
З Катеринославщини. Комерційний інститут.
 Катеринославські купці збіраються клопотатись, щоб у Катеринославі дозволено було заснувати вищий комерційний інститут.
-Динамит.
 В с. Горлівці діти, граючись на дворі, знайшли динамитний патрон. Він розірвався і вибухом поклічило двох дітей.
 Напад. В с. Григорівці, проламавши стіну, в монополію залізли злодії. В касі було 2.000 карб. Монопольщиця прокинулись і почали стріляти. Усі грабителі повтікали.

З Кубані, Катеринодарська дума. Нам пишуть з Катеринодару, що 18 февраля відбулося надзвичайне зібрання городської дума для вшанування 50 ліття з дня знесення кріпацтва. На цьому зібрані зроблено такі постанови: 
1) скасувати з найбіднішої людности 100.000 карб. недоїмки на лікарні;
 2) одкрить в Катеринодарі нижчу школу садівництва, огородництва, бжільництва і виноградинцтва;
 3) завести по дві стіпендії для скінчивших цю школо в середніх та вищих
 сельсько-господарських школах;
 4) завести п'ять стіпендій в місцевих середніх школах (в розмірі плати за навчання) для учнів, які скінчили початкові міські школи;
 5) завести таку ж стіпевдію ім. Мілютіна;
 6) обратит ген.-ад. Мілютіна за громадянина Катеринодиру і послати йому привітну телеграму; 
7) асігнувати 500 карб. на купівлю книг та малюнків для дарової роздачі учням початкових міських шкіл ы
 8) поставити бюст Олександра II в залі думських засіданнів.


