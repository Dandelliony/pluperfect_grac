Шевченкові дні.
Суми, 26 февраля в українському гуртку аматорів одправлена панахида по Шевченкові. Портрет був роскішно декорірований. 
Москва. Комітети Наукового Гуртка імені Т. Шевченка та Українського Земляцтва при московському університеті прохають довести до відомости громадянства, що святкування пам'яти Тараса Шевченка, яке мали впорядкувати ці інституції в університеті, через останні події, відсунуто до більш слушного часу.
26 февр.: в „Литер.-Худ. Кружкѣ“ при великому числі публіки відбулося вечірне вшанування пам'яти Т. Шевченка. Засідання роспочалось докладом академика Корша: Мѣсто Шевченка въ славянской поезіи". В докладі зроблена прекрасна характеристика поета і української поезії взагалі. Далі були доклади д.д. Калішевського, Новіцького, Де-Ля-Барта. Насамкінець читано було уривки з поезій Шевченка.
На ювилейні свята приїхала до Москви колишня кріпачка Ликера, з якою мав одружитися Шевченко.
Петербург. 26 февр., в 1 год. дня, одслужено панахиду по Т. Г. Шевченкові в Казанському Соборі.
На панахиді було багато членів Державної думи, а також майже вся українська колонія Петербургу. Присутніх було порівнюючи більше, ніж ті роки. З приїзжих були — Є. Чикаленко, М. Садовський і його труппа, О. Олесь. Багато молоді, переважно студентської. Панахиду правив прот. Каз. Соб. Маренін. В своєму слові він сказав між иншим, що найбільше дорогий нам Тарас через те, що сильно возлюбив він свій рідний край, мов матір рідву, єдину. За любов таку його до рідного краю Бог дав йому великий дар поетичного натхнення і великі здібности до артистичного малювання... і от його пісні чудові ми й тепер читаємо з великим духовним задоволенням. Вони нас вчать, а найбільше життя Тараса, як любить треба свій рідний край. Закінчив прот. своє слово закликом, щоб усі любили свою батьківщину, як любив її Тарас, бо ця любов  велика сила.
Петербург. 27 февраля в Академії Наук одбулося урочисте засідання, присвячене пам'яти Шевченка. Було сила публіки. Першим говорив проф. Овсяніко-Куліковський. Він назвав поезію Шевченка „благовѣстомъ будущаго возрожденія Украины". Бурею оплесків вкриті були слова оратора про міць держави, що стоїть на основі волі націй. Далі промовляли д.д. Славинський та Житецький,
Одеса. Через незалежні обставини призначена в неділю, 27 февр., в Українському клубі панахида по Шевчөнкові не відбулася. Одеський архирей дозволив панахиду в понеділок у соборі.
Харьків. В соборі 26 февр. була павахида по Шевченкові. Ключар собора, свящ. Гончаревський, сказав чудову промову. Багато людей плакало. Церква була повнісінька. Числа харьківських газет присвячені були Т. Шевченкові. 
Полтава. 26 февр. у 2 ½ год. дня відбулася панахида, упорядкована городом по українському поетові Т. Г. Шевченкові, з приводу 50 ліття зо дня його смерти. Панахида відбулась у Срітенській церкві, переповненій людьми ріжних станів. Присутніми були також: городська управа у повному составі, з гор. головою п. Черненком, багато гласних, служащі земства, учні гімназії, реальної школи і семинарії, інтелігенція, студенти, селяне. Велика церква не вмістила усіх бажаючих помолитись за душу поета-страдника. Відрадно було бачити на панахиді селян: за них же так болів і піклувався поет. Співав гарний хор. Такої сили людей ще ніколи не бувало.
Варшава. Заходами українського  клуба „Громада“ одправлена 27 фев. в церкві панахида.
Новочеркаськ. 26 февр. була панахида. 5-го марта „Просвіта“ впорядковує літарат. вечір пам'яти Шевченка.
Таганрог. Т-во „Образование“ 5 марта впорядковує вечір і спектакль на спомин Т. Шевченка. Прибуток піде на пам'ятник.
Житомір. Т-во „Просвіта“ 27 февр. одправило в Микол. церкві панахиду.
Чернігів. Заходами „Просвіти“ одправлена 27 февр. панахида. Народу було повна церква.
Черкаси. В Миколаївському соборі 27 февр. була панахида. Народу багато було. Священик Кудрицький говорив казання про Шевченка.
Катеринослав. 26 февраля в соборі одправили панахиду. Було сила народу. Найбільше прийшло шкільної молоді. Увечері було засідання „На учнаго о-ва“, присвячене Шевченкові з докладами: Г. Черняхівського („Мотивы поэзіи Шевченка“), В. Біднова („Объ отношеніи общества къ памяти пѣвца Украины Т. Шевченка“).
С. Мануйлівка. 26-го февраля, в 3 г. дня, в церкві була панахида по Шевченкові, 27 февраля, в 2 години дня, в Мануйлівській „Просвіті“ одбулось читання „Про Т. Шевченка“.
Умань. 26 февраля в Успенському соборі заходами „Лит.-худ. кружка“ була одправлена панахида по Шевченкові.
Канів. 26 февраля гурток українців вшанував пам'ять 50-роковин з дня смерти генія України панахидою на його могилі. Одправив панахиду священик Преображенської церкви о. Л. Оппоков з причетниками. День видався занадто гарний, але людей на могилі було не густо. До того, що людей на панахиді було мало, прислужилось насамперед те, що про неї не було заздалегідь широко оголошено, а вдруге — вона почалася не в 4 години, як було призначено, а в 3 ½
 дня і тому велика частина людей з осередку міста не встигла прибути як раз на панахиду, а надійшла вже по ній. По одправі о. Оппоков звернувся до мирян з словом на російській мові. Після слова люде потроху стали росходиться, а де-які надходити.
Саратів. Городська дума постановила одправити до Шевченкові панахиду, прочитати біографію й роздати учням портрет поета.
Львів. (Галичина). На свято з'їхалось багато людей зо всіх кутків Галичини. Отелі прикрашені були прапорами.
До нашої газети надійшли телеграми:
З Херсону: „Група херсонців в урочистий день приєднує свій голос до всесвітнього хору.
З Вільни: „Прощаючись з узятим  од нас улюбленим і поважаним діячем, ксьондзом Іосифом Тумасом, шлемо од ймення зібраних литовців братерський привіт українцям, що святкують ювилей великого народнього поета Шевченка.
Донат, Малиновський, Дір, Басанович, Довойна, Сильвестрович“.
