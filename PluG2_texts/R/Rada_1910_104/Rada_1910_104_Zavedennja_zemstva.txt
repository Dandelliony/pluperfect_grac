Заведення земства в західних губерніях.Сьогодня починаються загальні дебати з приводу законопроекта про заведення земства в західних губерніях.
Записалось більш півсотні промовців. Дебати, певно, будуть дуже палкі, бо справі надають чималу вагу. Волинський депутат Шульгин, каже, що праві будуть голосувати за перехід до постатейного читання, але будуть торгуватись з октябристами з приводу кожної окремої статі. Коли правим пощастить провести проект в урядовій редакції, то вони будуть голосувати за його приняття.
Як що ж проект пройде з поправками комісії, то вони голосуватимуть проти нього й тоді проект в цілому буде одкинуто голосами правих та опозіції.
Взагалі Шульгин вважав найбільш можливим, що проект буде відкинуто. П. А. Столипін скаже промову з приводу законопроекта про земство в західних губерніях. Відбулася об'єднана нарада опозіції з приводу дебатів по законопроектові про земство.
Ліві, хоча й були на нараді, але участи в обміркуванні справи не брали.
На нараді, між иншими, був і гр. Уваров. Виявилось, що октябристи увійшли в згоду з націоналистами та правими, щоб провести урядовий проект з незначними одмінами.
Нарада опозіції одноголосно ухвалила голосувати проти постатейного читання і не буде обстоювати на передачі проекта до нової комісії.
Для редакції поправок, що будуть запропоновані від імени всієї опозіції, складено опозіційну комісію.
Ухвалено вжити заходів, щоб депутати опозіції доконче були на всіх засіданнях, коли будуть обмірковувати законопроект.
Кадети скликають телеграмами відсутніх депутатів. Є навіть намір, щоб опублікувати в пресі призвіща тих депутатів опозіції, які не будуть під час обмірковування законопроекта. > „Земщина" повідомляє, що в комісії Державної Ради в справі проекта земства в західних губерніях забезпечено більшість 11 голосів проти 8.