„Они не просятъ".„Они не просятъ" —на це посилаються і цим виправдовують свою недбайливість та ворожість до українського культурного руху.
Але хто ж то не просить? Та кого треба розуміти під словом „они"? Коли чого-небудь домагається українська інтелігенція, то на це не зважають, бо то, мовляв, „кучка бунтующихъ, а не народъ»". „Если бы самъ народъ просилъ.
Лишь просьба самаго народа єсть внраженіе его дѣйствительныхъ нуждъ", — виправдовуються вороги українства. Але ж всім ясно видко, що це не що инше, як брехливий викрут, бо ці добродії і сами добре розуміють, що народ навряд чи буде просити: для цього є багато перешкод.
Знають вони добре, що народ гіркою спробою уже научено, як то просити „начальство". Та й чи знає ж той народ, кого він повинен просити? — урядника, станового чи стражника? Чи знає ж той народ, якою стежкою направити прохання? Чи не знає ж то він, що гуртове прохання вважається за бунт, а на прохання окремих людей ніяке „начальство” а ні краплі не вважає і з спокійною совістю пхає його під сукно? Чи не знає ж він і того, що упертих прохачів примушують замовкнути? Все це народ добре розуміє, і як би не терпів він від національних утисків, а будьте певні, що прохати „начальства" не наважиться, знаючи наперед ціну й наслідки свого прохання.
Знають де й ті, що велегласно промовляють: „они не просятъ". Та чи тож справді таки народ не просить.
Чи справді ж то наш селянин не потрібує рідної мови, української книжки, рідної освіти? Хто щиро хоче дізнатись, чи „они не просятъ", той мусить шукати „прохання” не офіціозним шляхом, не по державних інституціях, бо туди прохання і на поріг не пустять, а десь в иншім місці; мусить шукати про меж людей, що стоять серед народу і мають не великі вуха, а правдиве людське почуття та непопсований розум; мусить шукати серед самого народу, прислухаючись не до слів його, а до того стогіну, що зривається з уст його, та придивляючись до того недоладнього життя нашого селянина, яке голосно само промовляє про свої потреби.
А це не лехко зробити, особливо в наші часи, коли затурканий селянин з перестраху уперто ховає свої думки навіть від самого себе. Та все ж таки часом він не в силі утриматися і хоч тихо, а висловлює свої бажання перед тим, кого не вважає за „начальство" і не боїться, що за прохання прийдеться йому відпокутувати. Що це так, видко з тих листів, що надходять від селян до „Просвіт". От, наприклад, де-які цітати з селянських листів до однієї „Просвіти" про жаготу української книжки *). 1) „Кожного дня йдуть до мене хлопці і питают чи нема якої чутки, або чи нема книжок з Просвіти, а як вийду на вулицю, то зараз так і обступлять мене та все питають, чого так довго нема книжок?.., Радять мене, щоби я другий раз писав Вам, оце прохання" .. - *) Навожу кілька цітат без всякої зміни правопису, бо й це про де-що свідчить.2) „Послухайте мого добра в сім письмі як мені роскішно жити В сьвіті, літом то ще якось инш. а як прийде та зима то Господи ратуй! Сижу та й більш нічого, нудьгую своем серцим! Пришліть книжок і письмо",.. 3) „Шліт мині всякої навуки про люди і про скотину про всї важніщі наші справи, а я буду людий навчав і буду приохочував, до всего свого",.. 4) „Прошу я васъ не забувайти за мене, бо я нывмію ні столярства ні малярства нічогісынько я нызнаю тільке, прошу я васъ вышліть мыні кныжокъ та лыстівъ *) бо вже давно я прочетував ваші кныжке та лысте бо я сыжу та ажь нудь мене быре шчо нічого нызнаю... а може треба вамъ грошей то я прешлю вамъ"... 5 **) „Я получив з „Просвіти" український календарь промінь дуже був їм задоволений, але як злидні загнали мене на чужу вкраїну, то я не мав навіть щастя написати листа до „Просвіти" і поцікавитись єю більш.
Тепер же прохаю „Просвіту", щоб вона вислала мені книжок... 6) Прошу товариство „Просвіта" вислати мені газету, яку ви знаєте, бо я бачив, що ви висилаєте газету Іванові... Може вам треба гроші давати, то я вам вишлю, бо мені так нудно, що я нічого не знаю... 7) Прошу „Просвіту" низьким поклоном, дуже прошу, вишліть мені книжок і напишіть, скільки треба заплатити... *) Певно, газет. **) В нижченаведених листах виправлено лиш орфографію.8) Звертаюсь до вас з щирим проханням, вишліть мені наложеним платежем книжок".. Цікаво, що цей лист надіслав стражник.
Мабуть то вже велика потреба, коли він наважився „ослушаться".9) „Наскучило нам вже сидіти в темноті, і хотіли б ми вже з неї вийти, так де ж там? Правда, що багато вже нас поривається до цього світу — читання, так немає в нас вікон — книжок.Просимо вас, зверніться на увагу, пришліть нам ваших книжечок, щоб наша мододіж читала та щиро вам благодарила... 10) Щиро вас прохаю, як будете що в змозі, то поможіть нам бідолахам на Холмщині, засвітить промінь просвіти в темних, неосвічених халупинах своїх братів, пришліть де-яких книжок для росповсюджування між людьми, неосвіченими, де-яких творів наших письменників українських, чим дуже добре діло зробите як нам, що пожертвуєте з своєї доброї волі, бо в нас люде дуже бідні же би, що своїм коштом виписувати, може колись то“... Але годі наводити деталі, бо листів стільки, що ніяк не вбгаєш всього матеріялу в газетну статю, та це і не потрібно: „Хто має вуха, щоб чути, той почує". Для нас і наведеного досить, щоб бачити, що „вони (темна маса) просять" і просять свідомо, просять „своєї" книжки, а не якої-небудь.
Ми брали цітати лиш в тих листів, де іменно „просять", а не „виписують", бо в даннім разі це вже для нас матеріял не цікавий і про них кращу відповідь можуть дати книгарні, в яких в останні роки продаж книжок піднявся з восьми-девяти сотень до 25 —30 тисяч карб. Коли так, закине нам може хто, то чому ж то українські видавництва жаліються, що їхні книжки не злазять з полиць? На це багато можна говорити, але про це вже й багатописалося в „Раді". Ми скажемо лиш: не треба забувати, що українська крижка — книжка в більшости народня.
Народ же що до куплі книжки скрізь однаковий. Запитайте лиш російських видавців народньої книжки (безумовно, не лубочної) і вони вам скажуть, що у них справа ширення книжки в народі через продаж стоїть мабуть чи не гірше, ніж у нас.
Про причину цього довідуємося з селянських же листів до тієї ж “Просвіти”. 11) „Грошей за книжки не посилаю.
Мене вже не раз совість обгортала за це, але подіяти дуже важко. Книжки хлопці і старі люде позабірали; де-хто з багатіших, то дав зараз гроші, а де-хто не мав, то просили почекати.
Я так і зробив, щоб люде читали. Але тепер я їм кажу за гроші, а вони мене дуже прохають, щоб ще трохи почекати, бо тепер дуже нам важко за ту копійку: заробітків нема добрих, і ще своя неминуча робота, і в додаток хліба купуємо.
Я їм вірю, бо правда, що книжки забрали все бідні люде, бо кому біда сіла на шию, то той в руки бере книжку, а багатіші кажуть: „я з книжки хліба їсти не буду, і син мій читатиме, то за попа не буде". Я б вже і свої гроші дав, та, повірьте совісті, що не маю.
Зараз клопоту маю за досить, а грошей нема... Я дуже вас прохаю, щоб почекати нам до збора хліба.
Тоді, як Бог дасть новий хліб, то піде нове життя"... 12) „Грошей за книжки я вам зараз не можу заплатити через те, що я чоловік бідний, но у всякім разі запевняю, шановне товариство „Просвіта", що гроші через рік я виплачу вам усі“... 13) Книжки від вас я дістав.
За це я вам дуже, дуже дякую, но на жаль не прийдеться їх мені, а ні нашим селянам читати, бо ви —тесьте кажете записали їх за мною в довг на 2 карб., я же вас в пісьмі просив пожертвовання, а не в довг.
Як би я мав гроші, то я б не просив, не благав „Просвіту”, і надіслав би гроші, і вже.
А так я прошу запомоги, бо—м чоловік дуже бідний, а освіти бажаю, як собі, так і другим.
Будьте ласкаві, пожертвуйте цї книжки. Бідність, великі злидні —оце головна причина того, що селянин не купує книжок.
Та все таки, як бачимо, він про них не забуває, а просить, а часом, то й виписує. „Так бідно живу, — пише ще один селянин,—що мені вже і життя не миле, роблю, запобігаю, а до ідеала ще далеко.
Так живем, що клин клином вибиваєм. При цій бідности ми ще склали скілька карб. грошей та виписали два нумері газет: „Село" і „Світову зірницю". Не вже ж то цей селянин не потрібує „своєї газети", своєї книжки? Не вже це просить, потрібує не народ, а „кучка"? Ні, коли селянин одриває од рота шматок черствого хліба, щоб передплатити „свою" газету, то це свідчить, що він її потрібує, це свідчить про органичну потребу народа користуватись своєю рідною мовою. А от ще лист селянина, з котрого видко, чого народ потрібує і чого буцім то не просить. „Сумні мрії в моїй голові не дають спокою, розбиті журбою груди, росхвильоване серце чогось тяжко болить, як глянеш на теперішнє життя та становище наших українських людей.
Вже рік минув і другий почався, я гірко всьміхнувся і знов засумувався, що літа проходять, нас тілько лиш за ніс водять, а з собою щастя й долі не приводять.Вже рік минув, як я подав до вас прохання, щоб відкрити в нашім селі бібліотеку-читальню; досада та печаль нам, що нема того адміністративного розрішення"... От з цим найбільша справді біда.
Був час — поки не впевнились, що даремно прохати, коли до „Просвіти", про яку у нас оце йде мова, мало не що тиждня надходили прохання від селян, учителів, псаломщиків, священиків і инших особ, про заснування по селах бібліотек-читалень але... „Просвіта" прохала, адміністрація не дозволяла, а там десь в горі „великі політики" спокійно казали: „они не просятъ". Ото ж і не дивно, що й справді пропадала охота прохати, бо яка ж з того користь? Тілько де неде „снисходили". А що навіть „снисхожденіе“ принесло велику користь, видко з ось яких листів. 1) „Населеніе очень интересуется библіотекой, читаетъ, — пише один священик, —и становится болѣє культурнымъ.
Съ тѣхъ поръ, какъ у насъ библіотеки, у насъ вѣтъ того разврата, дебоширства и своеволія молодежи, какое замѣчалось раньше и замѣчается въ сосѣднихъ селахъ". 2) „За короткий час, від нового року до весни, незважаючи на те, що читання ішло вяло через незалежні причини (брак відповідного помешкання), кожну книжку прочитано від одного до восьми раз — пересічно по 4 рази". 3) „Все читанное — пише другий священикъ (голова міспевого „союза русскаго народа") —очень понравилось слушателямъ.
Слушатели благодарили меня и общество „Просвіта" за книжки и устройство читальни... Слава Богу, кромѣ корчмы, людиимѣють культурный центръ”. 4) Книжки у нас розбірають селяне читати до дому, перемінюють книжки раз в неділю, а хто інтересується більше, то міняє і 2 і 3 рази.
Селяне старші цікавляться історичними книжками і про старину українського життя і про хазяйство, а молодші гумористичними і жартами, діти — казками. 5) Завше діло іде так: спочатку прохають якої небудь кумедної, потім переходять до більш чи менш цікавих.
Є такі, що читають тілько „розмови про сельське хазяйство “ та „ветеринарні поради”. Взагалі скажу, що книжки прийшлпсь дуже до вподоби.
Старі заставляють малих, щоб брали в мене книжки „писані по нашому”... Де котрі з читачів роздумують як би виписати „Раду”. Як тілько спроможемось, то й випишем”. Про те, що „спрос на українську книжку в нашій окрузі дуже великий “, що „в нашому селі, а теж і на околишніх селах людність дуже цікавиться українськими книжками” що „мої читачі часто просять дати таку книжку, як „ви нам в школі читали” — себ-то, українську”, що „на такі книжки є великий попит”, про все це ми маємо багато листів від тих людей, що стоять серед народу.
Звичайно всі ці листи закінчуються проханням пожертвовати книжок („бо я й сам чоловік бідний”) або вислати їх у борг, або „прохати про дозвіл на одкриття бібліотеки-читальні”, бо „для цього є певний ґрунт серед селянства”. Знов кажу, що всього матер'ялу в газетну статю не вбгаєш.
Та чи можна ж то, прочитавши хоч би наведені уривки, з спокойною совістю сказати „вони не просятъ”. Г. Просвітянин.