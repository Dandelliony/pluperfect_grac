Дописи.(Од власн. кореспондентів).С. НОСАЧЕВА, черкаського повіту (на Київщині). Лихо.
Цими днями на посівах пшениці у місцевого селянина Грицька Бондаренка з'явились нікому з селян невідомі гробачки, які до щенту винищили дві десятини і попсували п'ять десятин пшениці.
Ці гробачки вдень ховаються в землі, а вночі вилазять на стеблики пшениці і обгризають їх, а також об'їдають листочки.
Там, де вони полазять, пшениця робиться вся жовта і загибає. Щоб довідатись, що це воно за лихо, мировий посередник 2 уч. черкаського повіту, Фогель, спіймавши кілька гробачків, показав їх земському агроному Оржельському, але агроном одповів, що він вперше на своєму віку бачить таких гробачків.
Це саме сказав і управитель мошно-городищенського земельного маєтку, Керн (скінчив Петровсько-Розумовську академію). Нарешті економичний ентомолог Лісовой пізнав, що це гробачки хлібної жужелиці (Zabrus gibbys)Бондаренкові пораяно оприскувать поле вапною та ще якимсь французьким квасом.ЛУБНІ (на Полтавщині). Лубенська справа.
Колишній депутат 1-ої Державної Думи Володимир Шемет, що обвинувачувався разом з своїм братом Миколою в відомій лубенській справі про єврейську самооборону, після того, як його разом з усима иншими обвинуваченими київський військовий суд зовсім виправдав, хотів було розпочати судову справу проти судового слідчого по важливим справам лубенського окружного суду д. Манжевського.
Д. Шемет мав потягти до суду Манжевського за зловживання підчас попереднього слідства, бо через їх Шемет, дуже тяжко потерпів, сидючи в тюрмі увесь час слідства.
Та сенат не дав йому належного на це дозволу, відповівши, що нема „достаточныхъ основаній" для того, щоб віддати Манжевського під суд.
Крім того, Шемет має роспочати ще гражданський позов проти цього таки ж судового слідчого, бо через його діяльність він ще потерпів і з матеріяльного боку, та невідомо тілько ще напевно, що з цього буде: чи дасть на це дозвіл харьківська судова палата.
Нас повідомляють, що лубенський окружний суд визнав його діяльність „неправильною" і нічого не має проти позову та чи згодиться з цим і палата?СЛ. ЛИГОВКА, зміївського повіту (на Харьківщині). Грядкова культура.
Наш п. земський начальник, гарячий прихильник Демчинського, заходився насаждати хліборобську культуру по його рецептові.
Селяне не ймуть віри його порадам, про грядкову культуру, а він таки навчав: „У вас, мовляв, землі багато, тільки вона вам мало дає через те, що ви не вмієте до пуття порати землю, ось я вам роскажу, як один дуже розумний хазяїн, на призвіще Демчинський, радить землю обробляти, щоб вона давала на 300 п. більше з десятини.
Селяне тільки усміхались собі в ус, слухаючи його, а до тієї грядкової культури не беруться.
А один чоловічок з Плисової, на призвіще Обіденко, таки послухався одної поради і почав піддобряти землю попілом, та не знаючи діла — коли, скільки і під який хліб давати попіл, сипнув без міри попілу під ярину, пашня йому й вигоріла.
Після цього вже порад тих ніхто й слухати не хоче.