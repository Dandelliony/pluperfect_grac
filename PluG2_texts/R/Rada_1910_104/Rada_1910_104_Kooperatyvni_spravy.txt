Кооперативні справи та украінський сепаратизм.(Лист з Кам'янця). Більш десятка літ істнуе в Кам'янці „общество потребителей". Оборот його досить великий, покупців має силу, торгує добре, а в решті решт люде знайомі з його справами докладно та й сами керовничі його кажуть, що воно „стоїть на вулкані”. Та хто ж тому винен, як не самі керовничі? Статут т-ва дозволяє давати в кредіт і то на місячний строк лиш на додаткові паї, а д.д. керовничі дають його, як попало.
Так, що є людці, котрі внесли по 2—3 паї, а то й по одному це б то 10—20—30 карб., а набірають в борг на 100—200 карб, тай не платять цих боргів покілька місяців.
Через те люди знающі кажуть, що крамниця істнуватиме лиш до того часу, поки на чолі її стоятиме д. 3., якому особисто фірми кредитують; колиж д. 3. одійде од справи, то фірми більше в борг не дадуть, а ні копійки, і крамниця муситиме вилетіти в каглу“. Крамниця ця обслуговує лиш людей заможніх і більше звертає уваги на „предметы роскоши" (панські примхи), ніж на речі першої потреби, через те дрібне чиновництво, міщанство, а тим більш селянство не мають до неї ніякого доступу.Позаяк же і дрібне чиновництво, і міщанство, і селянство, яке що неділі і четверга наїзжає до Кам'янця цілими тисячами, потрібують такої крамниці, де б вони мали спромогу за невисоку ціну дістати речі першої потреби і доброї вартости, без фальсіфикації і не переплачуючи лишенього, то між деякими дрібними чиновниками виникла думка закласти нове кооперативне товариство.
З цією думкою вони вдалися до просвітян чи не допомогла би їм в цій справі „Просвіта”. Рада .Просвіти”  цеї справи на себе не взяла, але дала дозвіл ініціаторам зібратися в „Просвіті” і разом з просвітянами обміркувати, чи можна і як роспочати діло.
Зібрання відбулося і винайшло, що товариська крамниця з „демократичним” напрямком безумовно необхідна, і необхідна іменно на Новім Плані міста, де стають базари, де дрібне чиновництво та міщанство закуповує собі всякий крам.
Складено було статут і уповноважено людей подати його на стверження. На цьому зібранні був і заправитель кооперативними справами на Поділлі д. Трублаєвич, який теж висловився, що це діло добре, і коли тілько знайдуться кошти (кошти знаходились), то його необхідно треба роспочати.
Та коли про це довідалися д.д. керовничі з “панського” „общества потребителей “ то підняли цілий „хрестовий похід" проти „українського сепаратизму", котрий виявився хіба тілько в тім, що збори відбулися в „Просвіті". І от на одні просвітянські вечерниці вони „командірували" своїх „застрѣльщиковъ" в особах „общероссів ‘ д. Л. (білоруса) та д. С. буцім то колишнього українця, щоб вони своїм „общеросством" збили „затѣю украинской узости" з принціпіального боку, а на додачу до них дали кілька осіб з голосною горлянкою.
Вони радили залишити справу та пристати до них. Балачка справді була голосна.
Та ні роспинання д. Л., що „я тоже искренно люблю свой бѣдннй бѣлорусскій народ", ні доводи д. С., що кооперація „не терпить національностей" ні дочого не привели.
Бо ці добродії власне, воювали з вітряками, спихаючи всю справу на „українство", тоді як причина не згоди в тім, що „общество потребителей" перше всього „панське" і по складу членів і по крамові, 2) ведеться не на прінціпах кооперації, а Бог знає на яких, 3) стоїть в осередку міста, тоді як потреба в крамниці на околиці, 4) „общество потребителей" згубило свою популярність в широких масах малозаможнього люду і 5) фінансовий бік в нім дуже попсований через невдале ведення справи. Коли “застрѣльщики" вернулися ні з чим, то добродії з „Общества Потребителей" почали вести иншу „політику". Один з них, напівжартома, напівсерйозно, як це такі люди вміють робити, сказав де треба: „а наши украинцы сепаратизуются" про всю справу з закладом нової крамниці, звертаючи все на „сепаратизм". Але все таки не надіючись на те, що цей вибрик дасть бажані наслідки, вони повели „політику" і з другого боку: скликали загальний збір „Общ. потреб." і запропонували відкрити на Н.-Плані міста свою філію: нехай тоді з нами конкурірують.
І збір цю думку ухвалив, та коли кинулись до коштів, то... преславні діячі „О —ва потреб.", що посилають своїх „знатоковъ кооперацій" на кооперативні курси читати лекції, як треба вести справи в крамницях (д. Л. в Жмеринці), мусіли „съ конфузомъ" заявити, що коштів немає, що і істнуюча крамниця ледве тримається.
Для чого ж тоді було і город городити? А річ, бачите, в тім, що добродіям діячам з „О —ва потреб." філії то й зовсім не потрібно, а треба лиш взяти у адміністрації дозвіл на неї.
Тоді, коли „український сепаратизм" звернеться за дозволом, то йому й скажуть: там уже є крамниця, а в другій потреби немає.
А цього тільки д.д. діячам з „О —ва потреб.” і треба. Міркування д.д. діячів справдились а „політика" їхня дала реальні наслідки.
Там, „де треба", голосно заговорили про „сепаратизм", і зразу запахло, що дозволу на нову крамницю не дадуть.
Нещасне дрібне чиновництво, почувши про обвинувачення його в тім, що йому й не снилося, десь розбіглось, поклавши собі краще споживати гнилий продукт та переплачувати на ньому, ніж чого доброго, з-за якогось там „сепаратизму" (хто його й знає, що воно за слово) Бог знає чим відплачуватись.
Просвітяне теж налякались і кожен заховався на свою „українську фортецю” —піч.
Справа розсипалась, як не бувало. І хто ж виграв? „О —во потреб.", як стояло, так і стоїть на своєму „вулкані", тремтючи, щоб д. 3. не відсунувся від справи, про філію забуло й гадати, а убогий люд мусить і надалі роскошувати думкою, як би то славно було, коли б за свої невеликі, але кревні гроші, можна було споживати не гнилі або фальсификовані продукти, а щось людське. Так дбають кам'янецькі „знатоки кооперації" про її поширення, що має на меті підняти не тільки економичний добробут людности, але й його культурність.
Та де вже нам балакати про культурний вплив кооперації, коли навіть нашим „знатокам" бракує культурности, щоб постидаться лізти з загадковим підморгуванням туди, де їх і не просять.