ПО УКРАІНІ. У КИІВІ.—До похорону Бориса Дмитровича Грінченка. Прибули, щоб взяти участь в похороні Бориса Дмитровича Грінченка, представники од українського громадянства: з Харькова —д. О. Степаненко, з Москви д. Р. Коломійченко і з Чернігова— д. М. Вороний од українського громадянства і чернигівської „Просвіти". — Похорон Б. Д. Грінченка.
Тіло Б. Д. Грінченка прибуде до Київа сьогодня вранці. У 3 години дня буде перенесено з вокзалу до Володимирського Собору.
Похорон одбудеться завтра. Порядок похорону має бути такий. В неділю, 9-го мая, після заупокойної літургії в 1 годину дня в соборі буде одправлено панахиду, а тоді траурна процесія рушить на Байкове кладовище. — Управління південно-західньої залізниці постановило озброїти револьверами своїх служащих: начальників станцій, їх помішників, лінейщиків, касірів, стрілочників і сторожів.
Роздається зброя служащим для того, щоб вони обороняли поїзди і залізничі каси від нападів.
Револьвери ці забороняється передавати кому-небудь, особливо „нелегальним особам". Таких служащих, що не вважаючи на цю заборону, продаватимуть або передаватимуть приватній особі револьвери, негайно позбавлятимуть посади. — Рада потребятельського товариства „Впередъ” найняла помешкання для бюро на Бибиковському бульв., ч. 99. Бюро товариства відкрите буває що дня од 7 до 10 години ввечері, а в неділю та празники —од 9 до 3 год. вдень.
Рада т-ва ухвалила постанову про те, що убогі члени можуть платити свою членську вкладку частинами в продовж двох місяців.  — Слабування на холєру почалися серед прочан. 6 мая в Олександрівську лікарню з Подола привезено бабу Уляну Максименкову (50 л.) з ознаками холєри.
Вночі вона померла. Максименкова до Київа прибула з Херсонщини. У неї знайдено холєрних вибріонів. 7 мая привезено з Покровського манастиря в Олександрівську лікарню хлопця з чернігівської губ.
Якова Дейнека (18 л.) з ознаками холєри. В Олександрівській лікарні для слабих на холєру приладновано вже два бараки. — Попечитель київської шкільної округи дозволив вчителям земських шкіл брати участь влітку в загально-просвітніх курсах, які улаштовуються московським т-вом вчительок.
За дозволом треба звертатися до інспекторів народніх шкіл.  — Зміни в київський шкільній окрузі.
Ходять чутки, що до 1 іюля біжучого року цілком вже виясняться зміни в київській шкільній окрузі.
Чекають, що д. П. А. Зілов залишить посаду попечителя шкільної округи, а на його місце призначено буде або попечителя варшавської шкільної округи—-д. Беляєва, або його помішника І. В. Посадського - Духовського (колишнього діректора київськ. 1 гімназії), або, врешті, проф.
П. Я. Армашевського. — Сипний тиф. По відомостям київської губернської земської управи зарегістровано на Київщині земським лікарським персоналом за тиждень од 16 до 23 апріля 234 випадки слабування на тиф.
В київському повіті по селах: Бишеві, Людвінівці, Фасовій, Грузькому, Наливайківці, Чорногородці, Кодічанці, Красній Слободці.
Макарові, Шубівці і Горенці заслабло 81 чол.; в бердичівському повіті по селах: Губіні, Збаражі, Овсяниках Германівці, Хажині і в Бердичеві 35 слабих; в васильківському пов. по селах: Безпечному, Дроздах, Сидорах, Паляниченцях, Ковалівці і Лосятині—31 слабий; в сквирському та радомисльському повітах по селах: Парипсі, Строкові, Мойсеївці, Бровках, Соколівпі, М.-Каратині, Солов'ївці, Щеліївці, Калганівці, Зубрівці Більківцях і в Стрижівці —60 слабих (по 30 на повіт); в канівському повіті по селах: Степанці, Голяки, Нетеребці і Сахнівці —20 слабих; в липовецькому повіті по селах: Лугове, Паріївка, Якубівці, Ільїнці, Райки, Красненьке та Троща —7 слабих.
З приводу тифової пошести рада Бишевської двохкласової школи постановила припинити вчення в школі. — Нові банки.
В Київі незабаром засновано буде два нових банки: товариство взаємного кредита власників землі і товариство дрібного кредиту. — Ревизія інженерного відомства.
Ревизійна комісія сенатора Дедюліна здобула багато матеріялу про незаконні вчинки в окружному інженерному відомстві та по де-яких інженерних дістанціях.
Особливо з цього погляду визначається уманська інженерна дістанція, де незаконні вчинки часто прибирали надзвичайно великих розмірів. — Нові школи.
Київська губ. земська управа затвердила постанову про збудування нових шкіл по таких місцях; в м. Конелі та Лукашівці липовецьк. пов., по селах Високім та Вел.
Березянці (таращ. пов.). Уповноважені Магочернятинського селянського товариства (Бердичівського пов.) звернулися до губ, земської управи, прохаючи заснувати у них школу.
Місцевий поміщик подарував селянам під школу десятину землі. Попечитель київської шкільної округи дозволив зреформувати Мотовилівсько-Слободську однокласову земську школу на двохкласову. — Протипожарні заходи.
Київська губ. земська управа через страхових агентів довідалася, що по багатьох селах на Київщині пожарні пристрої страшенно занедбані.
Наприклад, хоч би в с. Малій Снітинці, васильківського пов., в с. Боровиці, чигиринського пов. і т. ин., пожарна справа зовсім погана.
Щоб запобігти цьому лихові, земська управа згодилася дати своїх грошей на збудування пожарних будівель і через губернатора наказала, щоб скрізь пожарні машини негайно було полагоджено і щоб біля них неодмінно було по 4 бочки з водою, по 4 відер, 6 гаків, 2 лопати, 4 сокири, драбина і 1 лом-гак. — Трус в гостиниці.
Вчора вранці київська поліція зробила трус в гостиниці „Метрополь“, де заарештувала кількох євреїв, що не мають дозволу на прожиття в Київі. — В клубі трудящих (Безакізська 12) в понеділок, 10 мая відбудуться бесіди на теми з географії України, російської мови та аріфметики.
Початок о 8 годині ввечері. — Бюро київського союза потребительських т —в улаштовує 9 мая в Троїцькому народньому домі лекцію на тему з кооперації.
Ціна за квиток 5 коп. — Арешт. Сискна поліція арештувала цими днями сина інтендантського чиновника —К. Бородинського, якого обвинувачують за шахрайство.
Під нас трусу в його помешканні знайдено покрадені 5 мая у Кушнерова речі.—3 Київщини.
Театр і село. З села Мировки, київського повіту, нам пишуть, що там молодь цікавиться театральними виставами.
Де-котрі з молодих хлопців та й жонаті бували в городі і ходили там до театру, а тепер на селі росказують усім, що вони там бачили.
Говорять про труппу М. Садовського, про співи в українському театрі. І так ці всі оповідання зацікавили молодь селянську, що вона аж горить — побувати в Київі в театрі.
З театру ті, що були в йому, навчились пісень і тепер співають їх на селі.
Співають „Реве та стогне" та пісні з „Наталки Полтавки". — Інгуші. При присілкові Фиціяловці, в київському повіті, є економія І. М. Вишеславцева.
Цей поміщик давно вже не мириться з селянами за землю. І от Вишеславцев, щоб було йому безпечніше, найняв собі інгушів: Шедева Алегана і Юсупа Ахільгава.
Ці інгуші, як переказують „К. В.”  , 25 апріля застали на пановому полі скотину селян фиціяловських.
З інгушами був син поміщика. Вони заходились стріляти з рушниць і вбили дві свині, що належали селянці Є. Савченковій та селянинові Н. Бондареві.
Зачувши стріляння, селяне позбігались на поле і завелись з інгушами. Інгуші набили селян: А. і М. Бондарів, Т. Коляду, Т. Андрієнка та С. Скринникову.
Мировий суддя, до якого вдались селяне, засудив інгуша Юсупа Ахільгаву на 30 день під арешт, а Шедева Алегана на 3 дні і ще постановив узяти з їх 55 карб., щоб вернути селянам за вбиті свині.
Скільки днів тому в цю економію їздив совітник київського губернського правління д. Вишневський.
Він укупі з мировим посередником робив слідство і встановив, щоінгуші таки справді вчинили насильство і за це їм належить кара.
Суперечка за землю піде до київської повітової землеустройчої комісії, щоб вона розсудила пана з селянами. —3 Волині.
На цвинтарі. З м-ка Краснопіля нам пишуть: „у нас минулої осени на старому кладовищі похоронено польського магната Буржимського.
Помер він в Італії, звідти його привезли у Бурківці і похоронили у краснопільському польському старому кладовищі у фамільному склепі.
Уміраючи, він казав, щоб йому в труну вклали піску з Італії. Коли його хоронили, то і пісок клали, як бажав покійник.
Але сила народу, що була на похороні, все люди темні, то видумали, що з Буржимським хоронили великі багацтва.
І от 28 апріля якісь злодюги одкопали землю біля склепу, як раз біля дверей в склеп, але повтікали. — Безробіття.
В Кременці зараз багато зібралось такого люду, що шукає заробітку. А тут, як на те, — підупала промисловість і торги; через це нема де заробити.
Люде сидять голодні —і жебрають на вулицях. — Переселення в Америку. З м-ка Народич, овруцького повіту, багато євреїв виїздить до Америки на заробітки.
Здебільшого все їдуть здорові люде з семьєю. —3 Поділля. Садки. “Под.”  пише, що зараз на всьому Поділлю є 52,170 селянських садків, а в тих садках 3,131,000 дерев фруктових.
Найбільше садків над річками — Дністром, Бугом, Згаром, Ровом. Під садками 24,150 десятин. — Виноград.
Минулого року селянські виноградники на Поділлю дали 746 тисяч пудів винограду.
З їх 181,300 пудів пішло на вино і вина того вийшло 132,000 відер. —3 Чернігівщини.
Нема дощу. На Чернігівщині давно вже не було дощу і через те люде побоюються за врожай.
Зелені ниви на високому місці жовкнуть. Трава так само жовкне і сіна, мабуть, буде мало. —3 Полтавщини.
Суд за „кобеляцьку республіку “. В Кременчуці зараз судять людей за „кобеляцьку республіку". Сидять на лавах підсудних, здебільшого, селяне, заморені, натружені.
Скілька студентів, інтелігентів. Єсть і женщини. Чимало таких, як пише „Полт.
Г.“, що вже судились і сиділи за політику. Ванують по 126 та 129 статях.
Обороняють адвокати: Морев, Сіяльський, Перцович, Хоменко, Мацієвський, Реут та Хенах.
Усіх підсудних є на суді 27 душ. Між ними 5 женщин. Не явилась на суд лікарка Волковіч, яка пробуває зараз у Цюриху, і її діло відокремлюють.
Свідків кликали 207, а явилося 165. Судить харьківська судова палата з участю сословних представників.
Головою на суді Лашкарев. Двері на суд зачинені. —3 Харьківщини. Вибори до думи.
В харьківську городську думу цими днями вибірали нових гласних. Пройшли, між иншим, представники українців професор Сумцов та присяжний адвокат Міхновський. — Гусень.
По багатьох місцях на Харьківщині сила гусені. Вона дуже багато шкоди робить садкам.
Лихо садкам від гусені і лісовому дереву. Дуб не може зазеленіти, бо гусень об'їдає листя, перше ніж воно наросте.—Замах на начальника телеграфа.
Цими днями, як сповіщає „Утро“, в Харькові сталося таке. В кабінет до начальника телеграфу південних доріг М. Козьмина прийшла колишня телеграфистка з станції „Сарабуз", В. М. Олексієва. її позбавили служби за якусь провинність.
Як Козьмін спитав Олексієву, чого їй треба, то вона сказала, виймаючи ножа: „Я съ вами посчитаюсь". Чиновник, що був при тому, одняв у неї ножа.
Олексієву арештували. — З Катеринославщини. На станції. На станції Кудрявці помішник начальника станції Мазулевський вбив сторожа Гончарова, а тоді й сам застрелився. — З'їзд лікарів.
На краєвій виставці, що буде в Катеринославі, 4-го сентября скликають на з'їзд фабрично-завідських лікарів з семи південних губерній, щоб обміркувати справу з фабричною медициною. —3 Херсонщини.
Одеські союзники. Одеський градоначальник Толмачов, як відомо, звелів негайно зревизувати всі діла одеського „союза русскаго народа". Через це, як сповіщає „Рѣчь“, ватажок союзників Коновницин поїхав у Петербург жалітись на Толмачова.
На збори союзників прийшов через це чиновник од градоначальника. Там були такі сварки чорносотенців, що чиновник закрив збори. — Самогубство.
З Кривого Рогу нас сповіщають, що там 28 апріля повісився в конюшні в хазяїна Жуковського наймит.
Як вішальника освободили од вірьовки, то він ще живий був. А проте врятувати наймита не вдалося.
Думають, що то горілка такого наробила, бо вішальник пив її багато.