На смерть учителя.
Замовкли уста Його. Склепилися очі. Натружені нерупшо згорнулись на грудях Його.
	Заснув він на-віки.
	Не стало Бориса Грінченка. Погасла ще одна зірка на нашому затьмареному небі. Не чути вже нам Його дужого голосу. Ніколи не бачити нам Його ясного, теплого погляду. І рухи Його вже на вік заніміли.
	Помер Борис Дмитрович. Помер він, та зерно, посіяне Ним, попало на добрий, родючий ґрунт. Уже ж бо зеленіють Його нарости. Ми—стебля й Його засівання. Живе, живе молода Україна!..
	Тяжким Він, покійний, шляхом йшов все життя. Для нас Він, невтомний, орав свою ниву. Завзято боровся... І дух Його дужий, бадьорий віта серед нас. Він кличе на працю для рідного краю. Спи ж тихо сном вічним, Учителю ваш! Спи тихо й спокійно, Великий Працьовнику! Тебе не забуде нова Україна...
						Гр. Квасницький.