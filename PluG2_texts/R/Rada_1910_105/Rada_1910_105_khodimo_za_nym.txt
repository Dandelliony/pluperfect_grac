Ходімо за ним!
	Помер Борис Грінченко!
	Ліг у труну український письменник!
	Так небагато ніби говорить ця сумна звістка звичайному читачеві газети. Але уявіть тільки собі усю міць ції скромної постаті, та ще в тяжких умовах українського життя, і ви зрозумієте, який біль стисткає серце кожного свідомого українця!
	Півроку тому, згадуючи тяжку хворобу Грінченкову і його од'їзд за кордон, я вже казав українському громадянству, як мало ми звертаємо уваги на наших діячів, як мало дали ми уваги, і пошани і цьому рідному велетневі на нашій забутій українській ниві *). Ця велетенська постать довго стояла одинокою.
	Був відомий для України 1876 рік. Українському народові, в особі кращих синів його, його ідейних представників, було запечатано вуста. Було сміливо одкинуто саму думку про іетнування українського народу. Було упевнено, згорда кинуто нам: „Українського письменства не було, нема і бути не може“! І все тоді принишкло. Стало тихо та спокійно, мов на цвинтарі. Але... manu facta—manu  destruo—руками зроблене—руками й зруйнується. Бог ще не покинув України. На краєчку цього мертвого цвинтаря, на початку 80-х років, десь береться хлопчина, що не докінчив реальної школи. Він походить з дрібної обмосковленої шляхти, що живе під Харьковом. Він не докінчив школи, бо по умовах того часу—тяжких умовах російського життя —16-ти літ опинився в тюрмі. За віщо?
*) „Утро“ 1909 р. ч. 886.

 — За свою цікавість: він узяв прочитати недозволену книжку і з тією книжкою попався. На Росії, в російській школі порядки суворі. Хлопця одривають од школи і кидають в тюрму. 	Силкуються придушити оті вільні потяги, оте бажання пити не з самого тільки джерела офіціяльної шкільної премудрости. І дивна річ! Виходить все навпаки: те, від чого, мов від пошести, хотіли вилічити тюрмою, прокидуеться в хлопцеві з непереможною силою. Хлопець виходе з тюрми і не хоче йти в „стан торжествующих“. Він що-сили тягне „в стан погибающих", до малих і пригноблених. На пере кір батькові, він не йде до війська, а обірае собі бідолашню долю сельського вчителя. Він не йде шляхом змосковлених родичів, а починає вчити думи, пісні, перекази, мову українського народу, щоб йому, його просвіті запомогти. Де? Як?
 — А де і як тільки можливо. Але шляхом рідним, шляхом йому, цьому народові, зрозумілим. Він кидається до старших українців. Він вгадує рідний Пьемонт— Галичину і туди посилає перші слабенькі спроби свого пера і слова. Він сам не бачить їх друкованими, бо галицьких видань не пускають на Україну. Але це не спиняє його. Він знову та знову, все дужче та дужче стукає в ці єдині двері; все дужче та запальніше гукає з дії єдиної можливої тоді української трибуни. Там побачили світ його кращі вірші, повісти, драматичні твори, переклади всесвітніх поетів, статі суспільного значіння. Його ім'я стає відоме Галицькій Україні і львівська „Просвіта“ іменує його своїм почесним членом.
	Але що-ж Галицька Україна? Вона так далеко від ЗО милійонного українського народу. Вона за кордоном, а кордон не пуска українського слова. Українське слово повинно лунати тут. Воно й тут повинно справляти свою культурну роботу. І от Грінченко збірае невеличкий гурток таких як і він парубчат; вони що-місяця складають свої дрібненькі грошеві вкладки і пробують на Російській Україні, за отих тяжких цензурних умов російских, складати й видавати українські народні книжки. Він кидається до книгарів у Харькові, Київі, Одесі, шукаючи видавців на українські книжки. Через велику силу де-що находить. Але... видавці ті сами лубочники, їм подавайте „Торбину реготу“ і т. и., а наш юнак гаряче бажав дати народові корисну українську книжку. І от у Чернігові, починаючи з копійками, за допомогою такого-ж „химородника“, юнака Череватенка, що перед своєю несподіван — ранньою смертю передав Грінченкові одну тисячу карбованців на видання українських народніх книжок — Грінченко піднімає надзвичайно дужу діяльність, В Чернігові виходять десятки українських книжок, на 100—150 тис. примірників. А треба було самому і писати, і компонувати, і коректу держати, і на продаж пускати, ще й з цензурою воюватися. Кожну дрібну річ посилали не тільки до цензурного комітету, а ще йдо головного управління по справах друку, щоб здебільшого одібрати звичайну відповідь: „не признало возможнымъ“. Якийсь Робінзон на українській мови разів 3—4 ходив до цензурних комітетів в одно, друге, трете місто, поки таки десь ненароком проскочить. І крапля по краплі їла камінь.
	Таким саме тяжким шляхом йшов і розвиток українського театру. Борис Грінченко бере живу та діяльну участь і в цій праці. Він, навпаки якомусь дурному звичаю, дає кілька серйозних п'єс для українського театру, п'єс без звичайних гопака та горілки, п'єс ідейних історичних та з сучасного життя. Яку за це уперту та ненастанну боротьбу доводилося вести йому з цензурою, це відомо тільки Грінченкові, що ніколи не спинявся перед перешкодами!
	Мало того Грінченко-ж, вже в 90 роках, дає в закордонних українських виданнях добрі переклади Марії Стюарт та Вільгельма Теля, а в роках 900-их ділу низку драматичних творів Ібсена, Гауптмана, Зудермана та и. І все це робилося одними його власними силами за підмогою однії вірної дружини і співробітниці усих його праць М. М. Грінченкової (псевд. Марія Загірня)!
	Тим часом не були занедбані і наукові питання. За свої праці на цьому полі Грінченко одібрав золоту медалю, премію Костомарова і титул члена українських товариств у Львові і Київі.
	А з чим, з яким науковим надбанням виходив він на українську ниву? —3 5-го класу реальної школи його кинуто до тюрми і геть від школи, геть від освіти!
	Нема змоги в газетній замітці списати усього, що зробив Грінченко, для України, що дав він для відродження українського народу, для розвитку його думки, слова і штуки. Але це справді була велетеньська праця. На цю працю віддав він усю міць свою духу і тіла. І от... виснажилась ця міць. Дух був такий самий дужий. На прикінці свого життя Борис Грінченко усе так-саме рвався на Україну, так саме запалювався бажанням працювати. Але... серце не витримало усієї сили тяжких переживань і вражінь, тяжкої надмірної праці.
	Серце зійшло кров'ю. І... нема вже серед нас невсипущого діяча, невтомного робітника Бориса Грінченка.
	Так, нема його в живих, та його дужий дух вітає тут; його велетенська постать на ввесь зріст стоїть перед очима нашими і показує нам той шлях, яким ми повинні йти, коли ми любимо наш край, коли хочемо служити невмірущій ідеї життя і служити народові нашому! Ходімо-ж за ним! Ходімте його шляхом!
							Д. Пісочинець.
Харьків, ЗО апріля, 1910 р				