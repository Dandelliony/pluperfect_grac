До смерти Ожешко.
	ГРОДНА, 8. На підставі наказу губернатора тіло покійної може бути в костьолі не більше одного дня; а похорони мусять бути на другий день. Через це перенос тіла в костьол відбудеться в понеділок, в девять годин зранку, а похорони в чотирі години пополудні на місцевому цвинтарі, поруч з могилою другого чоловіка покійної—Нагорського. Число промов на могилі обмежено і всі вони перейдуть цензуру.
	З місцевої інтелігенції ріжних національностів заснувався похоронний комітет.
	В Гродно надійшла сила спочуваючих телеграм з приводу смерти письменниці.