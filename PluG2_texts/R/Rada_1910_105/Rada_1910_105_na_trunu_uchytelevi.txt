На труну учителеві.
	Ховають Бориса Грінченка. Не стало вчителя цілого покоління.
	Впав дуб могутній, підтятий жорстокою, невблаганою косою смерти. І гучною луною, страшною, як той грім серед ясного дня, рос котилася по Україні ця без краю сумна, без краю тяжка звістка: нема Грінченка.
	Людину великої, дивної енергії, людину кремезної, залізної вдачі і міцної волі убила тяжка недуга; підстерегла, бо-зна звідкіля прийшла пітьма і взяла з собою, щоб менше світлого, сміливого і, як сонце Божого дня, ясного було на землі.
	Бо пітьма не любить сяйва сонця.
	А Грінченко ввесь вік боровся з пітьмою, поки не виссала вона кров йому з серця.
	І аж тоді умерло наболіле, за цілий свій вік намучене серце.
	В темряві нещасний народ—і Грінченко пішов його вчити, Грінченко став народнім учителем, самим ідеальним, бо вірив, що школа то очі народа. Але не дали вчити, як хотів учитель, і він мусів піти з школи.
	Пішов і зробив школу культури національної. Віддав Грінченко свої сили слову рідному і писав пісні поета, співав, але раз-у-раз учив. Не забував учити. Він не бавився віршем, не грався оповіданням, а говорив завжди те саме:
	„Праця єдина з неволі нас вирве“...
	„Нумо-ж до праці, брати“.
	І кликав і вчив.
	І озивалися люде, йшли на той поклик служити свєму народові. За учителем пішло ціле покоління молоді. Учитель, що всю свою письменницьку діяльність, клав на вівтарь служення—рідному краєві, письменник—громадянин сам горів огнем культурної роботи і инших запалював тим огнем. В дні суму він не сумував і віру сіяв його впевнений голос. Грінчевко вірив в свій народ і вірив в осяяні сонцем дні.
	І як прийшли на мить ті дні і дали нам рожеві надії, він оддався увесь новій рідній газеті, оддав усі свої сили „Просвіті“, яку утворила його віра і завзяття, згорів на „славному посту“; з стерном в руках стояв стерничий проотвітянського байдака і тоді навіть, як недуга навісна сушила йому тіло, точила груди і одняла голос. Вітер поривався розбити байдака, а стерничий хрипким, слабим голосом змагався з бурею і „Просвіта“ жила. Та вже далі не сила була, впало стерно з рук, похилився стерничий—і розбило в тріски його улюб лений байдак. Не стало „Просвіти“,— душі і серця Грінченкового, не стало й Грінченка. Вирвали душу—склепилися очі.
	Хто ж стане на стерні, вчителю любий? Хто заступить спорожніле місце?
	Пустка. Страшно. Холодно.
	То вквітчаймо ж могилу того, кому все життя встелене було терном колючим.
									Л. Чулий.