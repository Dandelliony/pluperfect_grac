Кінець справи Тарновськоі.
7 мая коло дванадцятої години дня, коли було приведено в суд підсудніх, вийшов предсідатель і починає говорити, роблячи висновки з тих суперечок, що були між оборонцями і прокурором. Висновки такі: голова справи Тарновська, а Прилуков брав участь у злочинстві через свою страсть. Далі він поясняє ті запитання, що поставлені присяжним засідателям. Після того присяжні йдуть в окрему кімнату на нараду. Через який час виходять присяжні засідателі.
	Признано, що Наумов завчасу обдумав своє злочинство, але все це робив, будучи в стані напівнормального. Тарновська брала участь у злочинстві, була так само в стані напівнормальної, але робила все обмірковано і з користною метою. Прилуков, участник злочинства, робив усе з користною метою, але був в стані повної ненормальности. Пер'є виправдана.
	Признано можливим поменшити кару всім трьом підсудним.
	Прокурор вимагає для Наумова три роки і чотирі місяці тюрми, для Тарновської вісім літ і три місяці, для Прилукова десять літ.
	Оборонці вимагають поменшення на третину кари Прилукову і Тарновській.
	Згодом предсідатель читав приговор в остаточній формі. Наумова засуджено на три роки і на один місяць, Тарновську—на вісім літ і на чотирі місяці, Прилуков—на десять літ.
	Всім їм зараховано час попереднього сидіння.
	Перед судом і на вулицях зібралося стільки народу, ідо поліцейські не могли їх розігнати, Боячися, щоб натовп чого не вчинив, його розганяли пожарними насосами, але й це мало помагало. Підсудних одведено назад в тюрму. Пер'є ще має переночувати в тюрмі, а потім її випустять на волю.