Земства і ювилей визволеня від кріпацтва.
Через яких п'ять місяців наступить п'ятидесятилітній ювилей великого дня визволення селян від кріпацтва.
Вже тепер, завчасу, виникає багато всяких проектів вшанування цього ювилею.
Звичайно, більш усього цікавиться громадянство тим, як святкуватимуть його наші земства.
Деякі з останніх почали вже робити заходи коло цього. Так, наприклад, ярославське повітове земство виступило з грандіозним проектом об'єднання всіх земств в цій справі, щоб надати святкуванню відповідну глибину і урочистість.
Про відповідні заходи земств на території України, маємо поки що відомости тільки з одного київського.
Тут, поки що, збіраються видати збірник статтів, присвячених селянській реформі на Київщині.
До участи в збірникові закликано видатніших місцевих громадських діячів та професорів.
Мабуть виступлять незабаром з своїми проектами вшанування ювилею і инші земства, бо справа не терпить.
Яким способом думає ярославське земство об'єднати всі земства в цьому святкуванню, і чи взагалі можливо це зробити, трудно сказати, взявши на увагу велику ріжнобарвність складу земств, Хоч день визволення од кріпацтва був завше на сірому фоні російської реакції привабливим, ясним промінням, до якого в найхмурніщі дні зверталось як за свяченою, живучою водою поступове громадянство, хоч минуло з того дня вже п'ять десятиліттів, суть значіння його не в однаковій мірі ясна для всіх.
І коли ярославське земство зможе об'єднатись в цій справі з московським, вятським, то це йому ні в якому разі не вдасться зробити з курським, бессарабським, а коли полтавське об'єднається з чернігівським, то це неможливо зробити з „куцими" земствами південно-західного краю, навіть залишивши в стороні політичне „сгed" всіх згаданих земств.
Бо і культурно-громадська і економична сторони життя цих земств зовсім не схожі.
Порівняти тільки, наприклад, полтавське і подільське земства і їх працю.
Перше по наслідках своєї попередньої земської роботи можна назвати ідеальним для російських земств, тоді, як останнє триває ще й досі на обрубаних підвалинах „упрощеннаго" самоупорядкування і то всього-на-всього яких шість літ.
Та і взагалі, чи можна прирівняти і поставити на одну дошку земства і їх працю на Лівобережній і Правобережній Україні, що відстала далеко, далеко од першої на всіх шляхах життя і поступу? Тільки й зазнала Правобережна добра, що не відала свавільства земських начальників.
І трудно, дуже трудно таким полюсам зійтись на одному ґрунті вшанування дня визволення селян від кріпацтва.
Тому дуже песимістично ми дивимось на всі заходи об'єднання в цій справі земств.
І далеке певніше і краще було б, як би земства, хоч по одинці, одзначили цей ювилей якоюсь культурною працею, принаймні хоч і такою, як київське.
Солідарний виступ земств міг би бути продуктивним в тому разі, коли б комітети могли тепер виставити хоч такі вимоги, як в 1902 році виставили скликані гр. Вітте «сельскохозяйственные комитеты». Але тепер навіть і це неможливе. 0. В.
