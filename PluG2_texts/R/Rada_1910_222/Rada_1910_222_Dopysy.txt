                                                          ДОПИСИ.
                                           (Од власн. кореспондентів).

 С. ЗАРУБИНЕЦЬКА ВОЛИЦЯ, сквирського повіту (на Київщині). Ворожнеча. В Волиці значна частина людей — міщане. Вони мало не всі безземельні (мають тільки садибу) і живуть дуже кепсько. В тутешній парафіяльній школі мають право учиться тільки діти селян, на кошти яких ця школа збудована. Як же хто й з міщан захоче посилать туди свої діти, то повинен платить з початку року по 4 карб, від душі. Міщане православні здебільшого так і роблять: як що є в школі вільні місця, то платять гроші і посилають туди свої діти. Міщане ж католики не хочуть, щоб їх діти були під впливом православного священика, і торішнього шкільного року задумали відкрить в хаті одного дядька свою школу. З своїми замірами і проханням вони вдались до Івницького ксьондза, який незабаром і прислав їм учителя, але цю школу незабаром адміністрація закрила. Про Зарубинецьку Волицю взагалі можна сказати, що тут відносини між міщанами і селянами багацько гостріші, ніж по других тутешніх селах. Звичайно іроничні „Мужик” з ідного боку і „Драбинкова шляхта “ з другого, переходять тут у дальшу лайку. Міщане тут ще й досі переконані в тім, що вони сами і їх звичаї кращі від „мужичих”. Навіть дуже далеко заходять в цьому напрямку міщане католики. А селяне дивляться на міщан з призирством, як на людей безземельних, без права голоса на сельському сході.
 Г. КОНОТОП (на Чернігівщині). Земська бібліотека. Сумні події, є у нас величенька земська бібліотека, в якій поміж російськими книжками мається більш 150 українських. Книжки ці, переважно видання 80—90 років, ніколи не лежать у бібліотеці, а завсігди по руках сельських читачів, — мало задовольняють українську читаючу суспільність і вона обернулась до завідуючого бібліотекою з проханням побільшити число українських книг і передплатити яку-небудь часопись. Прохання було вислухано й передано на розгляд земському засіданню, яке, роздивившись його гарненько, “не нашло никакой необходимости удовлетворить таковое”. Так ставляться у нас земці до української книжки. А жаль, бо це у нас єдина, більш-менш порядна бібліотека на весь конотопський повіт. Це нехтування українського слова дає дуже немилі і підчас дуже прикрі наслідки. Наприклад, такий випадок. На днях у ветеринарну лікарню прийшла баба з села Підлипного (недалечко од Конотопа) і привела з собою недужу корову. Ветеринарний лікарь, великорос, оглядівши останню, дав бабі ліків, пояснивши, що і як з ними робити. Баба так уторопала його пояснення „русскимь язікомь”, що привівши додому корову, замісць пополоскати їй ліками у роті, та дала їх корові у середину. Корова після такого гоїння на другий же день і здохла. Багацько бучі наробили у нас дві сумні події в один день. 28 сентября, серед білого дня трагично покінчила з життям, пустивши собі в висок кулю, Є. Соколовська, дочка одного земського чиновника. Є. Соколовська ще молода панночка, 18 років, торік скінчила місцеву гімназію. Що спонукало її на такий вчинок, цього достопевно невідомо. Одна в найросповсюдженіших версій —це нещасливе кохання. В той же день де-кілька хдоців, одержавши получку, напилися й побилися; підчас цієї бійки один хлопець всадив другому, Воловодові, ножа в бік. Поранений смертельно Воловод через де-кілька годин помер.
С. ПАСІЦЕЛИ, ананьєвського повіту (на Херсонщині). Після врожаю. Урожай цього року був нічого собі, і людність нашого села трохи поправила своє хазяйство, за останні роки виснажене неврожаями. Зібрали чимало пшениці, жита і кукурузи, але ціна на все держиться така, що і врожай не помагає. За 1 пуд пшениці дають скупщики 75 —80 коп., за жито 45 —55 коп., за кукурузу качанами 22 коп., а чищеної ще нема у продажі, ціна така мала, що грошей не назбіраеш багато, а тут усякі податі “неукоснительно“ збірають; наші старости з книжками цілі дні ходять по селі. Отут-то і стала б в великій пригоді товариська зсипка хліба, але до цього ще ніхто не додумався. Є у нас на селі сельсько-господарське т-во, але воно тілько почало працювати і капіталу на будову магазина для зсипки хліба не має. Самі селяне ще такі темні, що бояться записуваться у т-во, щоб часом ті 50 коп. вкладки не пропали марно. 
                                        Листування редакції. 
 Дописувачеві з Конотопу. Просимо що-разу підписувати під дописами призвіте. 
 Передплатникові 35. Коли дописа не було в газеті, то він, виходить неінтересний. Просимо писати частіше. 

