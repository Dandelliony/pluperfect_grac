Треба прокинутись.

В Ляховецькому єдиному споживчому товаристві служить прикащицею 
гр. Лісняк. 
Навряд чи багато користи приносить ця робітниця кооперативові. 
Неретельно, неуважно ставиться вона до своєї роботи. 
Селяне нарікають і скаржаться. 
За прикладом не далеки йти. 
Цими днями прихожу я о 8 годині ранку до крамниці товариства. 
Перед нею сидять й нетерпляче ждуть її відкриття 
чоловік двадцять селян. 
Хто з мазницей, хто з житом на плечах. 
Сидять, ждуть. Минає півгодини. Крамниця зачинена. 
Дядьки починають потроху лаятись. 
Минає година. Обдурення дядьків зростає, 
треба ж їхати на поле. Жнива. Ось минуло півтори,дві години. 
Прикащиці нема й нема. Де-хто сердито спльовує на землю 
й простує до-дому. 
— Як би не субота, пішов би до крамаря,— каже де-хто. 
А йти до крамаря трапляється частенько, 
бо прикащиця Лісняк любить, грішним ділом, трохи поспати.

Голова правління, якому скаржаться селяне на неретельність Лісняк, 
обіцяє скликати колись загальні збори пайщиків і звільнити її з посади. 
Коли ж це воно буде? Селяне поневіряються в кооперативі. 
- Коли прийдеш—зачинено. А часу гаяти не можна. 
Пора гаряча, робоча. 
Хай на таке явище зверне увагу й Шепетівська райспілка 
й вживе відповідних заходів, щоби усунути його. 
А, треба сказати, явище це властиво не лише Ляховецькому ЄСТ'у. 
Найдеться ще добрий десяток таких кооперативів, 
де спить як неприкащик, то скарбник, чи голова правління, 
а про ревізійні комісії, то нема чого й казати... 
Сплять, як забиті. 
Й треба зворушити їх і зворушити так, 
щоб прокинутись і побачили добре, що життя навколо кипіть, 
як в котлі й снонукає до жвавої, упертої праці. 
Коопкор Знающий