Відгуки та пояснення.

З приводу замітки робітника Романівської Гути „От тобі й курорт" від 27 серпня—предрайком 
хемиків просить вмістити ось що: 16-го серпня спілкою хемиків було одержано від Губсоцстраха 
місце в Есентуки при умові негайного викликання слабого. 
В той же день слабий був телеграфно викликаний з Романіва. 
Прибувши тільки 19-го числа робітник завода Карпеко був надісланий на лікарське обслідування, 
що затягнулось на 3 дні. Затримка вийшла з того приводу, що потрібування 
тов. Карпеко курортного лікування могло бути виявлено лікарем лише після дослідження шлункового соку слабого. 
Спілка в цьому випадкові найменш за усе винна в цій затримці слабого. 
Спілка в силу цього піднесла перед соцстрахом питання про збереження за нею наданого 
їй місця, але до з'ясування наслідків обслідування тов. Карпеко Губсоцстрах 
клопотання підрайкома відхилив та передав иншій спілці.