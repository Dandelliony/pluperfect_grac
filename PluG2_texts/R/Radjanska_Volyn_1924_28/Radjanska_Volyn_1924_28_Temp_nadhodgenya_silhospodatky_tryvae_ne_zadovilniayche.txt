Темп надходження сільгосподатку триває не задовільняюче.
Останнє повідомлення за 5 день відносно надходження сільгосподатку свідчить про збільшення сільгосподаткових сум по 
касах на 70000 карб., тобто про щоденне надходження пересічно в 13—14 тис. карбов. Щоб виконати завдання до першого 
терміну, нам потрібно повищати щоденні надходження сільгосподатку до 65—68 тис. карб, щоденно, тоб-то, хочай би їх 
упятерити. Сьогодня 4-го вересня до кінця першого терміну лишається всього 10—11 днів. Загроза, що Волинь не подолає 
першотермінного завдання стає дуже великою. А між тим, по місцях, згідно всім нашим інформаціям, панує цілковитий 
добробут, очевидне до самозаспокоєння. До редакції надійшло й зараз надходить сила кореспонденцій від низових робітників 
про те, що з податками все гаразд. Ми визнаємо за собою частину вини в тім, що в перші дні почасти скорились цієї 
беспечності місць та безпотрібної критичної оцінки умістити чимало таких кореспонденцій, а значить і з свого боку 
допомогли ширитись шкідливій добродушності, що до питанів стягання с. льгосподатку. Добродушність дійшла до того, що 
Черняхівські товариші на неділю причинили касу, що в ній приймається сільгосподаток тай відпочивали собі. Але це тільки 
одні Черняхівські товариші ладні не помічати всеї тієї напружености, з якою потрібно переводити збір сільгосподатку. 
А Фасовські товариші а Берездівські та ин. Що ж робити? Найперш усім районим товаришам треба пам'ятати, що приватні 
терміни для внеску податку окремими селами платники повинні виконати. Всенька агитація мусить бути звернена на цей бік. 
Інтереси союзу вимагають, щоб податок надходив зараз-же, а не того, щоб вся маса першого внесення була внесеною 
14—15 вересня. Ми технично не вправимось з прийманням всієї маси першого терміну в один —два дні. Зволікання внесення,
недодержання частинних термінів з боку сел, дозвол спекулянтам розвинути скаженне свавілля гальмує хлібозаготовлення 
держорганами за більш, менш нормальні, близькі до перед військових ціни. Всі сили округових, районових, сільських 
парторганізацій треба кинути на села на боротьбу за додержання селянами частинних термінів. Агитації по селах, хуторах, 
дякуючи шкідливій добродушності, що опанувала свідомість багатьох робітників низового апарату, майже не було. Надмірна 
упевненість низового апарату в тім, що податок сам собою надійде, нерозуміння низовим апаратом величезної шкоди для 
всього нашого союзу через затягнення прибування податку на 2-3 тижні, підносить зараз гостро питання чи зберемо ми 
взагалі першу частину податку до належного терміну. Нічого, або дуже мало пророблено місцями в справі з'ясування 
селянству, що йому корисно придбати облігації позики для дальнішого внесення. Нажаль, значна частина селянства нашої 
губерні й зараз мабуть не знає про розигру виграшів селянської позики, яка зараз відбувається в Харкові, про розмір 
виграшів, про те, що до кінця біжучого року буде ще одна розигра виграшів селянської позики. Коли б селянство - знало 
про це, воно б не поспішалось здати облігації селянської позики на перший-же термін і захотіло б спробувати щастя в 
розиграх. Завданням низових організацій в цьому напрямку—повести відповідну агитацію. Товариші районщики! Товариші 
сільських ячейок! Сільгосподаток по нашій губерні йде, але йде не досить сильним темпом. Наша держава кревно зацікавлена 
в тім, щоб перше внесення сільгосподатку було б без запізнення та стягнуто до останньої копійки. Волинь найщасливіша 
в цьому році, щодо врожаю, губерня на Україні. Товариші! Мало того, що податок «йде». Він мусить сягнути 65-70 тис. карб,
на день по губерні. І тоді тільки ми виконаємо завдання Радвлади та компартії. До найтужнішого напруження сил ми 
закликаємо вас.