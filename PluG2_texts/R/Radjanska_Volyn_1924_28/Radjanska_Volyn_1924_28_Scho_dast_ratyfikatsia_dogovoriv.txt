Що дасть ратифікація договорів.
ЛОНДОН. Товариство „Геть з руками від Росії", що недавно почало називатися „Англо-російським парламентським комітетом"
розсилає всім діячам робітничого руху брошуру з передмовою члена парламенту Уодхода під назвою „Англо-російські 
договори", що написав Коте. У брошурі говориться: „Нема сумніву, що власники російських позик і колишні власники ріжних 
підприємств у Росії не виграють, а програють, коли не буде ратифіковано договорів.  СРСР погодиться цього разу на такі 
поступки, на які не погодиться в ближчому чи в дальшому майбутньому". У брошурі виразно підкреслюється, що відновлення 
торгових стосунків з СРСР має величезне значіння для англійських робітників, і каже: „Трудящі класи Англії повинні 
натиснути на ліберальних і консервативних членів парламенту, щоб забезпечити ратифікацію договорів". Уолхед у своїй 
передмові каже: „Те, що підписано договори, дало сигнал до лютої кампанії проти них, та перекручування їх змісту з боку 
деякої частини преси. Але нема ніяких підстав для тривоги. Хоч із другого боку було б нерозумно недооцінювати сили тих, 
хто виступає проти договорів. Ми перемогли вже раз ворогів договору й переможемо знов, коли кожний член нашого руху 
виконає свій обов'язок.
