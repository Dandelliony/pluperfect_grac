Урядова криза в Польщі. Демісія міністра по "кресових" справах Тугута.
Міністр по „кресових" справах Тугут подався до демісії. Тугут заявив, що праві бажають ввести до кабінету брата теперішнього голови уряду Станіслава Грабського, якому пропонується портфель міністра освіти Тугут вважає, що компроміс потрібний, але він гадав, що за умови, висунені правими, погодитись неможна. „Праві — каже Тугут, — дають Станіславові Грабському певний міністерський портфель, залишаючи Тугутеві почесний, але без жадного змісту, —на пост віце-прем'єра. Досвід 4 місяців показав, що цей „високий" пост не робить жадного впливу на крессову політику". Між тим, Тугут увійшов до складу кабінету з метою „оздоровити відносини в українських та білоруських областях". Міністр праці Сокаль також має намір податись до демісії. Газета „Наш Пшегльонд" стверджує, що коли Тугут вийде зі складу міністерства то до демісії подається також міністр закордонних справ Сктивиський. Таким побутом, Польщі загрожує загальна урядова криза. Ліва преса обурена з приводу того, що Владислав Грабський перетворив кабінет у свою родинну установу. Газета „Роботнік" підкреслює, що міністр торгівлі Кадрон—зять Грабського, а тепер до кабінету входить брат його.


