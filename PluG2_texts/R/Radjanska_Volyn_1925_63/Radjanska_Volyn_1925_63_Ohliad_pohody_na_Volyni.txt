Огляд погоди на Волині за зиму 1924—1925 року.
Як що можна так сказать, зима 1924—25 року в боротьбі з теплом зробила три наступи: один в грудні, другій в кінці січня і третій в кінці лютого. Самий значний й найсильніший наступ був перший — грудневий, коли днів з морозом відмічено метеорологичними (станції, що спостерігають за погодою) станціями 29 (нормово ж їх буває 26) а без відлиги 22 (норма 15). Найменша температура повітря в грудні доходила до 28 з половиною градусів морозу й мороз от-цей був найбільший на протязі всієї зими. Січень та лютий були значно тепліші. Найбільший мороз січня рівнявся лише 15 з пол. градусам, а лютого—6 градусам. Днів з морозами було в січні 24 (норма 29) і без одлиги 7 (норма 18), а в лютому днів з морозом—17 (норма 25) та без відлиги — З (норма 14).
За останні 27 років лише зими 1901—902 та 1913—14 були по середній своїй температурі близькі до сьогоднішньої, а зима 1898—9 року була навіть теплішою. Розглянувши зиму сього року в порівнянні з нормою (за норму взято середню за 18 років) можна зазначити, що як по середній за добу, так і по найбільшій та найменшій температурі вона була значно тепліша від норми, а саме на 5,7 град.
Опадів на протязі всеї зими в "середньому по губерні випало коло 53 міліметрів тобто на 23 міліметри менше від нормової їх кількости і випадали вони як у вигляді дощу так і в вигляді снігу. Із 40 днів з опадами за всю зиму днів зі снігом було 20, а останні 20 з дощами. Найбільша кількість опадів зимою у нас ва Волині, звичайно, буває в грудні, трохи менше в січні й найменше в лютому; в цьому ж році трапилось навпаки. Найбільше їх випало в лютому, а найменше в грудні.
Сніговий наступ на протязі зими держався на Волині в середньому лише коло 80 днів, при чому, більшість їх припадає на грудень, коли найбільша висота його доходила подекуди до 15 сантиметрів в инших же 60 днів зими земля була вільна від снігу.
Вохкість повітря, яка в значній мірі залежить від кількости опадів, була в грудні найменша, а в лютому найбільша, хоч у середньому за зиму вона слабо що рівняється нормовій вохкості.
Хмарність зими була трохи менша звичайної і кількість днів ясних було на 5 більше, а похмурих на 7 менше нормової їх кількости.
Вітри у грудні місяці переважали південно-східних напрямків; в січні південних, південно-західних та північно-західних; в лютому західних, південних та південно-східних. Завдяки теплій погоді, яка стояла в цю зиму, у січні та лютому.
Природа почала відживати, просинатись від зимового сну й рухатись. З багатьох метеорологічних станції надходили повідомлення про те, що сходило жито пізніх осінніх засівів; розпускалась бруньки бузка; розцвітали скороспілки; поприлітали пташки і таке инше. По останньому повідомленні в більшости метеостанцій Волині озимина, сливи що, скрізь в середньому стані. В південній смузі губерні, де було з осени розвилось багато мишей, що робили велику шкоду озимині, в сей час їх мало помітно, а по-де-куди вони й цілком зникли.
