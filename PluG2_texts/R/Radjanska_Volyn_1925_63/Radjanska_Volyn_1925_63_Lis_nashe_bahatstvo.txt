Ліс – наше багацтво. Бережемо його!
Було засідання Левківського РВК в клубі богунців. Серед довгих доповідів—доповідь Житомірського лісництва. Докладно з’ясував лісничий причини об'єднання малих лісництв у велике, стан, склад, межі лісництва, розмір що-річного головного й других користувань. Оповідав й про кількість, якість та наслідки праці лісництва, зупинявся на роботі 14-ої комісії про нацлісфонду, на схороні лісу громадським силами через сільські комісії, на значних пільгових відпусках лісу незаможникам та деморалізованим червоноармійцями. Уважно слухали присутні. Рясно посипалися питання: Як одержати ліс? А яка культура лісу? Що робиться в цій галузі? Який економичний стан лісової сторожі? А як боротися з крадіжкою та пожежою лісу? Останнє запитання найбільш яскраве. Селяни ним (а також на далі) ствердили слова доповідача, що вороже відношення селянства до лісу і лісової сторожі вже подолане й самі селяни починають берегти ліс. По доповіді визнали працю лісництва зовсім гарною й справедливою. 
