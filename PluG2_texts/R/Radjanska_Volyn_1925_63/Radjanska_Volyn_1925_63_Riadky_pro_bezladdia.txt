Рядки про безладдя.
При радгоспі Райгородка, (Янушцільського району) посадка культурного лісу. Належить вона до Коровинецького лісництва. Догляду-ж з боку лісників нема ніякого. І нищать ліс без усякого сорому... Ось яке безладдя! Вдаючий.
Є в с. Дубрівці, (Троянівськ. р.) дуже відомі лісокради — Шаманські та Вуханевичі. Багато вже вони шкоди наробили. Але кари майже ніякої не одержали. Тому й поширюється знищення лісу в Берегівському підлісництві. Рабкор.
Що то робиться в лісі Дашенської сільради, Володарського р., що переданий ВУПЛ'ом селу? Мабуть і залишившийся тепер молодняк не довго проживе!.. Очеретяний.
Щось дуже панує бракер Л (23 квартал) у Коднянській дачі Станишівського лісництва. Вимага від батраків картоплі, молока, яєць. Олесь.
Перезірте хто, що робиться в підлісництві, що біля с. Косня (Недашківської сільради) розташоване. Безладдя треба усунути!
У Корецькому лісництві завідуючим Коростенською дачою, (Пищівського р.) був якийсь Кіперман. Назавідував він так, що всіх селян обдурив — платні не видав і десь загинув. Що робити бідарям?.. Г. Українець.
Довго дає вказівки лісництво селу М. Мошковцям, (Коднянськ. р.), як йому провести розробку лісу. Умова була така: селяни по розробці лісу повинні на тім місці сами ж його засадити. Але, поки лісництво дає вказівки, —вже багато лісу розкрадено... А що ще на далі буде?.. 
