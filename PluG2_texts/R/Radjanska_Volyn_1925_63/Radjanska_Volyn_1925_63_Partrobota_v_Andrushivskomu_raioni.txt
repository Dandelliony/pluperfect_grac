Партробота в Андрушівському районі.
По району в 5 сільком'осередків, 2 виробничих та 1 радянський. По сільком’осередках праця кульгає за відсутністю активу. Осередки з’організовано недавно, а тому в них — переважно кандидати; праці вести нікому і в роботі помічалися хиби. Тепер райнарком для зміцнення праці сільських осередків прикріпив до них членів райкому, котрі налагоджують працю, своєчасно усувають ті чи инші хиби й дають певний напрямок у роботі. Осередки в цілому — здорові. Праця виробничих осередків проводиться цілком задовольняюче. Зібрання і засідання бюра осередків відбуваються регулярно. Робота осередків проводиться по певному плану. Що-до праці радзем’осередку то тут треба сказати, що робота проводиться кволо, в зв'язку з перевантаженістю членів бюра й самого секретаря осередку. Засідання й загальні збори ком'осередку відбуваються не регулярно; нема певної системи в роботі. Комісією по перевірці непролетарського елементу виключено одного члена партії за піяцтво; в сучасний мент осередок здоровий, ніяких ухилів не помічається.
Робота серед жінок не поставлена на належну височінь, за відсутністю відповідних жінробітників, як у осередках, так і в районі. Все-ж за лютий місяць було переведено конференцію дівчат і підготовча праця по переведенню жіночого свята 8 березня.
Праця серед ЛКСМУ оживляється, завдяки тому, що прибув новий секретар райкому ЛКСМУ котрий працює досить гарно. Ком’осередками виділено партійців до КСМУ, котрі помогають комсомольцям провадити працю. Райком переведено обстеження 16 осередків, із яких 8 затверджено. Треба відмітити, що культосвітні праці серед комсомольців проходять кволо. Завдяки тому, що нема відповідних керовників і літератури. Нещодавно відбулася безпартійна конференція молоді, але вона пройшла не зовсім влучно, бо не було переведено підготовчої роботи по селах. Зараз райком вживає заходів до остаточного оформлення незатверджених осередків та до затвердження їх.
