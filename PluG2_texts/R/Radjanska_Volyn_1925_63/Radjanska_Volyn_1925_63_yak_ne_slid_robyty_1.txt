Як не слід робити.
Скрутне матеріяльне становище наших політосвітніх установ на селі часто-густо примушує шукати таких шляхів, які ні в якому разі не можуть рахуватись припустимими. Безумовно, відсутність коштів перешкоджає роботі, та николи майже не дав розпочати її як слід і вводить на нівець усі заходи, що вживаються місцевими робітниками,—але все-ж таки це не дає права і підстави робити те, що навіть знищує саму природу політосвітньої установи, робить її якимсь органом вимагательства. Наприклад, Черняхівський Райсельбудинок надіслав до де-яких громадян папірця такого змісту: «Райсельбудинок прохав внести на культпотреби сельбудинку 1 пуд хмелю з хмілеводства. «У випадку невнесення до 4-го жовтня цього року, будете занесені на чорну дошку, яко ворог освіти, а також буде оголошено в пресі по всій губерні» (текст папірця наводимо буквально). Цей документ яскраво свідчить про нездоровий ухил у праці сельбудинку що-до поліпшення свого матеріяльного становища. Таким шляхом, безумовно, райсельбуд не згуртує навколо себе радянської суспільности, яка повинна бути й грунтом його господарчого добробуту. Замісць того, аби утворити навколо себе масову зацікавленість суспільства своєю роботою, зміцнити таким чином колективну підтримку та піднесення свого матеріяльного становища — сельбудинок вимагав кошти виключно шляхом вимог, звертаючись з вищезазначеним закликом до окремих громадян. Безумовно, що авторитет сельбудинка в суспільстві таким щляхом піднесено не буде й сили набути він також не зможе. Таких заходів у своїй роботі сельбудинки обов'язково повинні уникати. Краще-б було, коли-б черняхівський райсельбуд прискорив переведення в життя пропозиції про утворення районної спілки сельбудів, а не тратив-би часу на дискусію про статут спілки. Становище його тоді-б дійсно покращало й він не мав би потреби вживати таких заходів, які лише позбавляють його авторитету серед громадин та викликають обурення й скарги. Слід завжди пам'ятати, що сельбудинки —це організації радянської суспільности, що на грунті радсуспільности повинна проходити вся їхня робота, методи роботи їх також повинні відпивати собою цей обов'язковий характер.

