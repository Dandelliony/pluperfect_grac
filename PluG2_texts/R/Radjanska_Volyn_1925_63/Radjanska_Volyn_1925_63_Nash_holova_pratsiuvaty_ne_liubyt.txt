Наш голова працювати не любить.
З того часу, як пройшли у нас, у Великій Хайчі, Луганського району, перевибори сільради, голова не провів жадної праці ані в одній галузі. Прийде до канцелярії засланий, з невеселим обличчям роспишеться на готових папірцях і зникне не відомо куди. Є в сільраді два лікпункти, але голову сільради ви там ніколи не побачите, наче б то його не торкається. Дарма тільки голову прикріпили до лікпунктів для проведення політпраці. Неписьменних же селян дуже багато. Комісій при сільраді ані одна не працює, все тільки на папері робиться. На засіданнях селянства багато говорить, та нічого не робить з того, що обіцяє. Через недбайливість сільради, спить і КВД. Слід би кому голові розказати, як йому варто працювати. Хайчанин.
