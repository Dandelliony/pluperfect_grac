
Хворобливі явища села радянською владою усуваються.
Ревизія в Першомайській окрузі з’ясувала, що міліція обдирала населення. • У с. Благодатньому купка орудувала селом, чинячи беззаконня й злочин. • Винні в грубому поводженні з селянством одержать заслужену кару.
Переведеною губпрокуратурою ревизією Першомайської міліції й розшуку (Одеської губернії) встановлено: апарат міліції й розшуку в стані цілковитого розвалу при відсутності будь-якого авторвтету. Персональний склад — непридатний, злочинний і це сприяло зміцненню кримінальної злочинности і створило грунт для самосуду й недовір'я до міліції. Керівники пропускали часто-густо злочинні вчинки й зловживання. Організовано слідчу комісію, яка виявила картину присвоювання розтрат, безхазяйности й хабарництва. По районах практикувався „продаж“  районів міліції від одного до другого. Кожен начальник району міліції, залишаючи посаду, одержував від заступника „виступні“, розмір яких визначався „прибутковістю“ самого району. Слідством переведені численні арешти, особливо робітників міліції. Окружний партійний комітет ужив заходів, аби забезпечити нормальне провадження слідства й максимально закрити всі злочини й вакханалію, що були в Першомайській міліції. Повернувшись з подорожі з Блатодатнього, де не-що-давно викрито було великі зловживання місцевої влади, заступник харківського губерського прокурора т. Шостак у розмові зі співробітником „Ратау“ відзначив, що в Благодатньому прокуратура застала ще боягливий настрій селянства, перед можливістю повернення зграї Рашковського. З великими труднощами прокуратурі пощастило запевнити селян, що бандитам не минути правосуддя. Повідомлення, що справу зграї заслухано буде в самому Благодатньому, селяни зустріли з великим задоволенням. Через слідчий апарат пройшли десятки свідків. Ватажки зграї на допиті вперто зрікаються своїх злочинів. Попереднє слідство закінчиться цими днями. Справу слухатиметься в травні м-ці. У селі Іванівці, Балківського району (на Запорожжі), незабаром почнеться судова справа колишн. голови сільради Ткаченка, що обвинувачується в сваволі, жорстоких насильствах, дискредитуванні Радянської влади. Ткаченко вживав катування, щоб добитись признання тих, яких підозрівав у злочинах, гвалтував дочок і жінок селян, загрожував смертю; роздавав громадське зерно своїм численним коханкам; брав хабари за розбор діла. На село виїздить виїздна сесія катеринославського губсуду.
