Постанова політбюра КП(б)У з приводу ліквідацїі Волинського губторгу.
22-го лютого було оголошено в Волинській губерській газеті постанову губвиконкому про ліквідування Волинського губторгу й про передання його капіталів райспілці та ЦРК.
Того ж таки дня було передано кооперації храм Волинського губторгу. Цю постанову було винесено у зв’язку з наступним ліквідуванням Волинської губернії, не зважаючи на те, що Волгубторг зарекомендував себе, як поважна торговельна установа, що користувалася досить великим кредитом, як по кредитових установах, так і по державних трестах.
Крім цього постанову про ліквідування Волгубторгу було винесено без попереднього повідомлення та погодження з кредиторами Водгубторгу так, що вони опинились перед готовим фактом; до того ж в постанові губвиконкону не було жадних зазначень про забезпечення інтересів кредиторів, що нами являються банки й держпромисловість.
Несподіване ліквідування Волинського губторгу викликало у представників промисловости та кредитових установ трівогу й побоювання можливости повторення й по инших місцях аналогичних випадків, що нанесло б тяжкий удар нашому товарообігові на шкоду всій держторгівлі.
Питання було піднесено в Політбюрі ЦК КП(б)У з викликанням секретаря Волинського губкому.
Політбюро ЦК суворо засудило діяння Волинського губному й фракції губвиконкому, припустивших ліквідування Волинського губторгу, вважаючи, що його було пронизано вузькозрозумілими місцевими інтересами.
Це може спричинитись до погіршення кредитових взаємовідносин між державною промисловістю й державнокооперативною торгівлею, а в зв’язку з цим і до дезорганізації нашого крамообігу.
У зв'язку з цим політбюро подало категоричну директиву губкомам і фракціям губвиконкомів про неприпустимість ліквідування державних кооперативних органів, що торкаються інтересів державної промисловости й державної торгівлі, поза згодою й дозволом центру.
Одночасно відповідним радянським органам доручено вчинити пильне розслідування порядку зліквідування Волинського губторгу й вжити заходів до забезпечення повністю інтересів кредиторів, тоб-то зацікавлених кредитових установ і трестів.
