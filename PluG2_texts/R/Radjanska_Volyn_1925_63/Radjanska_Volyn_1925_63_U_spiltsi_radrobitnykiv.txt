У спілці "Радробітників".
Відбулося засідання правління спілки, що на йому було заслухано доповідь про стан Левківського раймісцевкому. Останній об’єднує 41 членів; зтягнено також до спілки робітників сільрад. Майже всі засідання раймісцевкому проводяться в райсельбуді та райвиконкомі при участі всіх членів спілки. При раймісцевкомі зорганізовано 3 комісії: шефську, економичну та комісію по охороні праці. Шефська комісія недавно взяла шефство над сількомнезамом. Найбільш успішно працює комісія по охороні праці. Каси взаємодопомоги нема. У теперішній час вжито заходів до організації каси взаємодопомоги у міжспілковому маштабі. Раїмісцевком, між иншим, брав участь у виборах сільрад та їхньому обслідуванні.
Культробота проводиться в сельбуді. Останній працює дуже кволо. Головну працю в райсельбуді проводить раймісцевком. Цими днями було переведено в Левківському районі райконференцію і на ній обрано нового місцевкома в складі 8 чол., а також нову ревизійну комісію. Доповідач далі зазначає де-які дефекти в професійній роботі, як-от кволе керовництво з боку вповноваженого ГРПС у Левківському районі, кволе втягнення робітників до кооперації, то-що. Правління ухвалило вжити заходів до усунення всіх помічених дефектів.
Про зниження відсотків витягів з членів спілки. Правління спілки визнало можливим зниження внесків з членів спілки до каси взаємодопомоги на 1/2 відс. Правління також визнало необхідним зниження внесків від членів спілки до фонду безробітних.
