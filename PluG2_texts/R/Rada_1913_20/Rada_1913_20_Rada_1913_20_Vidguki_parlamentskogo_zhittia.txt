Відгуки парламентського життя.
< Октябристи й опозиція після того, як Кассо дасть свої пояснення, в пьятницю мають подати загальну заяву з приводу питання про арешти й труси в середніх школах. < По ініціативі депутата Демченка, націоналисти думають запитати уряд про те, коли буде внесено проект про гужеві шляхи. Проект уже виробили, але через непорозуміння між міністерством внутрішніх справ і доріг його задержують. Між зазначеними міністерствами не можуть прийти до згоди в цій справі, під чию владу мають піти ці шляхи. < Депутат Шеїн, що був за начальника законодавчого одділа думської канцелярії, подав прохання про пенсію в 4 500 карб, що-року. Презідіум це прохання підтримав. Міністерство фінансів обіцяє Шеїну пенсію в 2.500 карб. Але на останньому засіданні презідіум постановив домагатися 4500 карбованців. < На засіданні кадетської фракції помер од розрива серця рязанський депутат Растов. Народився він року 1845, був за члена суду, далі перейшов у адвокати. < Октябристи постановили голосувати за негайність запитання про вибори. Строк—тиждень. Крім того вони думають внести проекти про скасування
жандармських дознаннів, про комітети батків та про віроісповідні проекти. < Нейдгардтовді вносять запитання в Державну Раду з приводу дозволеного шкільним комітетом підручника Тухунова, який не відповідав вимогам патріотизма. Запитання вносять з тією метою, щоб дати Кассо змогу одібрати ухвалення Державної Ради. < В першому департаменті Державної Ради, після жвавих суперечок, постановили справу депутата Кузнецова передати на розгляд уголовного вищого суда без попереднього слідства. В справі 34-х депутатів, які підписали запитання, постановлено зробити попереднє слідство. В кулуарах Державної Ради ходить чутка, що обидві ці справи буде задержано й 21 февраля буде припинено амністією. < Нейдгардтовці постановили голосувати проти допущення женщин в адвокатуру. Меньшиков вимагає, щоб Державна Рада одкинула проект про допущення женщин у адвокатуру й запевняє, що це треба тільки єврейкам, бо російські женщини до цього байдужі. < Націоналисти думають подати в Думу нечергову заяву з приводу заборони славянських банкетів. Славянські діячі послали депутацію до Коковцева та Маклакова, маючи на меті вияснити причину заборони славянського банкету. < В бюджетній комісії розглядали доклад про асігнування 108.000 карб. на восторговські курси. < Праві депутати незадоволені Н. А. Маклаковим, який замісць того, щоб поставитись опозиційно до Коковцева, погожується з ним Найбільше обурює правих те, що Маклаков не оборонив Хвостова.

