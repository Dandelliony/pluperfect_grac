Дужа творчість.
(Г. Васьківський. „До грунту ).
Перше оповідання збірки нового українського письменника Г. Васьківського „До грунту" називається „Самотній ; не зважаючи на невеликі розміри, воно варте того, щоб на ньому спинитися і вияснити де які прикмети творчости цього письменника. Старенький професор приїхав в свій невеличкий маєток доживати останні дні свого довгого життя. Все життя він був самотнім, відданим своїй науці; він забув, йому ніколи було придивлятися до тих, що лишилися на грунті, порпаючись коло матері землі, весь свій вік в злигоднях, в знемозі, в тяжкому що денному нидінню, зовсім несхожому з тим спокійним розміреним життям, яке вів професор. Але оглядаючись на перейдену довгу життьову путь, професор бачить тільки одноманітність, безбарвність; професорування показалося власне виконанням обовязків, службою, а не справою, що захоплювала б, давала б глибший зміст життю і відкривала б широкі перспективи. Цей професор безперечно любить книжки, — великі праці великих людей, але вийшло, що книжки доти були йому дорогі, доки були потрібні для служби і давали йому велику поміч в виконанню службових обовязків. Коли ж професор на селі був кинувся до своєї бібліотеки, то вона його не задовольнила і не зацікавила: служба, а значить і книжки одійшли в минуле і для одпочивку духа вже нічого не давали. Все життя людина була самотньою, і тільки десь далеко і глибоко жила свідомість потреби в якихось людських стосунках з людьми. Одначе звичка, яка ніби то заміняє нам щастя, не давала тій свідомості розростися в щось активне, і професор спокійно вертався з села кожного літа до виконання своїх обовязків. Тепер, осівши на завше на селі, він, не зважаючи на неохоту, мусить стикатися з людьми, з селянами; в свідомість увільнену од службового клопоту тепер сильніше і частіше входять такі думки, які зовсім порушують духову рівновагу професора. Ці думки звичайні, природні, необхідні в душі кожного інтелігента, який попадає на село, або живе в ньому; вони виникають з порівняння: культурна людина знає радощі культурного життя, селянин не знає; інтелігент, пан за свою працю, коли вій працює, має ту чи иншу нагороду, якесь задоволення, а життя селянинові несе з кожним днем нові клопоти, горе, бідування і т. д., і т, д.; інтелігент милується роскошами природи, кожний пан на селі — дачник, трошки естет, трошки поет, в міру робітник, а селянин від роскошів природи не має ні сили ні часу щось брати таке, що давало б здоровля душі, він не вмів і не може свідомо користуватись тим, що йому належить — чистим повітрям, гарним сходом сонця, чудовими краєвидами. Такого характеру порівняння (розумне чи ні, хибне чи логічно продуман —це все одно), виникає в головах тих, хто знає практично тільки один куточок життя і тільки з книжок набрався гуманизму, демократизму і инших пошанованих нашим віком „измів". Психологична основа сантиментального бездіяльного народництва приблизно така: Незабаром Василь Гнатович побачив
на низу, у своєму лісі, косарів, котрі косили траву. Це з ними прийдеться здоровкатись, говорити? Треба вернутись назад. А може вони вже запримітили його? Та й сором бути таким легкодухим. Треба побороти себе. Він зробив над собою зусилля і пішов у гай… Незабаром він попрощався з косарями і пішов додому... Десь глибоко, але міцно сиділа думка, що селяне —це люде иншої породи, що їх доля—важка праця. Неприємно було тільки те, що вона мають якусь заздрість і якусь ніби ворожнечу до його, Василя Гнатовича.
Тут поставлено одне проти одного „ми” і „я“; і селяне, які й справді дивляться на інтелігента, як людину зовсім чужу і сторонню, не ховаються з своєю заздрістю до „легкого хліба“ професора, не виявляють ніякої пошани до його солідної професії, все-ж таки стоять на висоті того розуміння, якого вони можуть досягти: своє відношення вони виявляють досить одверто. А от, інтелігента трівожить уже те, що його запримітили, що на нього дивляться, окрім того єсть ще якась ворожнеча, заздрість. А хотілося б, щоб селяне віднеслися з повагою до тої праці, яку робить професор, щоб балачка з ними була тиха, лагідна, приємна, — словом, щоб вийшла культурна розмова, в якій звичайно старанно обминають дражливі справи. Основним мотивом відношення професора до селян являється дрібна самолюбність, нещирість і закривання очей на дійсну істоту становища і відносин людей і панів. Вибився професор з звичної довголітньої колії і тепер намагається виправити помилку всього свого життя. Перше всього треба переглянути минуле, чи все там гаразд в ньому? А в минулому не було захвату, бракувало огню, захоплення, натхнення, була служба — і край. В решті — сумне, сумне хитання головою: „Ех, Василю Гнатовичу, Василю Гнатовичу, — стара і трухлява, ні навіщо непотрібна дудка! “. Цей процес перегляду минулого виходить у Г. Васьківського так гарно, природно, вірно; а ще вірніше, ще краще показано наступні, такі характерні для сельських дачниників, міркування
Він виріс тут, що літа приїзжав сюди. А чи зробив він що небудь для селян? Чи хоч пробував внести світло в їхню темряву, поліпшити їхнє злиденне життя? Та чи хоч пробував він взнати це життя? Тут же, коло його оселі купчаться хати, бідні, обдерті. Що діється там, чого такий темний народ, чого можливі така лайка й бійки із за дрібниці, як було сьогодня?.. Щось відірвало його від рідного грунту, підрізало коріння, і він вже здавна не живе, а розпадається, як сухий лист на поодинокі частини. Того зрадила йому наука, того не люблять його селяне, того не може він почувати всеї краси рідної природи. Він самотній, бо для всіх чужий, давно викинутий на беріг хвилею життя".
І тут мала початися звичайна панська ідилія. Пан народолюбець, або такий, у якого зненацька прокинулося народолюбство, починає з самого легенького, з приємного, з естетизму; от, молодощі, кохання, -те, чого завше вщерть бракувало стомленому інтелігентському серцеві,—а разом з тим пісня, веселощі, зовнішні прояви народнього життя звертають на себе увагу пана професора, і він робить те, що одвіку робили всі рабовладільці, поміщики, магнати, начальники і т.д.: замісць хліба дає розвагу. Дать мужикам по чарці горілки! — це перше бажання всіх, хто не хоче бачити дійсности, хто не може, бо не знає як, полагодити мужицько-панські відносини. Наш пан-інтелігент найняв музиків і запросив сельську молодь до себе у двір погуляти; хотів і горілки дати, та не було. Селяне не оцінили щирого вчинку пана: нагулялися собі до-схочу, а потім, вночі обламали весь садок професора самим варварським чином. Для них нічого не було в садибі пана достойного пошани, самий вчинок його вони витолкували звичайним способом, - як панську примху, як розвагу для самого тільки пана; танці та музики не обіцяли їм нічого доброго що до поліпшення їхнього добробуту: Василь Гнатович повівся як справжній пан, і тут все було ясно для них; скілька десятків літ пани відгорожувалися від них всіма способами, ну, а коли допустили, то й користуйся нагодою скоріше, бо знов не скоро трапиться. Так, на першій же спробі, був покараний самотній егоїст за необережне бажання знайти легкі ліки проти холоду душевного, що на старість огортає людину з особливою силою і примушує зробити сумний, невтішний, жорстокий підрахунок перейденої життьової дороги. Дійсне життя розправилося з ним круто й рішучо, знищивши всі надії на просвіток, на покуту і примирення з тими, перед якими почував себе винним інтелігент... І цю драму самотнього серця розкриває Г. Васьківський з умінням і так товністю справжнього художника. Це перша позитивна риса нового українського письменника, яка кидається в вічі при читанню його першого в збірнику оповідання. Моє розуміння і ті уваги, які я поробив до оповідання „ Самотній “, носять ділком субьєктивний характер і зовсім не виключають иншого розуміння того матеріалу, який дає автор в своєму оповіданні. Можливо, що для кого иншого оповідання являтиме тільки псіхологичний інтерес, що зацікавить сама драма самотности і поривання взагалі до єднання з людьми, а соціальні міркування одійдуть в бік,— все одно, і з цього погляду талановитий письменник дає досить цікавого матеріалу в своєму оповіданні. Він своїх думок і висновків не підсуває читачеві, не повчає і не проповідує, хоч все таки його думка ясна. „На грунті“ робота можлива для інтелігента. І для можливости такої роботи не треба захоплюватися ідеями покаянного народництва. Можна бути крайнім індівідуалістом і працювати серед народа і для народа, не втрачаючись на дрібні паліативи, на панську благодійність. Для цього треба насамперед мати чисту, незабруднену душу, думати не про відірваність від народа, а про живий міцний звязок одиниці з масою, треба вірити в непереможну силу поступу; мало того, треба довгий, одвічний шлях людскости в боротьбі її за звоювання собі царського місця в природі стягнути в один прекрасний по своїй величности момент, запалитися тою свідомістю, глянути на життя, як на величній похід до щастя, відчути грім і музику того світового походу, щоб почути в собі силу, мідь і бажання робити…  З лісів, з степів номади йдуть, в звірячих шкурах самі похожі на звірів. Ідуть з гармидером і гамом, безладними крикливимі товпами. Вперед воні ідуть, вперед. Природу звуть вони на бій; і в бої тім знаряддя   розум, праця. Вперед вони ідуть, вперед. Хотять царями буть землі. Побідний марш до їх походу грає. Попереду ідуть і ясно світять їм пророки, святого повні божевілля. Далеко очі їх сягають, сліпі до того, що зблизьку. Вперед вони ідуть, вперед. Уже вони царі землі. Схилилася природа перед ними; покірно, як рабиня несе дари свої. Спокійно, не жадливо вони беруть її дари Але вони і вдячні, як царі: в нову красу убралася земля.



