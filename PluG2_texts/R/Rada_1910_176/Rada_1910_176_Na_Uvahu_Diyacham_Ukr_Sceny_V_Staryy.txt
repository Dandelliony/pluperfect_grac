На увагу діячам української сцени.
Цими днями в „Раді" була коротенька звістка, що труппа Сабініна незабаром має впорядити в Харькові виставу, увесь прибуток з якої піде на утворення фонду на збудування у Харькові памятника М. Л. Кропиваицькому. Не знаю, чи спало комунебудь з українських антрепреньорів на думку це раніш, але вважаю, що почин д. Сабініна заслуговує як найбільшої уваги. І справді, наш народ настільки вбогий матеріально, наше свідоме панство настільки нечисленне, що сподіватись від нього в цей час потрібних жертв на таку справу, як вшанування памяти наших видатних небіжчиків, дуже трудно. Коли навіть на памятник генієві українського слова — Шевченкові, не зважаючи на найширшу можливу популярізацію справи і досить енергійні заходи як певних інституцій, так і окремих особ, — гроші прибувають досить мляво; то чи можна ж сподіватись, щоб ми колись спромоглись на памятник М. Л. Кропивницькому, коли в цій справі в свій час навіть не було „вдарено на ґвалт“? Гадаю, що доводити потребу такого пам'ятника цілком зайва річ, бо навряд, щоб не тільки поміж свідомих українців, але ж навіть і в колах „тоже малороссов", найшлись такі людці, які б не спочували цій думці. Але, звісно, від спочуття до практичного виконання —„дистанція огромнаго размєра"— і перейти цю дістанцію —на мого думку — досить легко можна тільки способом, ініціативу якого подав д. Сабінін. І справді, кому ж тоді й піклуватись про вшанування памяти велетня української сцени, одного з її перших творців і з організаційного й з репертуарного боку, —як не тій же самій українській сцені? Це не тільки ідейний моральний обов'язок всіх діячів українського театру, але ж і обов'язок, мовляв, матеріяльного порядку. Кожна ж українська трупна не може обійтися без п'єс Кропивницького, тоб то продуктом його творчости в певній мірі забезпечує своє матеріяльне становище. І тому було б цілком логично — чисто з життєвого

погляду — повернути небіжчикові якийсь відсоток з тих коштів, що зароблено виставами його творів, І кожна труппа, кожне українське драматичне товариство, я сказав би - навіть всякий аматорський гурток, що мають крім духовного звязку з Марком Лукичем, як „батьком українського театру і де-яку матеріальну залежність від його творів, повинні вважати з своїм обовязком—піти за добрим прикладом д. Оабіаіаа. Бо це ж, власне, єдиний можливий при сучасних обставинах і — разом — дуже легкий шлях, яким можна швидко утворити значний фонд на збудування памятника Кропивницькому, А тимчасом, скоро буде положено силами робітників української сцени перше зернятко цього фонду, до нього, безперечно, хоч — може —й не в великій мірі, почнуть надходити жертви і від таких людей, що не мають безпосередніх стосунків з українською театральною штукою. І цим шляхом без великого клопоту й напруження можна зібрати певну суму грошей, що дасть змогу українському громадянству посвідчити про свою культурність, вшанувавши на віки память одного з видатніших діячів на рідній ниві. В. Старий.
