Перемога автономних ідей. Лист з Англії.

Сучасна Англія, чи краще мовити, Об‘еднане Королівство, або й уся Британська Імперія дають страшенну силу цікавого матеріялу що до розвитку та зміцнення автономних рухів серед усяких народів, які скдадають цей величезний конгломерат ріж номанітних країн. Дивно може видасться читачеві, але й у самій Англії, властиво Англії, коли ми її візьмемо окремо, без Уельсу та Шотландії,- що і у ній розвивається рух до самостійного порядкування своїми внутрішніми справами, без залежности од занадто великого впливу ірландців, шотландців та уельсців, які увіходять членами в англійський парламент... Достигає велетенська реформа, що годується соками з усього світу, який говорить англійською мовою, реформа, що має перебудувати усі дотеперішні взаємини всяких складових частин англійської імперії. Росте змагання до універсальної автономизації окремих частин держави з утворенням загально-імперського парламенту у Лондоні, який би порядкував тільки тими справами, що мають загально-імперську вагу. Англія в цій схемі — властиво Англія, — дістала б собі окремий парламент, який би опікувався

її місцевими, національними, інтересами.. Один з „етапів” цього автономнофедералістичного руху — далеко не останньої ваги етап — ми хочемо подати тут читачам Ради. Двадцять і один з членів англійського парламенту шотландців — видали маніфеста до шотландськоі нації з запроханням до своїх земляків підтримувати кожний крок їхньої діяльности, направленої на здобування Home Rule‘я, автономії, Шотландії. Всіх членів од Шотландії в англійському парламенті є 72; таким чином підписала маніфеста тільки менша третина, одначе і це число вже є не аби-чим, коли ми візьмемо на увагу, що за останні часи Шотландія зовсім не допоминалася автономії. Цікаво, що спонукало цих раз-у-раз „тверезих" і практичних північників-шотландців на такий, здавалося б, „романтичний" крок, як видання маніфесту з закликом до боротьби за Home Rule. Де-які пояснення ми знаходимо в самому маніфесті, але людині, що цікавиться справою глибше і спеціальніше, далеко більше можна дізнатися од самих членів новозаснованого „Національного Комітету", що видав і розповсюдив маніфеста. Ось-що довелося мені почути од цих добродіїв у розмовах, які я провадив від імени Вашої газети. Шотландія, яку вже двісті літ тому приєднано до Англії за допомогою підступів та грошей, терпить од цієї мимовільної Спілки в скількох напрямах, а саме в напрямі економичнім, через непристосовання загально-британських законів до шотландських потреб; —в напрямі податковім. Через ті самі причини; —в напрямі законодатнім, через нехтування окремішности Шотландії; —в напрямі адміністративнім, через те, що усе порядкування Шотландією зцентралізовано у Лондоні —на тисячу верстов од Шотландської землі. Одно слово, Шотландія під „спілковим" англійським урядуванням зазнає тих самих кривд, що й всяка инша підвладна країна, якою кермують чужі сили з надвору, а не свої власні з середини, в згоді з своїми власними потребами. Шотландія терпить од централізації, Шотландія терпить од егоїзму істиао-англійців. Ми не потрібуемо казати, що становище шотландської країни все таки, не зважаючи ні на що, далеко краще в порівнянні з становищем инших народів на земній кулі. Дійсно, адже самі шотландці тільки тепер, через двісті літ починають серйозно помишляти за відбудування собі незалежности, тоді як впродовж цих двохсот літ вони і розбагатіли, і не раз прославляли всякі, мовляв, блага Спілки. Та це все справи а ні трошки не змінне, як визнають це і самі шотландці, представники автономизму. Спілка дала Шотландії спокій, і це було дійсним благом, яке дало спроможність розвиватися багацтву країни: але та сама Спілка забрала в країни її самостійне життя, її пристосований до своїх потреб урядовий механизм-- це було негативним боком Спілки, і тепер прийшов час, щоб його полагодити—власне тепер, бо цього вимагає самий розвиток багацтва країни, якому почасти допомогла сама Спілка. Країна, що стала багатою, що почула в собі здатність до широкого і буйного дальшого розвитку, не може більше бачити спокійно, як її обдерають, як у неї забірають силу грошей, не вертаючи їй і половини, як її намагаються засушити в шклянці централізованого бюрократизму. Інтереси усіх класів шотландського громадянства вимагають повернення загубленої автономії. Таким чином, вимога Шотландії автономного порядкування своїми справами, виростає з самих пекучих потреб цієї країни. Але коли корінна справа гніздиться так глибоко, то безпосередньою причиною виступу з маніфестом був приклад ірландців та ірландської автономистичної партії в англійським парламенті. Мені доводилось не раз писати уже на сторінках „Ради” про ті успіхи і про ту увагу до ірландських справ, яких і пощастило добитися ірландцям в англійськім парламенті, дякуючи упертости
та непохитности їхньої боротьби за осягнення національних цілей. Фактично, ні одна хоч трошки важлива вимога ірландців не лишається тепер незадоволеною англійським парламентом, виключаючи поки що найголовнішої їхньої вимоги — автономії Ірландії, яку, одначе, безумовно незабаром буде теж задоволено, і за незадоволення якої, до цеї пори англійці платять дуже дорогою ціною, тратючи з загально-британської скарбниці далеко більше грошей на Ірландію, ніж скільки вони з неї одержують. Одночасно з такою як ми вказували вгорі увагою до ірландських справ, Шотландія та Уельс, країни, що досі не організовувалися в парламенті по самостійних партійних організаціях, не можуть добитися ніякої більш-менш відповідної уваги досебе та своїх інтересів з боку англійського уряду, і вони примушені задовольнятися мізерними „увагами* до загально-британських законів, — „увагами**, що всякий раз незграбно намагаються натягти одежу, шиту на Англію, —на Шотландію та Уельс. Таке становище справ не могло не привести в решті до свого природного закінчення, і от ми маємо автономного маніфеста, підписаного депутатами шотландцями. На далі зостається сподіватися, що діло не стане на двадцяти одному депутатові, і що рух, так бучно заманіфестований з суспільно-політичних верхів знайде собі відповідний відгук в широких верствах шотландського народу та стане першим кроком до практичної організації самоврядування Шотландії. Але як би в близчій будуччині справа і не пішла дальше за цей перший виступ депутатів, сміливий крок двадцяти одного шотландця не лишиться без впливу на загальний розвиток автономного руху по між народами англійської імперії і, його зустрінуть по всьому світі, як ще один новий знак наближення всесвітнього панування національної волі. Як такий не можемо не привітати його і ми українці.
С. Подолянин.


