ДОПИСИ.
(Од власн. кореспондентів). ВАСИЛЬКІВСЬКИМ ПОВІТ (на Київщині). Врожай. С, Песчане. Земля М. Браницької. Заробляли люде 12 сніп. На десятині ставало пшениці 18 кіп; помолот 12 пуд. з копи. С. Янківка. На десятині жита і пшениці по 15 кіп; з копи 6 з половиною пудів; проса з десятини 12 кіп; помолот 10 пуд. з копи; ячмінь в'язати не можна було, покосили в копиці, з десятини ЗО—35 пуд. С. Антонівка. На десятині ставало жита й пшениці 15 кіп; зерна з копи 6 з половиною пудів, а жита 9 пуд.; косареві платили у день 75 коп., вязальниці від копи 10 —12 коп. С. Розолієнка. Кіп ставало на десятині жита й пшениці од 15 до 18; копа жита дає 10 пуд., пшениця —8 пуд; косарь мав 80 коп. у день; вязальниця од копи 11—15 к. О. Василів. Врожай і ціна такі ж самі, як і в Розолієвці. С. Олійникова Слобода. На десятині ставало жита 14—16 кіп, пшениці 16 —18 кіп, вівса 12 кіп, гречки 12 кіп; копа жита дав 8 з половиною пудів, копа пшениці —7 пудів, вівса 9 пудів, гречки 10 пуд.; косарь брав 75—80 коп. у день, вязальниця від копи 12 коп. С. Лосятин. Посесор Петровський. Люде заробляли 12-й сніп; на десятині ставало пшениці 15—18 кіп; з копи вимолоту 12 з половиною пудів; жита з десятини 12—15 кіп; вимолот 11 пудів з копи; овес 12 кіп на десятині; вимолот з копи 9 з половиною пуд. С, Соколівка. Пшениці на десятині ставало 17—20 кіп; вимолот 10 пудів з копи; жита 12—16 кіп; вимолот 11 пудів з копи; ячменю на десятині ставало 10—12 кіп; вимолот 9 пуд. з копи.
С. ВЕЛ. ДАНИЛІВНА, харьківського повіту. Легкий хліб. Наше село всього верстов за п'ять од Харькова. І от, як їдуть ееляне з других сусідніх слобід до базару в Харьків, то все проїздять через нашу Данилівну, їздять же селяне до базару, везучи на продаж картоплю, капусту то що. Де-хто з данилівців (є такі спеціялісти) й підстерігає, хто з чим їде і скільки чого везе до базару. Коли той роспродається, спокійно собі вертається додому. Бо чого боятися серед білого дня? Але в'їздить він у Данилівну, тут зараз —„стійІ а давай лишень гроші!" перестріває його хтось. Та нема, та се, та те, — одмагається бідний чоловік. —„Що там брехати?" — грізно погукує грабіжник. Давай, і годі! Хіба я не знаю, що ти до городу возив капусту, а тепер капуста в ціні?„ І мусить сердешний оддавати вторговане, а не то — одберуть силою, із воза геть усе повикидають та ще й добре набьють, кола ножем не пошпигають. Такої слави заживає наша Данилівка на цілу округу. Легку собі роботу вигадують де-які спритні данилівці.
СЛ. СТАРОПЕТРОВСЬКА, маріупольського повіту (на Катеринославщині). Після жнив. Урожай у нас цього року вдався вище середнього, як на наші врожаї взагалі. Озимина дає до 120 пуд. з десятини, яровина 50—100 пуд. Через це явилась велика потреба в робітниках, а через те, що їх було обмаль, то ціна на робочі руки піднялась для села навіть не чувано. В жнива дівчатам платили на хазяйських харчах по 1 карб, в день, а хлопцям од півтора до двох карбованців, дивлячись по силі; що-місячно: дівчатам од 15 до 20 карб.; хлопцям од 25 до 40 карб., розуміється теж на хазяйських харчах; на строк од Тройці до Покрови (од 6-го іюня до 1 октября) — дівчатам од 40 до 60 карб., хлопцям од 80 до 130 карб. І от наші люде надіються заробить. Тільки ж і працювати приходиться страшенно! Це не те, що в економіях, чи в заводах! Тут не 10, не 12 годинний робочий день, а найменш 18 годинний. І це серед спеки в ЗО градусів, серед пилюки, за якою світа Божого не видно, яка забіраеться в кожну ямочку тіла і заставляв його нестерпимо щемити. Тепер вже скілька тижнів, як йде молотьба, а молотять скрізь тут (по північному березі Азовського моря) камінними „катками", гарманують. Про ціпи забули, молотилки дуже дорогі. Спасибі Богові, кажемо, —що хоч од холери милує. А вона тут навкруги гуляє, бо за 8 верстов від Петровської стоїть Бердянськ, побіля Петровської тече Верда, як гадають, вже з холерними вібріонами. Та наш темний люд, по правді сказать, не так боїться холери, як лікарів та взагалі
санитарів, які, на його думку, щоб вигнати холеру, усякого слабого труять, і ця думка така вперта, що ніяк не зміниш її одразу. Читаєш, росказуеш і зустрічаєш насмішкуваті обличчя. Серед сотень зустрічаєш одиниці, які підтримують думку, що вже „сонце йде і за собою день веде”. На скотині ящур шириться. Уся череда слабує, а рятунку нема. Ветеринарного лікаря ніби й на світі нема, а фершал вивісив за слободою хлачок з написом: „на скот ящур” і з тим руки умив, поїхав собі...
