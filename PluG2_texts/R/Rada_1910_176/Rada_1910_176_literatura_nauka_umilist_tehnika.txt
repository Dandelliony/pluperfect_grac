Література, наука, умілість і техніка.
„РІДНИЙ Край”. Вийшло ч. 48 до річнику 1909. Зміст такий: До відома передплатників про початок нового рочнику „Рідного Краю“ з 1-го сентября 1910. Славянський з'їзд. Наші друзі. Бійка в Галичині за москвофільство, Вісті. Польське свято. На Вкраїні. Конкурсові зразки для пам'ятника Шевченкові. Збірник на спомин М. Дмитрівна. До полтавського земства. Вірш М. Бандуриста. „Хатнє лихо“ Г. Барвінок. Вірші Гр. Чупринки і Ф. Петруненка. „На Кубані" (нарис) —П. Христюка. Вірш В. Тарноградського. „Теревені* — Когось. Українське слово й мистецтво. Спілки й господарство. В чужих краях. Оповістки. Малюнки: Дніпровський поріг, „Ненаситець* і краєвид на Дніпрі.
Переміни в „Рідному Краї". В ч. 48 „Рідного Краю", оповіщається, що з цим числом кінчаються обовязки редакції перед передплатниками за 1909 рік. Далі „Рідний Край* буде виходити, почавши свій рік з 1-го сентября 1910 і до 1 сентября 1911 року. Виходитиме часопись тричі на місяц —1, 10 і 20-го чисел кожного місяця і всіх чисел за рік вийде 36. При „Рідному Краї" так само виходитиме додатком „Молода Україна”. Ціна за „Рідний Край* буде 3 р. на рік, а з „Молодою Україною” 4р. Обширом „Рідний Край” і „Молода Україна” будуть такі самі, як і давніше, тільки формат „Рідного Краю” буде инший (на зразок книжки). Напрямок „Рідного Краю* зостається той самий.
Драматичний твір М. Дмитріева. В „Р. Краї" сповіщається, що од небіжчика Миколи Дмитрівна повинен був зостатися драматичний твір. За скілька місяців до своєї смерти небіжчик хвалився О. Пчілці, що написав українську пьесу. Це була якась комедія з учительського життя.
Новий твір К. Г. Стеценка. Цими днями молодий український композитор К. Г. Стеценко закінчив свою оперу „Івасик — Телесик”—на чотирі дії, по лібрето М. Л. Кропивницького. Незабаром вийдуть з друку дві музичні праці Стеценка: оперета „Сватання на Гончарівці” та „Бувальщина”. Окрім гармонізації мотивів, що співаються в цих пьесах, Стеценко скомпонував ще й інтродукцію до них.
Українські романси Гр. Алчевського мають великий успіх. Гр. Алчевський —сам не співець (відомий оперний співець— тенор — Іван Алчевський, — його брат). Грицько Алчевський одначе добре знається на своєму ділі: він скінчив московську музичну консерваторію, по класу композиції, — отже є музика вчений. Коли-ж він, до того, привернувся до музики своєї національної, то від нього (можна сподіватися ще багато инших праць українських, опріч виданої збірки романсів.
Львівські „Записки". Вийшла третя книга „Записок Наукового Товариства імени Шевченка у Львові" за 1910 рік. Зміст книги такий: 1) В. Бирчак—Візантійська церковна пісня і Слово о полку Ігореві; 2) І. Франк — Студії над українськими народніми піснями; 8) І. Кравецький — Справа поділу Галичини в р.р. 1846-1850; 4) М. Возяяк—Студії над галицько - українськими граматиками XIX в.; 5) М. Тершаковець — Відносини Вартоломея Копітара до галицькоукраїнського письменства; 6) Miscellanea; 7) Наукова хроніка; 8) Бібліографія.
Економічні Студії, Вийшов другий том „ Студій в поля суспільних наук і статистики", що видав Статистична комісія Львівського Наукового Товариства імени Шевченка, під редакцією проф. Михайла Грушевського. Зміст тому такий: 1) В. Панейко — Раціоналізм і реалізм в розумінню суспільних явищ; 2) С. Дністрянський — Національна статистика; 3) М. Лозинський і В. Охримович —3 виборчої статистики Галичини; 4) С. Варан —З поля національної статистики галицьких середніх шкіл; 5) М. Гехтер — Із статистики України; 6) М. Залізняк— Індустрія на південній Україні; 7) В. Дорошенко 3 історії земства на Україні, 8) М. Гехтер — До питання про культурно-економічну ролю великого землеволодіння. Ціна тому 3 корони.
Підручник фізики. Цими днями у Львові вийшла другим, доповненим виданням книжка Петра Огоновського “Учебник фізики для низших клас шкіл середніх”. Львів 1910. Ст. 144 8-ки. Ціна 2 кор. 40 сот.

