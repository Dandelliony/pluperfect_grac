З газет та журналів.
В “Раді“ недавно уміщено було статю п. Е. С., котрий закликав українських художників взяти участь в будуванню того памятника в Полтаві, що мав зазначити місце, де торік Царь, бувши в Полтаві, розмовляв з селянами.
На думку Е. С. наші будівничі та инші артисти, могли б надати тому памятникові український стиль.
В ч. 48 „Рідного Краю" п. О. П. подає иншу тему для праці українських художників.
О. П. звертав увагу полтавських земців, які вже вславилися своєю прихильністю до українського будівельного стилю, на невдатне будування шкіл на Полтавщині і радить ставити їх в українському стилі.
Як звісно, полтавське земство пильно взялося до того, щоб здійснити план загального шкільного навчання до цілій країні.
Отже в наслідок того — скрізь по Полтавщині будується дуже багато шкіл городських і сельських.
Хто ж і як їх будує? в якому „стилю"? Звичайно, буває, що кожне повітове (та й губернське) земство віддає будову шкіл з „торгів”. На тих торгах будову бере на себе підрядчик, що знаходить инших майстрів, наприклад артіль захожих руських теслів, або й місцевих майстрів, таки наших, городських, чи сельських.. Ні про які „стилі" найстарший підрядчик при тім не думає, він дбає лиш про те, щоб будова обійшлася йому як найдешевше.
Вже від себе майстрі можуть надати будові щось своє: коли це бувають майстрі з Московщини, то можуть „пустить" якусь свою вирізочку на ґанку, або поставити на покрівлі „коника* або щось подібне, але й то рідко.. 3-де-більшого будинки шкільні бувають якісь без-виді, одноманітні, нічого своєвидного й гарного в собі не мають.
Короб прорізаний вікнами, і більше нічого. Чи не могло б бути инак? чи не могли б полтавські шкільні будинки мати в собі щось українське? Нам здається, що це було б можливо —при будуванню і меншої й більшої школи.
Таки ж ті зародки свого стилю, —і будівничого, і оздобного —в нас єсть.
Не далеко ходячи, бачиш часом заможненькі міщанські будиночки, на передмістях повітових городів, або й в містечках, чи в селах, — такі гарнесенькі, з подвійними віконцями, з сімпатичними ґаночками коло причілку, з мальованими одвірками, та віконцями.
Що ж би було, як би на той зразочок став будувати хтось більше тямущий, як би коло земського шкільного будинку заходився справжній мистець, артиста? Та само наше прекрасне, уславлене мережання дало б йому, в його завданню, таку велику поміч! Яку прехорошу різьбу можна вивести по наших узорах, яке малювання! —і все те можна зробити зовсім не великим коштом.
Отже нехай ті прихильні до цеї справи люде, що єсть в полтавській управі, візьмуть те діло під свій на гляд.
А це буде дуже багато значити, —бо на чім головний земський уряд зостановиться, „на тім і пригороди стануть”. Яка ж то значна, велика річ була б, то про те й говорити нічого, коли б власне школи були збудовані в українському стилю; це не те, що один пам'ятник десь під губернським городом, —що там не всяке й буває, не всяке й бачитиме той пам'ятник; а це ж воно, тая школа народня, буде завжди перед очима у всіх місцевих людей, —чи городян, чи селян, — і мило було б людям дивитися на щось гарне, ще й своє! Шкіл, кажемо, будується тепер по Полтавщині дуже багато, і великих, і малих, (хутірських навіть). Отже чи не могла б полтавська губернська земська управа виробити скілька планів, для більших і менших шкіл, з нутряним розпорядком хат і з окольними оздобами? та при тім чи не могла б управа —хоч не примушувати, то принаймні радити, кому слід, — будувати нові школи по тих зразках від управи? Торік, показуючи полтавський земський будинок Цареві, голова полтавського земства, п. Лизогуб, щиро й з достойністю сказав про любов полтавського земства до свого рідного і показав це на величному прикладі, на земському будинкові та на чудовій виставці українських виробів з полтавських земських майстерень та шкіл.
То були не слова на „общеруську” тему, а зовсім свідомі слова великої поваги до рідного краю.
Пригадуючи цей факт, и, О. П. висловлює певну надію, що полтавська губернська земська управа, особливо ж ті люде, що орудують будівничою земською справою, і на цей раз не знехтують тої справи, до якої вони вже показали таку повагу
