"Товариші".
Знесилені злиднями артисти шепчуться, підмовляють один одного одділитись од антрепреньора і скласти самим товариство. Тихенько їдуть наймати театр у сусідньому городку. Три чверті вже пристало на товариство, а инші прибічники «не знають». «Заговорщики» збіраються, міркують, думають, що справді їхнє діло в секреті. А антрепреньор давно вже знає все, бо в кожній труппі є шпигуни, які вдають з себе завзятих ворогів хазяїна і разом з тим під сурдінку вносять йому в вуха кожне слово проти його. Награда їм — зайвий полтинник, більша роль. І тут антрепреньор усе знав мало не через півгодини після змови. Дуже не обурювався антрепреньор, коли зостався з десятком артистів, а всі инші покинули його: в його кешені зосталось тисячі півтори незаплаченого їм жалування. Далі приїдуть инші, і їм буде таке саме. Звикли. 
Взагалі солідарности нема ніякої. Зорганізоване товариство, хоч і добре заробляло, роспалось швидко, бо один їв другого. Безумовно, єсть чесні, хороші люде в цій атмосфері, але вони безсилі подужати. 
В другому товаристві було так. 3‘їхалась нова труппа. Виробили добру, детальну організацію діла. Все поставили на товариських основах. Керує товариством 7 чоловіка вибраної всіма товаришами „ради". Все ділиться „на марки". Про кожну дрібницю сповіщає труппу рада. Рада виробляє репертуар, тягне до свого суду товаришів і головного орударя за кожну провину і т. д. Але така автономія пробула тільки два тижні. Пішли в товаристві брехні, пльотки, наговори на раду. Раду за те, що говорила й писала по українському, назвали „українофилами". І вона пішла в одставку. Діло перейшло до одних рук.

