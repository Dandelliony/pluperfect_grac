ТЕЛЕГРАМИ
(та останні вісти з газет).
Думські канікули.
ПЕТЕРБУРГ, 28. Ходить чутка, що Думу буде розпущено до осени, як тільки пройде фінляндський законопроект. Всі инші справи буде перенесено на осінь.
Забастовка.
ВАРШАВА, 28. Забастували пекарі всіх єврейських пекарень. Власники пекарень порішили звернутись за помічью до адміністрації.
Грабіж.
ПЛОЦЬК, 27. За 12 верстов од Більська пограбовано почту, яку везено з Плоцька в Рипін. Забрато 55,599 карб. Всіх конвойних вбито.
Арешти.
ПЕТЕРБУРГ, 27. Арештовано в Красному селі артільщика Кафталя Гандельмана-Бутузова. Одібрано в його 40,680 карб. 
ОДЕСА, 27. Арештовано участників організації, що наділяла атестатами зрілости ріжних особ, посилаючи кого небудь держати за їх екзамен. Серед арештованих єсть студенти. 
НИЖНІЙ ТАГІЛЬ, 27. Всі чотирі осетини признались, що пограбували бухгалтера Алапаєвських заводів вони. Гроші знайдено. Не хватає 3000 карб.
ГЕЛЬСІНГФОРС, 27. По наказу з Петербурга арештовано 8 д. в Гельсінгфорсі і 9 в Виборзі – всі не фінляндці.
Буря.
ОДЕСА, 28. З Севастополя і феодосійського повіту одержано звістки, що там була велика буря, яка наробила багато шкоди. Буря порозносила хати і побила силу худоби. Вона була така велика, що підхвачувала людей, коней і вози з клажею.
Пожежа.
МИНСЬК, 28. Пожежа, що піднімалась два рази, знищила кращу торгову частину міста. Вигоріло 150 домів. Погорільців розміщено по казармах. Губернатор роспорядився одкрити комітет для збірання жертв на погорільців. Організовано харчові пункти. Добро погорільців доглядає військо. Шкода велика. Єсть думка, що пожежа сталась з підпалу. Минською і борисівською пожарними командував сам губернатор.
Археологична знахідка.
ЦАРИЦИН, 28. За 17 вер. од Царицина, в тому місці, де впадає річка Мечетка в Волгу, одкопано руїни города 14 століття. Знайдено останки більше 30 будівель і старі гроші.
Нафта.
АСХАБАД, 28. Нафтові фонтани промислу Гуджинського в Челекені все б'ють. З однієї щілини викинуто вже 2,150,000 пуд. Фонтан промислу Нобеля за 16 день викинув 130,000 п.
Всякі звістки.
ПЕТЕРБУРГ, 27. «РЬчь» повідомляє, що сенаторам-ревизорнам запропоновано подати на 17 іюля одчоти про ревизії, після чого ревизії буде припинено. 
Єсть думка завести жандармські суди чести. 
Цими днями в сенаті розглядатимуть справу чорноморського губернатора Вережникова, якого обвинувачують за те, що він в 1905 р., злякавшись заколотів в Новоросійську, втік з города. 
В ноябрі в Москві буде виставка творів російських письменників. 
Справу Рейнбота розглядатимуть в октябрі. Розглядати її сенат виїде в Москву. 
«РЬчь» повідомляють з Смоленська, що отряди сищиків виясняють по селах, хто з євреїв мав там право жити. Посілок «Починок» оточили сищики і кінні стражники. Зроблено труси і арештовано 10 безправних євреїв. Потім було зроблено облаву в сусідньому лісі, яка тяглась до пізньої ночі. Піймано 60 приказчиків. Таке саме було і в другому селі. І тут арештовано 8 душ. Послано отряди сищиків в доргобужський, вяземський і рославльський повіти. 
ГЕЛЬСИНФОРС, 28. В маєтку агронома Споре, біля Сен-Михеля, знайдено під мостом 650 патронів для рушниць швейцарського зразка. Поліція ще не вияснила, звідкіля взялися ці патрони. 
РИГА, 28. Закрився з'їзд журналистів. 
ЖИТОМІР, 28. На ст. «Озерянах» два злочинці завели суперечку з жандармом. Одного застрелено, другий втік. 
ПОЛОЦЬК, 28. Підчас нападу на почту невідомі кинули бомбу, котра вбила трьох салдатів, візника, дві коняки і тяжко поранила двох салдатів і коняку.
За кордоном.
САЛОНИКИ, 28. Сьогодні тут почався бойкот грецьких суден. 
САЛОНИКИ, 28. В Струмиці оповіщено стан облоги. В монастирському вілайєті записуються добровольці. Арешт в Монастирі шейха Ешрефа викликав сенсацію. Ешреф ніби то помагав підняти повстання в Албанії. 
КОСТЯНТИНОПОЛЬ, 28. Вночі в Стамбулі застрелено з револьвера редактора прогресівної газети, яку видає комітет: «Єднання і поступ». Редактор вертався додому. З ним ішов співробітник „Таніна". Співробітник утік і сховався в булочній. Поранено прохожого. Арештовано двоє. 
МАДРИД, 28. Журналиста Бюреля наставлено міністром освіти. Його попередника, графа Романеса, ходять чутки, буде обібрано президентом палати. 
ВІДЕНЬ, 28. З Ускюба надходять вісти, що турецьке військо дуже негаразд поводиться в сербських округах Албанії. Зброю конфіскують не тільки у албанців, а і в сербів. Підчас конфіскації б'ють людей і палять житла. 
ПАРИЖ, 28. Шкоди од землетрусу в Галіції на 10 мил. лір. Вбито 40 душ. 
ПЕТЕРБУРГ, 28. З Парижу сповіщають, що в Лісабоні викрито військову змову. Участники змови поставили собі метою підняти бунт проти дінастії. Єсть чутки, що король Карлос хоче одректись од престола.
ПАРИЖ, 27. В 4 г. 40 хв. ранку на Шалонському полі піднялись на аероплані два офіцери, а в 7 г. 10 хв. спустились в полігоні Венс, пройшовши 170 кілом. в 2 1/2 год. 
РИМ, 27. Король пожертвував тим, що потерпіли од землетрусу в Авеліно і Потенце, 50,000 лір. 
ГААГА, 27. 39 держав згожуються взяти участь в міжнародній конференції для об'єднання вексельного права. Конференція почнеться 10 іюня. 
БІЛГРАД, 27. Прибув турецький наслідник. Його зустрічали король з королевичем. Бургомістр вітав промовою і хлібом-сілью. 
ПАРИЖ, 27. В північних частинах сьогодні не пройшов і один трамвай. 
ВАШИНГТОН, 28. Статс-секретарь Накс повідомив російського посла, що консулові в Харбині наказано, щоб американські громадяне в Харбині платили муніціпальні податки нарівні з китайцями і росіянами.


