Голод.
Привезли товариство артистів в великий город. Перший спектакль: 2 р. 20 коп. у касі. Одмінили. Другий: 16 карб. Третій 27 — і так увесь час. А видатків кожен спектакль вимагає рублів 80. Голод, справжній голод. З квартирь повиганяли. Мало не вся трупна (чоловік 40) оташувалася в уборних театра. На душу щодня даються копійки, а часом і того нема. В городі знають, що артисти голодні — і хтось що-дня присилає ковбас, булок. Сором в очі глянути. Женщини плачуть. Одна хористка, якось зомліла з голоду. Дітей повно... А тут ще й грати треба. Ех, яке то вже було „искусство“! З тиждень бідували, а там якось викрутились. Частина труппи одбилась, а частина рушила далі. Далі не хотілось вже дихати цим тяжким повітрям.

Причина всіх причин.
І „причиною всіх причин“ те, що актьор український (за винятком скількох солідних трупп) раз-у-раз голодний, не впевнений у тому, чи матиме завтра шматок того хліба. Коли актьор укр. не голодуватиме, коли діячі цієї забутої Богом і людьми ниви професіонально зорганізуються, згуртуються, коли театральні підприємці примушені будуть акуратно платити хоч маленьке жалування, — тоді підніметься й оновиться все українське діло. В театр підуть тоді свідомі люде, підуть користні працьовники, а не покидьки життя — і нива оживе. Треба насамперед нагодувати українського актьора, а тоді вже ставити до його культурні вимоги. Нехай труппи збірають люде з грішьми, а не легковажні фантазьори з порожніми кишенями і великими апетітами, тоді не будуть артисти бігати за діліжансами і не тікатимуть з поплачених кватирь. Прийде тоді культурний актьор і врятує український театр. Л. Чулий.


