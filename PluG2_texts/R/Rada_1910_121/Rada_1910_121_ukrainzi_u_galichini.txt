Украінці в Галичині.
– Нова москвофільська газета у Львові. У Львові почала виходити нова дяківська газета «Голосъ галицкихъ дяковъ». Газета виходить двічі на місяць. 
– Академія пам'яти Б. Грінченка у Тернополі.Філія „Просвіти" у Тернополі влаштовує 30 мая торжественну академію для вшанування пам'яти Б. Д. Грінченка. (Діло). 
– Народній театр в Бережанах підорудою І. Стадника має виставляти в кінці мая такі п'єси: «Євген Онєгін», «Кума Марта», «Жидівка», «За двома зайцями». (Діло). 
– Курси крамарської  науки для селян крамарів влаштовує у Самборі філія «Просвіти». Науки на курсах почнеться  2 іюня і тягтиметься три тижні – до 23 іюня.
