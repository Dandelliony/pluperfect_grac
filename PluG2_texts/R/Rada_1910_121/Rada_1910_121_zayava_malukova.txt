Заява Милюкова.
Милюков заявляє, що під час постатейного читання кадети будуть доводити непридатність і шкідливість законопроекта. Думка комісії, що законопроект не заводить нічого нового – спростовується першими словами першого розділу. Пояснююча записка трактує питання инакше, зазначаючи необхідність одмін, бо, мовляв, финляндські закони дуже неповні. Милюков доводить, що законопроект на прямлено на те, щоб знищити автономію Финляндії. Взагалі цей законопроект зовсім не пам'ятник державної мудрости. Він так само не небезпечний і вашим ворогам, бо все одно істнувати такий закон не буде. (Оплески на лівих).
Принято пропозіцію обмежити промовців 10 хвилинами. 
Родичев вважає, що та поспішність, з якою стараються переглянути й приняти цей проект, свідчить не „про безумство хоробрих", а навпаки –про хоробрість безумців, що готові знищити констітуцію Финляндії. (Оплески на лівих). 
Шечков, одповідаючи на промову бар. Фелькерзама, вважав, що зроблене Думою велике діло зовсім не надає Думі установчих функцій, бо Дума тільки виконала обов'язок, доручений їй Царем, і позбавила Фінляндію лиха, яке їй загрожувало через заплутаність загальноімперського законодавства. (Оплески на правих). 
Балотировкою розділ перший принято більшістю центра та правих.
З приводу статі першої – про порядок видання законів для Фінляндії в справах, що стосуються не тільки внутрішнього ладу в країні, – Мілюков зазначав, що ця статя стоїть, в суперечці з ст. 2 основних законів; і приходить до висновку, що в ній немає ніякого юридичного толку, навіть вона не подібна до закону й через те її треба доконче викинути.
Докладчик, відповідаючи Мілюкову, підтримує редакцію проекта, яку Дума й приймає. 
Перед обміркуванням ст. 2, що перелічує справи, які підлягатимуть загальноімперському законодавству, одкинуто дві пропозіції лівих, щоб було статю розглянуто по окремих пунктах, або пункти щоб було переведено на окремі статі. Потім праві вносять пропозіцію обмежити промови 20 хвилинами й обмірковувати всю статю 2-гу загалом.

