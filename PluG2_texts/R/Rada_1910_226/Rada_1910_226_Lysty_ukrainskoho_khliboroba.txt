Листи украінського хлібороба.
„Найголовніше завдання агрономії, — казав покійний Грандо, професор парижської агрономичної академії, — поменшить число тих, що голодують".. —„Ніякого аграрного питання не треба знати, — казав один наш добродій з думської трибуни, — треба тільки зробить так, щоб там, де наш селянин жне два колоски, він жав три.. А за ним йшов д. Демчінський з своєю грядковою культурою і запевняв, що можна по три сотні пудів брати з десятини жита... Звичайне діло, що на добрій грядці може зародить добре жито більше сотні пудів. А щоб його було аж три сотні, то цього можна досягнути тілько при ідеальних обставинах, на ідеальнім грунті, при найвищім напрудженні наукової праці, бо такий науковий авторітет, як проф. Майер —хімик-аргоном, — довгим дослідом дійшов до того висновку, що максімум врожаю хліба зерна і соломи не може бути більшим, як 600 пудів. Ніяке старання, ніяка наука не може побільшити оцю дифру... Тілько ж не про це в нас буде балачка. Був час, коли „Нов. Время“ дуже популярізовало „грядкову культуру" і мало не в кожного пана можна було зустріти оцю „культуру". Книжечки, балачка... а балачки було без кінця і краю... Були і спроби —що ж вони дали? На добрій грядці врожай був добрий, а на звичайній ниві був звичайний врожай. Так діло далі спроб і не пішло. Коли почнеш бувало балакать з нашим селянином про цю грядкову культуру, то він перш усього робить запитання: Де ж та в нас грядка, коли ми вже сідаємо на грудях один в другого, коли в нас нігде і картоплі посадить — нігде городини розводить. І це саме найболячіще місце в житті нашого селянства — нігде тіснота так не шкодить, як в селянській оселі та городах. В перших своїх листах я попрікав свого брата селянина за те, що він не дуже докладав до землі своїх рук, а більше покладається на Бога. Цього не можна сказати про нашу селянку-господиню городини. Селянка більша реалистка ніж селянин; в неї непевних надій менше. Лиха історична її доля навчила покладаться тілько на свої власні руки. Вона знає, що як додасть праці, то й матиме їжу без малого не на ввесь рік. Добрий город в доброї господині дає половину харчів. Тут який небудь упруг дає більше, ніж десятина поля. Город в доброї хазяйки як квіточка, любо на його подивиться, а в літку там завждв що небудь цвіте так і оддає пахощами—-ароматом. Тут ти знайдеш і культуру і естетіку. Тілько ж розвиток життя і тут не дає нічого кращого, а навпаки, що далі то гірше. Більше століття, як люде займали сучасні городи та оселі, коли вони були просторі, а в цей час, коли усі вони порізані на такі шматочки, що нігде й повернуться, —це питання найпершої ваги. Робітник наймит може обійтися без поля — отже він не може бути без оселі, без города. Сам він служить, а жінка його діток глядить, виховує нових робітників, вона мусить сидіть дома. От за для неї город це найперше діло. За літку вона б своїми руками з запомогою старших дітей обходила б цілу півдесятину і придбала б на зіму усякої всячини, щоб вони не голодували. Коли наші закони— закони усіх народів затвержують право на життя людське, то їх найперший обов'язок затвержувать хоч яку небудь спроможність цього життя. Коли закон обороняє власність латіфундій, та за для його не може бути байдужою та власність, без якої чоловік не може зовсім жити — власність оселі і города, на це має елементарне право кожний селянин. Навіть в Англії, цій класичній державі консерватізму і легалізму, затвержено кількома білями право робітників на оселю з примусовим викупом землі у більших власників, навіть в німців поміщики, щоб задержати біля себе робітника, дають йому який небудь гектар землі під оселю та город. Тільки в нас, де багатчий ніколи не думає про тих, що нічого не мають, де громадська байдужість —це найперше діло, нехтуються найзаконніші інтереси людські. Селяне горять, вигоряють цілісенькі села, бо хата на хаті вже стоїть, а тут під боком просторі лани латіфундій без кінця і краю, —тут під боком земля селян —та земля, на котірій кожен рік дряпають ралом і на Бога покладають усі надії. Моє рідне село з великим напруженням насилу зрушило з вікового традіційного становища і стало повертати під оселі та городи ту землю, котра до села прилягає. Але ж бідний чоловік, щоб зайняти свою чвертку, мусів ставити громаді пів відра горілки. З запомогою оцього пів відра за останні двадцять років з’явилося кругом села цілесеньке кільце нових садиб, нових осель, котрі визирають так привітно своїми садочками та городами — дійсною грядкою, на котрій знайдеш усякої всячини. Поруч з городиною тут сіється і клаптик люцерни, котра дає найраніще добру пашу. Жінки бідолах наймитів на отаких нових оселях зовсім инакшим життям зажили. А стілько попережено усяких дрібних суперечок, бо перше стілько було бійки і за курку, що пішла в чужий садок, і за порося, що перебігло в чужий двір, за кожну пядь землі. 
Очевидячки, кожен може досвідчиться в тім, що це питання найпершої ваги, бо потреба мати свою оселю кожному селянинові— це потреба і великої сили милійонів людности. Тут крім економичної і культурної цілі —є ціль ще громадської гігієни. Бо коли люде живуть в великій тісноті, тоді усяка пошесть найшвидче росповсюджуєгься, тоді діти загибають так, як ті мухи. В Англії найперший білль про примусовий викуп поміщицької землі під оселі робітників вийшов на підставі оцієї громадської гігієни і там це вважалося звичайним ділом — ніхто навіть не галасував: це грабіж, це соціалізм, бо ніякого соціалізму тут немає, а є потреба найпершої ваги.