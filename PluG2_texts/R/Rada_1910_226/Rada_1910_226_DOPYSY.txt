ДОПИСИ.
(Од власн. кореспондентів).
М-ко ГЕРМАНІВКА (на Київщині). Позичкове товариство, всть у нас у Германівці позичкове товариство. Відкрито його ще в 1908 році, але й досі справа з ним чогось йде кепсько. Вкладок у його немає нічого, а ті гроші, що позичили в Держ. банкові, усі розібрали, та так їх і не вносять; навіть проценту в строк не несуть селяне. А правління товариства замісць того, щоб налягти на оддачу, видає усе одстрочки. До банку селяне ставляться без усякої цікавости. У правлінні самі селяне, напів грамотні. Найняли вони собі щотовода. Хоч там зовсім нема за що платить. По ініціятиві нашого волостного писаря цієї осени думають відкрити друге товариство потребительське, або „товариську крамницю". Поки що сюди записалось 55 членів, які подали прохання про дозвіл п. губернаторові. Членська вкладка буде 5 карб. Як прийде дозвіл, то думають зараз же почати торгувати.
Г. КРОЛЕВЕЦЬ (на Чернігівщині). Скрута. Колись Кролевець знав кращі часи. Колись він широко торгував рушниками, а на його площі що року збірався хрестовоздвиженський ярмарок, на котрий з'їздилися купці з усієї округи. Потім все перевелося. Ярмарок продали в Ромни, торговля підупала, ярмаркові крамниці частиною погоріли, частиною — розібрано. Правда, спочатку, як втіха і спогад про колишню славу, зоставався в банкові і касі великий запасний капітал, що досягав щось до 200 тисяч карб.
Але „самоуправленіе“ якось так мудро роспорядилося тими грошима, що зник навіть слід колишніх капіталів—і в результаті двох чи трьох десятиліть фінансового правління город має коло семидесяти тисяч боргу і судовий процес бувшого городського голови.
Тепер фінансове становище города надзвичайно скрутне. „Обложеніе" дає вельми небагато. Підняти його не дозволили. Роковий бюджет зводиться з страшенним дефіцітом; той дефіціт все зростає й зростає і за останній рік дійшов до високої цифр — двох з половиною тисяч. На той рік сподіваються ще вищого.
Щоб як-небудь вилізти з боргів, городське самоуправління хапається розпродати городське майно, будинки гімназії й острога, зменшує і доводить до можливого мінімуми видатки на „благоустройство" города. Нема що говорити про те, що город ще не вимостив ні одної вулиці, бо на це треба великих коштів. Але навіть таких, порівнюючи дрібних трат, як наприклад, на освітлення вулиць, на гас для шости злиденних лихтарів, город не може на себе взяти і в осінні дощі жителям доводиться „потопати в темряві і грязюці”.
Одбивається городське безгрішшя і на стані освіти в городі. Обовязки города здавалося б такі невеликі: виплачувати тисячу карбованців на содержування дівочої гімназії, але та нужденна тисяча не платиться вже кілька років. І педагогична рада на початку цього року му сіла круто підвищувати плату за вчення.
Г. ЛУГАНСЬК (на Катеринославщині). З шкільного життя. В Луганському є дві міщанських приходських школи, котрі стоять вже десять років і содержуються на кошти міщанського обчества з запомогою від міністерства. Але в цім році, через недбалість міщанської управи, цим двом школам (одна на два комплекти, а друга на чотирі) загрожує закриття, як що і город но візьме їх до своїх рук, об чім міщанське обчество просить його. Надії на те, щоб город узяв їх, зовсім мало, бо в умовах передачі шкільних будинків город і міщанська громада не можуть ніколи зійтися: город вимагав від міщанської громади, щоб вона здала йому шкільні будинки по купчій кріпості у вічну владу, а міщанська громада дає тілько приговора, що мішатися не буде, доки їх шкільні будинки будуть для всіх школярів города.
І отак собі торгуються вони, а більше як триста душ дітей кожного року можуть лишитися без освіти, бо в инших школах, що в тут в городі, і при існуванні міщанських не могло поміститись сто і більше душ; шість душ вчителів зостануться без заробітків в цім році. Крім всього цього, всі учителі конають в злиднях, бо міщанська управа не платала ще жалування навіть за май місяць цього року. Становище вчителів дуже скрутне.
Сл. ПОКРОВСЬКА (на Самарщині). Українці. У нашій слободі народу більше 30 тисяч, з котрих більша частина українці-переселенці з Київської, Полтавської, Харьковської губ. і инш., що переселились років коло 200-т, як не більше. У слободі сім церквів, 15 просвітних інстітуцій, які поділяються так: 2 гімназії —муж. і женська, 2 міністер. школи, 2 двохклас. — дівочих, 5 початкових (земських) — хлоп'ячих, 3 парафіяльн. дівочих і одна німецька; селянський громадський банк, у якого капиталу більше як 100 тисяч., одна потребит. крамниця, 5 одділів банків з оборотом на десятки і сотні милійонів карб., хлібна пристань, на якій за рік перебував більше 100 мил. пудів хліба — зерна. Доходних статтів слобода мав більше як на 100 тисяч карб, і в такій заможній слободі, при 30 тисячах народу тільки дві бібліотеки—читальні: купецька і громадська. В останній дуже мало книжок. Українські книжки тілько в такі: Кобзарь, твори Кропивницького, Старицького та ще „писанка” Мордовця (в купеч. бібл.). Якось один добродій завів розмову з завідуючим обчеською бібліотекою, як би побільшити у бібліотеці українські книжки, але на це завідуючий од казав: „за бібліотекою наглядав шкільний інспектор, людина, що не тілько українські, а і великоруські корисні книжки забрала, як „нежелательныя”.
Років 12 тому у слободу завітала труппа українська, під орудою  Фігнера-Бурлаченка, яка дала тілько дві виставі.
Це була перша українська ластівка, яка примусила слобожан розворушитись і подумати: „хто вони й чиї діти..." Навіть гурток аматорів з‘організувався після неї. П'єси виставляли аматори з творів —К.-Карого, Кропивницького, Грінченка і инших авторів. Та, проістнувавши кілька років, гурток цей роспався.
Після труппи Фігнера-Бурлаченка — були ще у слободі такі: т-во Морозенка, Мірова-Бедюха, Лучинської, Лучицького, Шатковського і Квітки-Іваненка. Недавно знову з’організувався гурток аматорів. Виставляли —„Хмару" і готують до вистави: „Оксану — Глека і „Куму Марту" — Шатковського.
Торік з Саратова приїздив подивитись на слободу —М. Л. Кропивницький, який після казав про слободу: „Сумно робиться... Така велика слобода, так богацько у ній українців і ні однієї української книжки на базарі". Невже ж ніколи не розвіється цей сум? І невже ці безталанні українці, закинуті за кілько тисяч верстов од рідного краю —до віку будуть плавати у пітьмі.