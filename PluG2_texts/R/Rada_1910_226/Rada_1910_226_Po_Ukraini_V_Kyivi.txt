ПО УКРАІНІ. В КИІВІ.
Панахида по С. Муромцеву. Сьогодні в Володимирському соборі в 1 год. дня відправлено буде панахиду по покійному голові першої Державної Думи С. Муромцеву.
Телеграми сем’ї С. А. Муромцева. Од багатьох київських інституцій і товариств послано сем'ї С. А. Муромцева телеграми з висловом спочуття.
В духовній академії. 8 октября відбудеться засідання ради професорів, на якому буде вирішено питання про кандидатів на вільні кафедри — Святого Письма, Пастирського Вогосл. і єврейської мови. На першу кафедру, крім Д. Соколова, якого раніш виставляли кандідатуру, називають ще кандідата на „всі кафедри"—Д. Поснова, поміщника інспектора академії. На другу —П. О. Лященко і Ш. Горохова.
Наслідки нового статуту духовних академій. На одному з засідань ради професорів київської дух. акад. доценти Н. Гросу й І. П. Четвериков були обібрані на вакантні кафедри зверхштатних екстраорд. професорів і представлені на затверження синодові. Але останній через щось не затвердив виборів ради, а ствердив кандідата меншости і ректора Д. Скабалнновича замісць Четверікова. Це несподіване благодійство для Скабалановича і не дуже для його приємне, бо через його він став в фальшиве становище перед товаришами професорами.
В земстві. Київський п. губернатор дозволив старшому інструкторові сельського господарства С. А. Жирину читати лекції на Київщині, по селах, не сповіщаючи наперед місцеву поліцію.
Нова школа. Київський п. губернатор сповістив губ. зем. управу, що міністерство народної освіти дозволило київському земству купити землю, щоб збудувати у с. Матусові (черкаського п.) земську школу.
Почта на вакзалі. В управлінні п.- з. залізниць одержано наказ з міністерства доріг дати почтовому відомству шматок землі в „полосѣ отчужденія" пасажирської станції в Київі. На цій землі весною 1911 року почнуть ставити будинки для почтових інституцій.
Єпархіальний з'їзд. Вчора в софійському шкільному будинку почався XXVI з'їзд духовенства київської єпархії. На з'їзд прибуло 60 представників духовенства і 12 представників церковних старост. Крім того приїхали представники од повітових духовних шкіл. Головою з'їзду вибрано члена Державної Ради протоієрея Трегубова. Найголовніше питання, яке буде обговорюватись на з'їзді — це поліпшення „быта" духовних шкіл. Для цього постановлено вибрати повітові комісії, яким доручено обговорити заходи для поліпшення кожної школи з'окрема.
Авіаційний з'їзд. 17 октября в Одесі одкривається 1 з'їзд діячів в справі повітроплавання. Організаційне бюро з'їзду прохає городського голову І. Н. Дьякова командірувати на з'їзд представників од київського городського управління. Гор. голова вніс про це доклад в городську думу.
„Положеніе" про вивчення офицерами залізннчої служби. В управлінні д.-з. залізниць одержано „Положеніе" про вивчення залізничої служби офицерами, яких командіруватиме для цього військове відомство. По цьому „Положешю" офицери повинні за рік мати загальні відомости по залізничій службі, грунтовно вивчити всі закони про перевозку війська і військових клаж, ознайомитись а обовязками начальника станції, навчитись передавати по апарату і приймать телеграми і керувати паровозом.
Озброєний грабіж. Жандармська залізнича поліція одержала телеграфний наказ розшукувати і арештувати трьох невідомих злочинців, які, озброївшись револьверами, вночі проти 3-го октября напали в Золотоноші на підрядчиків земляних робот на новій залізниці Бахмач—Одеса, — Винника і Гетьмана. Злочинці пограбували 3,200 карб, (шість кредітних білетів по 500 карб, і 200 карб, сріблом) і втекли.
Злодійство. Позавчора вночі якісь злодії влізли в дім № 23 на Крещатику і вкрали два ящики калош, які коштували 300 карб. Калоші належали т-ву „Проводникъ". Злодії занесли тільки один ящик, а другий зарили в сміття, де його і знайшли.
Холера на Київщині. В лік.-сан. бюро при київській губ. зем. управі за 1,2, 3 і 4 октября надійшли від участкових лікарів такі відомости про холерні слабування на Київщині; в васильк. п. заслабло 5, померло 2, в уманськ. пов. засл. 17, пом. 6, в черк. пов. засл. З і в київськ. пов. засл. 1. Всього з початку холерної пошести на Київщині заслабло 6389, померло 2541.
3 Київщини. Забавка. У м-ку Смілі, черкаського повіту, 1 октября хлопець 11 років Р. надумав бавитись з дівчиною К. в „шибеницю". Хлопець повісив дівчину в садку на дереві. Як вона вже посиніла й висунула язика, то хлопець наробив крику. Збіглись люде, одвязали дівчину і насилу одрятували її непритомну.
Велика пожежа. 1 октября в с. Єленівці, мотовиловської волости, як люде були в церкві, зайнялася в одного чоловіка повітка. Сильний вітер перекинув огонь далі —і швидко мало не все село палахкотіло в огні. Горіло, як пишуть „К. В.“, до самої ночі і загинуло в огні більше 100 селянських дворищ.
З Поділля. Мертве тіло. У Могильові-Подільському недавно городська управа, як сповіщав „Бес. Ж.“, не схотіла ховати на свій кошт невідому жінку, що отруїлася на вулиці. Пролежала померша так 5 день і почала гнити. Тоді, зглянувшись на неї, люде склались і поховали своїм коштом.
3 Волині. Інтересний суд. 4 октября в окружному суді, в Житомірі, з участю присяжних засідателів судили п-ну Матилевич за те, що в с. Крошій, житомірського повіту, вчила дітей закону Божого, польської та російської мови, не маючи на те дозволу. Головним свідком проти Матилевич був на суді батюшка Школаев, який і розвів це діло. Підсудна казала, що вона не знала, чи треба на це мати дозвіл. Брала вона з кожної дитини по 50 коп. —і дуже бідувала ввесь час. Спершу Матилевич заробляла шиттям, а, як не стало роботи, то мусіла вчити дітей. Суд навіть свідків не допитував, бо й так усе ясно було. Не довго радилися судді —і винесли такий присуд: „школу" закрити, а з пні Матилевич узяти 50 коп. штрафу.
3 Харківщини. Поліціймейстер Безсонов. Міністерство внутрішніх справ забрало з Харькова поліціймейстера К. Безсонова, що прослужив там 8 років. Харьківським поліціймейстром Безсонов став 1902 року і швидко по переїзді до Харькова був ранений в садку „Тиволи", заступивши собою губернатора, князя Ободенського, од кулі Качури. В Харькові він був і під час подій 1905 р., визначаючись, як пише „Утро“, своєю коректністю.
Олександро-Сзирське діло. Судовий слідчий постановив випустити обвинуваченого за відоме шахрайство в землею Олександро-свирської церкви — Волинського на поруки, під 150,000 карб, застави. На поруки хоче взяти Волинського п. Ліхонін, але слідчий не пристав на це, бо маєтність Ліхоніна не варта 150,000 карб. Через це бере на поруки Волинського гурт людей, які всі разом мають відповідну маєтність.
Студентн-філологи. Цими днями, як пише „Утро“, в харьківському університеті збірались студенти-філологи і винесли таку постанову про святкування ювилею професора і ректора свого Д. І. Багалія: „Вважаючи, що можна одділити діяльність професора од його діяльности адміністративної та громадської, студенти-філологи пристають на вшанування Д. І. Багалія, як ученого.
Снігові замети. Між станціями Курськ та Білгород поробилися цими днями такі снігові замети, що довелося послати 200 чоловіка рощищати залізнодорожню путь. До Харькова 2 октября вагони кур'єрського поїзда прийшли геть завіяні снігом.
3 Катеринославщиии. Скандал. „Од. Н.“ сповіщають, що в Бахмуті на земських зборах був великий скандал. Гласний, селянин Трохименко, сказав на члена Державної Ради Віктора Карпова, що він обскурант і ворог школам та лікарням. Тоді всі дворяне повиходили в залі. Почався крик —і Трохименкові довелось перепросити Карпова.
3 Херсонщини. Кінець одеській виставці. 3-го октября був останній день одеської виставки. В той день було на їй мало не 4 тисячі людей. Всього, за ввесь час виставки одвідало її за не 700,000 душ за штату. О першій годині ночі 3 октября роспорядчий комітет спустив прапор з виставки і оповістив її закритою. Тепер розбірають вже виставочники своє добро. Рада техничного товариства постановила подбати, щоб виставка зосталась ще й на те літо. Виставка дала 85—90 тисяч дефіциту упорядчикам її.
Виставка картин. Дими днями в Одесі одкрилась виставка картин „Южно русскихъ художниковъ».
3 Кубані. Нова газета. Нерсесові Берберову дозволено видавати в Майкопі щоденну газету —„Майкопская Жизнь". Після „Кубанскаго Голоса" це вже друга російська газета в Майкопі.