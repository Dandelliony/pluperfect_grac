За кордоном. Після революції в Португалії.
Газета “Giornale d’Italia“ послала до Лісабону спеціального кореспондента на час днів революції. В останнім числі цеї газети надруковано переказану по телеграфу розмову кореспондента з презідентом республіки Теофільом Брагою. На думку Браги, тільки рішуча переміна урядового ладу могла поліпшити становище країни. Республіканці стараються розбудить народню живучість, придушену віками насильства. Насамперед буде проведено виборчу реформу, в якій право голоса буде дано і женщинам. Презідента республіки буде вибірати парламент.
Звістки про те, що ніби революціонери знущались дуже з манахів, як виявилось тепер, — зовсім неправдиві. Італійські газети пишуть, що правду португальці кажуть, що в їх революції найменше було пролито крови за в есь час всесвітньої історії…
Революціонери поводились дуже чемно з королем, і народ зовсім його не винуватить ні в чому, а тільки його батька короля Карлоса і диктатора Франка. Скрізь в країні тепер лад і спокій; комерція стала жвавіша.