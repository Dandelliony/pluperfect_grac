ПО РОСІІ.
Признання шт.-кап. Вонлярлярсьного. Серед людей, які близько знають сем'ю Вонлярлярських, ходить чутка, що шт.-кап. Вонлярлярський перестав критися і признався, що зробив злочинство. Молодий Вонлярлярський не криється вже, хто саме були йому помішниками і що робили вони в справі підробки заповіту князя Огіяського. Шталмейстер Вонлярлярський сам нічого не робив в цій хитро-задуманій історії. Він тілько мав завданням одурити в справі заповіту судові власти.
Сібірські інтенданти. Ревизор сенатор Гліщинський, як відомо, скинув з посади і оддав під суд іркутського окружного інтенданта генерал-майора Хаскіна. "Б. Вѣдом." подають цікаві відомости про „діяльність" цього „героя тыла". В підвладній йому окрузі раз-у-раз крали казенне майно, а він нічого „не бачив і не чув“ і тільки карав тих, що вказували на ту крадіжку. Так, смотрителі продовольчих магазинів приймали од поставщиків гниле борошно, поганий овес і цим годували військо та коні. Коли ж командіри заявили про це, їх же обвинуватили в недогляді за фуражем і провіантом. Коли з Петербургу прислали ген. Хасінові скілька газетних статей, в яких виявлялася діяльність поставщиків та прийомщиків гнилого борошна, і просили „зробити розслідування", то генерал спокійно поклав все це „під сукно" і прийшлося йому нагадувать про той приказ через прокурора.
Робітничий проект. В міністерстві доріг скликають міжвідомственну комісію для обмірковування проектаположенія про служащих і робочих відомства доріг. Проект цей вже виготувано.
Судова справа. В московській судовій палаті розглядали справу лікаря Голубкова, якого обвинувачували в належности до соціял-демократичної партії. Лікаря Голубкова притягнули до суду разом з приват-доцентом Рожковим і иншими особами, які мали відношення до соц.-дем. видань 1905 року. Голубкова в свій час не розшукали. Він був, між иншим, видавцем соціал-демократичної газети „Впередъ". Палата присудила його до позбавлення всіх прав і заслання на поселення.
Доля уральських робочих. Нарада про поліпшення долі уральських робочих, яка працювала під доглядом управителя міністерства торгу Коновалова, прийшла до висновку, що скоро число безробітних робочих побільшиться. Через це комісія звернулася до ради з'їздів гірнопромисловців Півдня Росії з проханням повідомить, чи не дала б рада безробітним уральським робітникам роботи на Півдні Росії.
Восторговська література. „Нов. Край" переказує, що на станції Нікольськ-Усурійській лежать сила „союзницької літератури". Прислав цю літературу Восторгов. Лежить вона на товарному дворі і ніхто за нею не являється ось уже кілька місяців. Це і не диво, каже газета, бо скрізь тут на таку літературу немає попиту, хоч і єсть одділи „союзу". В самих союзницьких кіосках літератури тієї ніхто не бере навіть дурно.
Самогубство редактора. На параході „Кн. Андрей Боголюбскій" отруївся редактор-видавець „Вѣстника Финансов” А. М. Нестеров. Покійного найшли в каюті. На столі лежала картка з призвіщем. На ній було написано: „Приїхав у Нижній-Новгород через те, що люблю Нижній. Довго шукав синю птицю. Не знайшов. Втерявши віру, рішив дати місце другим. Трупа мого по змозі прошу не різати. Не цікаво! Приняв ціаністого калі в глінтвейні. І тільки. Просто? Адміністрацію парахода прошу вибачить мені. А. Нестеров". Нестерова одправили в лікарню, але по дорозі він умер.
Доля слуг. Недавно в камері архангельського мирового судді судили члена городської управи Пітона за те, що він бив своїх слуг. Мировий суддя, взявши на увагу службове становище підсудного, присудив його до вищої кари — арешту на один місяць без заміни штрафом.