З галицької України.
Преважна хвиля.
Вже сьогодня можна сказати, на певне, що початок XX в. займе в історії австрійської України дуже визначне місце: він буде переломовим моментом в політичнім розвитку цьго краю. Цей епоховий характер теперішньої хвилі основується на двох політичних реформах, які переживає Галичина: одна належить уже до минулого часу —це реформа виборчого закону до австрійського парламенту 1906 р.; друга ще тілько перед нами, але вже дуже близька— це реформа виборчого закону до галицькою сейму. Значіння цих політичних перемін для нас не в тім, щоб вони приводили з собою якусь реальну переміну в політичнім становищі галицьких українців: розклад і взаємне відношення політичних сил (очевидно, українських і польських) полишився і полишиться мабуть ще довго такий самий, який був перед реформами, і вони спричинять натомісць революцію в політичнім світогляді галицьких українців, заставивши їх провідників узятися до „переоцінки усіх цінностей", що досі були скрижальними написами в нашім політичнім катехизисі. Ця ідеальна еволюція не може бути — очевидно —вже сьогодня означена докладніше, хоч її завдатки зарисовуються досить ясно; що тілько довершення другої реформи з поміж названих вище — зміни сеймового виборчого закону — зможе принести за собою кристалізацію нашої національно-політичної думки на австрійськім грунті в нових формах, звичайно, не порожніх. Поки що видко добре тілько зріст ідейних руїн дотеперішнього світогляду, а що з нього ще осталося, це без усякого милосердя розтрощить отся близька реформа. Розпадається отсе наш дотеперішній ідеалізм, доктринерство і фразерство розпаношені в нашім політичнім житті, до того ще спаровані з простим неуцтвом у політичних і суспільних питаннях дня; незабаром — маємо в бозі надію —що ця, так скажу, студентська ідеологія політична опиниться в музеї національних історичних пережитків.
Ще тому 5 —6 літ мало не кожна політична дискусія кінчалася таким упованням: нехай тілько прийде загальне право голосовання до законодатних інституцій (парламенту і сейму), то вже буде край усім нашим національно-політичним злидням; будемо мати багато виборчих округів, галицькі виборчі розбої стануть неможливі, отже й послів матимемо багато і нові закони носитимуть сліди їх впливу! Такі надії заступали дуже частенько серйозну політичну акцію. Щож, прийшло загальне голосовання до парламенту , за яким галицькі українці найбільше з усіх австрійців побивалися; та при тім з дивом довідалися вони, що можлива дуже демократична політична реформа, з якої українському демосові як національній індивідуальности нема зовсім жадної користи: в його національно-політичному становищі нічогісенько не перемінило би на краще. Дехто з наших політиків зрозумів зразу, що така реформа, як 1906 р., навіть просто шкодлива для українців, бо кривдячи тілько їх самих з поміж усіх австрійських народів, одбірала в них навіть надію на поправку; одначе ці голоси потонули були в оптимістичній злуді українських послів і суспільносте. Ця злуда будувалася головно на переконанні, ширенім особливо соціал-демократією, що новий демократичний парламент, хоч у нім буде розмірно мало українських представників, не останеться вже глухим до українських болючих домаганнів і вкоротить необмежене верховодство поляків (мовляв: польської шляхти). Українські політики піддалися цій намові так, що і в старім парламенті дали свою згоду на новий закон і в новім не запротестували проти виняткових його постанов для українців. В результаті страшне розчаровання: польське верховодство стало ще нахабніше і дошкульніше, виборче розбишацтво не перевелося зовсім, „демократичний* парламент (у ньому дійсно 2 / 3 демократів, радикалів і соціал-демократів) зостався такий самий глухий (чи не глухіший) на домагання і скарги українських мас люду як старий „куріяльний", правительство однаково зневажливо ставиться до тридцяти українських послів, як колись до п'яти, однаково віроломно топче обіцянки й умови. Ця сумна дійсність викликала страшний заколот і політичну дезорієнтацію серед українських керманичів: посипались докори одних проти одних, обвинувачування і підозріння, хоч тут не було нічієї спеціальної вини. Аж загострення парламентарного порядку і покороненяя на все т. зв. обструкції, яка для деяких українських політиків здавалася найкращою зброєю, розвіяло останки згаданої злуди: усі кити, на яких опіралася наша політична думка на австрійськім грунті, пішли на дно; приходиться шукати нових доріг, чи скоріше нових принципів політичної організації і діяльности, бо старими методами далі вже не можна було поступати.
Та ще не здійснилася друга половина колишнього уповання; галицький сейм, майже одинокий в Австрії, ще не зреформований, він саме тепер стоїть під планетою, якій ім'я; переміна виборчого закону. Одначе тепер зовсім не такий настрій, як перед 5 роками!
Увесь оптимізм з усіми смілими будівлями на новій реформі кудись пропав. Правда деколи з'явиться часописна стаття з рішучим домаганням приспішити реформу, те саме зустрічається в довгих низках усяких вічевих „резолюцій", то знов український посол у сеймі „зложить" громогласну заяву за безпроволочним правом 4 прикметникового вибору, одначе в ширших кругах українського громадянства зовсім не помітно великого зацікавлення цею реформою. Це не значить, щоб громадянство маловажило собі цю справу; воно розуміє добре, що краєве законодавство Галичини не в однім важніше ніж державне: краєві закони завсіди обмежували з успіхом ті національно політичні права, які українцям признавало державне законодавство. Пасивний настрій в теперішній порі походить із двох причин: одна, це певність, що сеймова реформа взагалі буде дуже мало демократичною , перед усім но буде оперта на рівность — цього не допустить не тілько краєві вельможі, але навіть центральне правительство; друга, це переконаня, що від цеї реформи національно-політичне становище українців тільки погіршиться. Показав це добре досвід при парламентарній реформі, де справа взагалі була легша. Перед реформою 1906 р. українці мали рішучу перевагу у 35 проц. усіх галицьких округах виборчих (послів мали, очевидно, дякуючи „галицьким виборам" куди менше); по реформі опинилися тілько при 27 проц. округів (а й то в однім не можна було провести свого посла). Що так само схочуть „зреформувати" польські партії і сеймовий виборчий закон, про це нема сумнівів, на стілько менше що вони у сеймі необмежені пани, а в парламенті мусіли таки рахуватися з чужинцями. На основі дотеперішнього виборчого закону сеймового українських округів єсть 32 проц.; до нового закону поодинокі польські партії як до своєї поступовости—пропонують по 17 —25 проц. українських округів і такий стан хочуть закріпити на віки вічні, хоч українців в Галичині коло 52 проц. („урядово" тілько 43 проц.) всеї людносте. Ну, і одушевляйся до такої реформи!
Правда, досі вдасть “імущії” польські партії відмовляються від усякої реформи, хоч би й як мало демократичної; здавалося, що теперішній сейм таки минеться без реформи. Одначе в цім році помітно якийсь поспіх серед польської більшости. Запанувала якась непевність завтрішнього дня в політиці, і польські верховоди зрозуміли, що коли якась реформа (хоч-би під напором центрального правительства) прийти мусить, то нехай вона станеться зараз, поки вони мають рішучу перевагу в сеймі. Можливо, що дуже глибокий вік цісаря, гарячого протектора поляків, насуває їм де-яку журбу, чи новий не буде менше залежний від них... Які там причини не є, досить, що панам полякам у галицькім сеймі досить спішно з їх „реформою". Українці ж знають добре, що вона їм може принести, тому не мають причини приспішувати її. Бо ж на чудо не заноситься, а без чуда українці навіть не вдержать свого дотеперішнього становища; воно тільки стане гірше: як досі не допускали українців до законодатного впливу виборчим розбишацтвом, так на будуще хотіли б те саме забезпечити новим законом.
Під якими ж умовами могли б українці прийняти виборчу реформу? Перша умова це та, що їх т. зв. правний стан посідання не може зменшитися, се б то новий закон мусить признати не менше українських виборчих округів, як було у старому. Одначе того мало. Вже старий закон кривдив українців незвичайно. Нова реформа мусить поправити цю кривду. Звичайно, нам нічого й марити про 52 проценти посольських мандатів у галицькому сеймі, навіть „урядових" 43 проценти ми не будемо в силі здобути, особливо, що й новий закон буде опертий на маєтковім цензі і задержить поділ на „курії". Українські політики мусять тямити отце: їх становище в сеймі доти буде без значіння, доки вони не будуть у силі своїми голосами провалювати найважніші сеймові закони. Розуміємо тут ті закони, що до свого рішення потрібують 2/3 голосів (т. зв. кваліфікованої більшосте) цілого сейму. Де можливе тільки в такому разі, коли українських послів буде хоч трохи більше ніж 1/3 цілого сейму, коли новий закон дасть українцям хоч 34 проценти виборчих округів. Отеє й друга умова , яка допускала б згоду українців на нову реформу. Де навіть одинока змова, бо перша входить у неї зовсім. Від неї не можливо українським послам ані на волос поступитеся взад, коли не хочуть запропастити українську справу в Галичині. І коли масовий рух народу, яким так люблять величатися наші посли, має яку небудь політичну вартість, коли „гнів народу" не єсть в устах їх пустим словом загніваних дітей, а має якусь реальну вартість, коли апелювання до совісти культурного світа не єсть тільки позованням актьорів —то українські політики в Галичині мусять ужити всіх засобів, яких можуть тільки добути, порушити небо і землю: або щоб новий закон приняв ці мінімальні їх домагання , або щоб до нього зовсім не дійшло.
В цьому останньому випадку, як би цей сейм не дав ніякої виборчої реформи, в теперішніх обставинах вихід для української справи рішучо найкращий, бо й найлегчий. Новий сейм (1914 р.) буде для нас без сумніву допдніший, подібно як парламентарна реформа була б нам багато користніша, як би її ухвалював не давній парламент, а другий з ряду хоч на старім законі опертий. Отже будемо незабаром свідками, як найдемократичніший в Європі народ боротиметься проти „демократизації “ виборчого закону , стягаючи на себе докори соціял-демократичних доктринерів... Тяжко ворожити наперед, як випаде ця боротьба проти виборчої реформи. Погані ці генерали, що ведуть вояків у битву, не маючи надії виграти її. І в цьому разі, навіть у наших обставинах, перемога таки можлива; розумію: не так ця позитивна, що могла б нам принести хоч 34 проц. округів, а ця негативна, що пересунула б реформу ще на три роки. Та на жаль важкі невдачі нашої політики в останніх часах дають підставу дивитися скептично на теперішню політичну борогьбу. Хоч наші політики вже багато навчилися, то старі поняття, шляхи і звички і всі наші старі гріхи, з яких найголовніший: політична „неписьменність" — важким каменем гнетуть їх, відбіраючи у них найціннішу прикмету в політичній боротьбі, се б то певність і віру в успіх. І як би так пройшлось довершити покуту за дотеперішні гріхи й полягти при близькій реформовій кампанії, то ця невдача матиме також корисні наслідки: „переоцінка цінностей" буде основніша і швидча; програна з поляками принесе також нашу повну перемогу над нами самими —а цю старі мудреці називали найбільшою перемогою... На скільки вже сьогодня видко користи такої „перемоги" —роскажемо иншим разом.