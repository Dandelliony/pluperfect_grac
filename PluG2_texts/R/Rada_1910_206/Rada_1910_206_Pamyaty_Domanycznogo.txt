Пам'яти В. И. Доманицьного.
Така сподівана і разом така тяжка, уразлива, просто неймовірна звістка про смерть В. М. Доманицького... Останні девять літ були власне безперестанною боротьбою, що провадилася в знесиленому тілі небіжчика, між життям і смертю; перемога перемінно переходила до тої чи иншої сторони, аж поки в останніх два роки рішуче не схилилася на сторону безжурного косаря людського життя.
Сумний кінець тої боротьби став питанням більш-менш скорого часу. Але разом з тим ця знесилена фізично людина була джерелом такої непохитної віри та живої ініціативи, розвивала таку велику силу енергії при найнеможливіших умова — лежачи в ліжку при такій температурі хворого тіла, яка звичайно пригнічує усі духові сили, — що не можна було уявити собі, не бачивши В. М. на власні очі, що кінець так близько, що тонкі нитки, які звязувади його з життям, можуть кожної хвилі перерватися.
І коли це сталося, то ударило по душі так тяжко-грубо — аж до почуття наче якогось фізичного болю.
Трудно писати, коли в душі ще сочить кровью така свіжа рана, заподіяна смертю без краю дорогої людини.
Коли пройде гострий біль свіжого вражіння, постараюся зрисувати прекрасну духову постать небіжчика, на підставі особистих з ним зносин і багатого листовного матеріалу, в якому яскраво одбиваються характерні риси цеї надзвичайно симпатичної людини — з її лагідною, тонко-делікатною особистою вдачою і непорушно-твердими прінціпами українця громадянина.
А поки що поділюся тими своїми спогадами, які уривками зараз проносяться перед затуманеною горем уявою.
Спізнався я з Василем Миколаевинем, коли ще вчився він у гімназії. Уже а той час виявив він ті риси, якими визначався і в пору своєї зрілости.
Це був надзвичайно рухливий, працьовитий юнак, завше був захоплений якимсь ділом, якоюсь справою, і весь цілком оддавався тій справі.
Він був душею гімназичного українського гуртка, скликав, збірав, єднав, мирив дражливих „громадян", вишукував теми і матеріали для рефератів, здебільшого сам писав, або хоч виправляв ті реферати, взагалі ніс на собі усю чорну роботу, уступаючи усі більш блискучі громадянські ролі другим і сам незмінно остаючися в тіні аж до того часу, коли після словесних герців безвусих українських Марксів та Бельтових треба було вже якось приступати до практичного виконання величних постанов громади.
На тім самім амплуа фактичного робітника і справжнього організатора оставався В, М. і після в студентській українській громаді — з тою ріжницею, що тут робота його приймає остільки серйозний характер, що виходить за межі академичного гуртка і вже від тепер мне ширше громадське значіння.
Він розбужує інтерес до української справи серед широких кругів студентств — і через особисті зносини, і через відповідну літературу.
На село звичайно їздив він з великими пакунками українських книжок, які не пропадали в його руках даремно.
З просто неймовірною рухливістю міг він переноситись з Київщини в Полтавщину, з Полтавщини в Чернігівщину, споружати літературні та драматичні вистави, в яких брали участь самі ж селяне.
Між одною і другою виставами він десь зникав на 2—З тижні; то зачило, що він натрапив на якусь бібліотеку, день і ніч не виходив з неї, аж поки, як та бжола, не висмокче а неї увесь той мед, що було йому потрібно.
Книжка і взагалі друковане слово якось містично тягли його до себе. Він не міг пройти спокійно повз книгозбірню, книгарню, взагалі повз таке місце, де була книжка — без того, щоб принаймні її не переглянути.
Він звичайно залюбки давав лад книгозбірням усіх своїх знайомих і, здавалось, не було йому більшої приемности, як розбірати та роскладати книжки і, знайшовши що інтересне, тут таки взятись читати те або, одклавши купу інтересного матеріалу, розташуватись тут на довгий нас з олівцем та записною книжкою.
Особливо бібліотеки В. Б. Антоновича, В. П. Науменка, О. М. Лазаревського.
І. В. Лучицького були для нього тим невичерпаним джерелом, звідки він переливав в свою жадібну душу багаті скарби знання.
Усяку „зайву" копійку витрачав він на книжки, обмежуючи свої потреби до неможливого.
Просто диво брало, як умів Василь Миколаевич сполучати пильну працю над власного самоосвітою і зтою, здавалося, безперестанною громадською роботою, що падала на його стороною усякої біганини.
Науковий багаж його був дуже солідний і викликав повне признання з боку українських учених у Київі, 3 якими небіжчик ще із студентських часів був у найближ чих зносинах.
Це була не тільки солідно, але й ріжносторонне освічена людина. Спершу історія, археологія, етнографія література, після політичні науки і економика—отакий був широкий фах його.
По історії та етнографії дав він цінні монографії, друковані в „Записках Наукового Товариства", не кажучи про силу дрібніших робот.
Його археологичні праці з приводу Його ж таки роскопок у Звенигородщині звернули увагу закордонних учених.
З поля літератури залишив він по собі, знов таки не кажучи пре все инше, працю великої історичної ваги репродукцію Шевченківського "Кобзаря". Без перебільшення можна сказати, що Доманицький вперше виявив перед нами чистий образ Шевченка, якого в протязі більш пів-століття однаково старанно закривали од нас — і цензура своїм червоним чорнилом, і видавці своїм класичним недбальством.
Сила статтів в „Громадській Думці" та в „Раді", окремі популярні брошюри виявляють в небіжчикові широкий політичний світогляд і глибоке практичне знання тих економичних справ, якими він інтересувався і займався.
Знаючи ж близько Василя Миколаевича, можна сказати, що не було такої галузі знання, такої сторони громадського життя, що були б цілком невідомі та чужі йому.
Це була надзвичайно ріжностороння людина, що своїм фаховим знанням і працям наддавала багату основу широкого загального світогляду.
Який же великий скарб духовний зійшов з ним у могилу! Не було такої літературної або громадської роботи, до якої не брався б В. М. зо всім захопленням своєї натури.
Пам'ятаю добре його участь — за часів студентства в „Київській Старині". Він поклав собі оживити це видання, що приняло врешті сухий, архивний характер.
Переглядав він і вирізував силу газет, збіраючи усі звістки про українське життя — не тільки з поля історії, етнографії і археології, якими до того часу, та й то далеко не повно, обмежувався журнал, але й усіх наших сторін того життя, не виключаючи сучасного громадського.
З якою, бувало, радістю прибігши в великим пакунком, показує він ті інтересні вирізки, що справді обіймали усі події тогочасного українського життя; і який бувало, сумний приходить він, коли цензура і редактори залишать з того всього лиш невеличкі обривки.
Не можу забути того убитого вигляду Василя Миколаевича, в яким прийшов він раз до мене, коли із усього багатого матерьялу, збіраного в протязі цілого місяця, осталася в книжці лиш замітка про розкопки в Софійському соборі та ще щось таке.
Але за годину вигляд його світлішав, енергія його загорялася знову, він знов поспішав кудись, а через місяць знов приносив у редакцію пакунок систематизованих, влучно підібраних газетних вирізок.
І та незламана енергія вчинила своє діло, проломила з редакції вікно, через яке увійшло туди живе життя.
Коли заснувався в Київі видавничий гурток „Вік", В. М. одвоював собі, крім звичайних обовязків членів гуртка, виключне право коректури.
До коректури мав він просто якійсь надзвичайний нахил. Можна не помиляючись сказати, що в протязі останніх кількох літ, коли жив він у Київі, мимо його рук не проходило ні одно видання, що дотикалось якоюсь стороною до українства.
Згадуючи В. М. того часу, не можу уявити собі його без цілого оберемка коректури під пахвою.
Не можна було без усмішки дивитись, як розгортає він свіжу гранку коректури, з надсолодою вдихає пахощі свіжої друкарської краска і з якоюсь немов би ніжностю стежить, як брудна друкарська макулатура вигдажувалася під його руками, поволі обертаючись в зброю людської думки.
В Ялті куди він слабий поїхав, він нудиться, що такий вже властивий його коректорський обовязок виконують наші, і пише: кияне аж пищать, та друкують.
Так їм анафемам, і треба! Казав, писав, благав — дайте хоч понюхать коректи: шліть хоч першу, хоч останню! Ні, не послухали... то нехай же тепер знають". З Корфу, куди він після переїхав, знов пише: „Дякуючи Гяагюкові, маю давно відібрану від мене приємність — читати коректи.
Отже місяці і 2, поки Гнапок тут, буде добре з цього боку". Людина просто таки невсипущої праці, небіжчик не тратив марно й хвилини.
Щоб переробити все те, що він над салу набірав на себе, треба було оддавати на те день і ніч, користуючись з кожної хвилини, не оставляючи зовсім часу на спочинок, на їжу і — вже розуміється — на розривку.
І він завше поспішає, завше не ходить, а літає з місця на місце, щоб усюди поспіть, розхрістаний, бо немав часу застібати та розтібати пальто.
Цілими днями він нічого не їв, бо теж не мав на те часу; його знайомі родини, де давав він уроки, ставили йому умовою, щоб він конче у них обідав; він ту умову приймав, але здебільшого не виконував, обіцяючи пообідать на другому уроці, що мав на тих самих умовах і де так само не додержував він тої умови.
Через те безупинне літання ми його в своєму товариському гурті охрестили Вітром — так то призвісько прилипло до його назавше.
Трудоспособаність В. М була надзвичайна. Відлічити все, що робив і зробив він, не можливо, бо то була здебільшого не видна, скромна, буденна робота, що робиться там десь за коном і звичайно не помічається.
Слабий, він не перестає робить по 10—14 годин на добу, майже без перериву; таким я бачив його за редагуванням „Кобзаря" і “Історії України-Русі“ Аркаса.
Навіть лежачи в літку, виявляє він таку продуктивність роботи, яку, дай Боже, усякій здоровій людині.
Досить сказати, що за три роки часу тяжкої хвороби — з 1904 по 1908 р.р. — він переслав у саме лиш „Товариство ім. Шевченка" 80 аркушів усяких праць — орігінальних і перекладів; крім того ж ще писав і по инших виданнях українських та російських; в той самий час був він одним з найдіяльніших співробітників „Громадської Думки" та „Ради". Літературні праці В. М. відзначаються сильним темпераментом публіциста громадянина.
Усяке надужиття, насильство запалювали його вогнем святого гніву, і искри сипались з-під пера його. „Рідна Справа" орган української фракції у другій Думі—найкраще свідчить, який великий громадянський темперамент таївся в скромній, тихій, лагідній постаті небіжчика.
Зовсім не агітатор, він мав великий вплив на всіх, хто з ним спізнавався ближче.
Найкраще виявилось це тоді, як жив він у рідному селі під час своєї недуги.
Захопившись ідеєю кооперації, він зумів прищепити її не тільки в своєму селі, але і в усій околиці.
Як звичайно, працював він сам найбільше за всіх — і наслідком того були в с. Колодистому товариська крамниця та позичково-сберігательне товариство з оборотами більш сотні тисячів рублів.
Крамниця завела безпосередні зносини з фабриками і заводами, виписувала товар з перших рук вагонами, організувала продаж безпосереднє за кордон усяких селянських продуктів, і вже за рік чи за два могла збудувати сельський народній дім, де були крамниця, рада позичкового товариства, шпихлір для комісіонного продажу збіжа і навіть заля для збірок, читань і вистав.
Зо всієї околиці з'їздилися селяке у Колодисте побачити та повчитися кооперативній справі, і почали рости кооперативні заклади, як гриби в дощ.
Селяне полюбили В. М., зверталися до його з усіма своїми справами, з усіма кривдами — і він робив все, що міг: зшив наново закони, радив, писав, телеграфував і тим викликав проти себе велике незадоволення з боку тих, що мали силу і вдасть.
Народ йому вірив — і послухався його, коли мав бути єврейський погром у Тальному, і через те з погрому того нічого не вийшло.
Цей факт, та ще тоді, як відома Гусаківська справа, рос крита у подробицях В. М., як боротьба його з місцевим справником, остаточно узброїли проти його усі місцеві чорносотенні сили, і його мали арештувати.
Звістку про це заздалегідь подали йому євреї, вдячні йому за те, що він не дав статися погромові; але В. М. не хотів нікуди виїздити і рішив ждати того, що мало бути.
Коли селяне про це довідались, постановили між собю ні за що не оддати В. М., як приїдуть його арештувати.
Поставили на дзвіниці вартового, а самі зазброїлися усякою господарською зброєю.
В. М. розуміється, нічого того не знав. От раз у-ночі почувся дзвін, неначе на пожежу; збіглися узброені селяне, але тревога вийшла даремна, бо то вартовому щось привиділось.
Щоб уникнути вдруге такого випадку з можливими трагічними наслідками, В. М. мусів виїхать з села.
Але тінь його довго ще трівожила місцеву адміністрацію та власне не переставала трівожить аж до останнього часу.
Усі селянські розрухи, які бували в Звенигородському та сумежних повітах, —все це незмінно приписувалося В. М., який у той час перебував за тридевять земель од того місця і не тільки й духом не був до того причасний, але й прінціпіально був проти тих вибухів — вже хоча б через те, що наслідки їх прикро одбиваютьея на долі самого ж народу.
Але це „непорозуміння" коштувало небіжчикові дуже дорого. Повсякчасне переслідування тяжко одбивалося на йому, на його настрою, на засобах і на всьому складі його життя, що було цілком невідповідне для його тяжко хворого та ще й спрацьованого організма. „Заяче", як казав він, — життя до краю йому набридло, а до того лихий стан здоровля так вимагав перебування в спокійному курорті, що він вдався в Петербурзі за закордонним паспортом, несподвівано той паспорт дістав і виїхав у Закопане.
Скоро після того вийшла адміністративна постанова про заслання його на три роки в Вологодщину.
Удалося перемінити те заслання на трьохлітнє перебування за кордоном, але ніяк не довелось добитися дозволу на безбороний поворот додому.
Дозвіл вернутися вийшов вже тоді, коли було надто пізно, коли свічка, запалена зо всіх боків зразу, встигла догоріти.
Перебування на чужині, далеко од близьких людей, було дуже прикре для В, М., і та сумна самотність охмарила й останні хвилини його без того нерадісного життя.
Єдиною його відрадою на чужині було заочне листування з близькими людьми, — такий спосіб зносин, що ще більше одбірав сили у тяжко слабого.
В. М. вів широку кореспонденцію і був дуже акуратним та докладним кореспондентом.
Слід би, щоб усі кореспонденти його, не одкладаючи, передали його листування до якої громадської іституції — напр., до „Наукового т-ва ім. Шевченка". Листи ті стали б цінним матерьялом для характеристики сучасної свідомої української інтелігенції, кращим представником якої був небіжчик.
Коли б він не мав навіть за собою всієї тої, що лишилась по ньому, літературної та громадської спадщини, то вже заслуговує уваги сама песіхологія цієї суцільної, ведичної постаті, що горіла такою любовью до всього, як і вона сама, чистого і прекрасного, що так глибоко перейнята була одним переконанням і вся без останку була в тім переконанню.
Земля пером тобі, мій чистий, мій прекрасний, без краю дорогий друже! О. Білоусенко.