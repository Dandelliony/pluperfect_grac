
Мальенький фельетон.
"Капуста з Горохом". Виходить що тижня. № 4. Київ, 11 вересня. Коли читаєш дивні, без порівняння, повні глибокого змісту й глузду „Листи до ближніх“ новивременського козака Меньшикова, то якось спочиваєш, робишся здоровілим і врівноваженим, а це так потрібно в наш нервовий вік. Прочитає — і ніби допіру побесідував про душі спасеніе з о. Іліодором, або „старцем" Распутіним, або сповідався в о. Восторгова, або вийшов із салону пані Вишеватої. Прочитаєш — і ніби кронштадська богородиця босими ногами тобі по печінках походила: легко й тихо. Особливо почуваєш таке, коли прочитаєш останнього „прожекта" про заснування антропо-медичної колегії вчених за-для молодят. Що краще над це?.. Коли юнакові, скажемо, чи дівиці „пріспє час", вони повинні йти до вчених антропо-медиків, щоб ті оглянули їх з усіх боків, з‘окола й з середини, а, оглянувши, записали в окрему книгу за №; цей самий № кожна дівиця повинна носити на капелюшку, от як гімназіотки свій герб. Юнакові-ж предписуєтьея вибірати дружину тільки з нумерів таких-то й таких-то. Йде, скажемо юнак Крещатиком і пряде очима по дівочих капелюшках; побачив відповідний — зараз: „Прошу, панно, вашу руку й серце". — „Вибач - але"...— „Без жодних „але“!“ — „Ну - але я не кохаю вас." —  „Городовой" На візника й до шлюбу. Одним словом картина, варта пензля Айвазовського, як казав небіжчик Чехов. Звичайно, не обходитиметься й без непорозуміннів, але, щоб зарадити лихові, д. Меньшиков давно вже вимагав завести міністерство здоров'я. Чи послухають?.. А це-ж усе так потрібно, так потрібно за-для „блага родины". Подумати тільки яке „потомство" було-б: що ни дитина, то коли не Самсон або Геркулес, то принаймні Луріх або Збишко. Держись тоді японець!.. По Росії. Міністр освіти, Шварц сьогодні підвівся вранці на п'ять хвилин пізніш, ніж звичайно. Ходять чутки, що він кидає посаду, а на його місце моститься бахмутський Луцкевич. Повідомляють з певних джерел, що синод нарешті скидає з пан-отця Восторгова „абіе" й лишає йому саме тільки- „бабіє". На старовірському соборі виявлено, що відомий єп. Михаїл не йме віри тому, що бороду сотворено раніш, ніж людину. Йому заборонено правити церковну службу. Ігуменя Полоцького Спасо-Єфросинієвського манастиря, від'їзжаючи до Петербургу, взяла собі на булавки та шпильки 4.000 карб. Спіймано в Лондоні колишнього представника т-ва Олекеандровських цукроварень: він утік із Саратова вкупі з 200 тисячами карб. Грошей ще досі не спіймано. Є чутка, ніби таврійський віцегубернатор Масальський носитиме свою генеральську шинелю підшивкою наверх, щоб гімназисти здалеку бачили, хто йде, й здоровкались. По Україні. На засіданні лікарів у Київі обмірковувались протичумні заходи: вирішено організувати два „отряда“ під приводом студентів-ахадемистів і вирушити в похід на пацюків (щурів). Розвідочну частину війни доручити Савенкові й Ла-Ка-Мо. Для ознайомлення з теоретичним боком боротьби ухвалено звернутись до ген. Толмачова й прохати його, щоб надіслав докладну історію останніх одеських виборів. В магазині Аристархова на Олексанярівській вул. продається „останнє слово" ковбасної умілости: шинка, нашпиґована живими гробачками. Настоятель Троїцького манастиря о, Мельхиседек та скарбник о. Фила рет три тижні правитимуть „бдєніє" в суді, в консісторії. Полтавський губернатор прописав миргородській полиції вживати нові ліки „707“ або "анти хабарин" і сподівається, що вони обернуть „насидьника в оборонця". Генерала Новицького засуджено на три тижні арешту за те, що побив нумерного, повара. Ну й часи повстали! Виходить, що „не смѣй избранить Пафнутьича",
За кордоном. З Костянтинополя телеграфують: Ріфаат-баша, розмовляючи з грецьким послом, несподівано чхнув. Сподіваються війни. В Америці гуманне громадянство Сполученнях Штатів усе більш обурюється проти суду Лінча, яко варварського способу кари. Можна бути певним, що незабаром видано буде наказ винищити геть-чисто всіх негрів, аби не було до кого його прикладати.
Бібліографія. Є. В. Танашевич. „Ни в достатках счастя". (Быль). Тульчин. 1909. (Твір по своїй вартости вищий над усяку оцінку, тому ціни не зазначено). Починаючи в нашій газеті відділ бібліографії, попереджаємо шановних читачів, що „Капуста з Горохом" уділятиме свою увагу тільки тим творам, оцінити які звичайні газетні писаки не мають кебети. Позаяк „Капуста" має співробітниками (як уже повідомлялося в свій час) людей, для котрих нема нічого недосяжного, то тільки їй самій до лиця квапити носа туди, куди иншим зась. Вищезгадана поема належить до того роду творчости, до якого сучасна людина ще не доросла, тому ми, як той піп парахвіянам, скажемо читачам: „не тямите? Ну, то нічого-ж вам і тлумачити". Зазначимо тільки, що книжку написала Шумилівська попадя, а видрукував д. Вайбуз, а до друку ухвалив повітовий справник Доброгорський. Почуваю, що вередливий читач росприндився. Щоб хоч крихотку задовольнити його цікавість, наведу з поеми вступ, найкраще місце геніального твору; Адрес; Я жию в Подолі... (Незрозуміло трохи, чому матушка обрала таке незвичайне помешкання; певне, замісць гамака). Уѣздний мій город в Ольгополі. Чоловік мій кореспонденцію мені і собі В Красносільці, Гайсінского уѣзда, получае, Вин мисце батюшки при церкві Св. Луки в с. Шумілові має. Его Оликсеем Николаевичош», а Мене Евгеною Владиме ровною Танашевич Всякий витає. Sapienti sat!.. Хто схоче мати більш, мусить ввернутись до божественної поетеси по вищенаведеній адресі. Звертатись тільки віршом, хто-ж не має тями, то нехай і не рипається.
Справоздання редакції що до жертв на пам'ятаик Шевченкові, котрі надіслано до „Капусти з Горохом"* 1) од свящ. В. Радзимовеького: "я самъ хахоль; но на памятникъ какому-то неизвѣстному гайдамакѣ не пожертвую даже черстваго кныша". 2) од драматурга Банавентури: „ Посилаю до хвальної редакції й свою посильну жертву — рукопис малоросійської комедії „Антик з мармеладом або оказія з финтиком Валабушкою, інтересна п'єса на 5 дій і 10 одмін, з прологом і епілогом, з танцями й співами". Редакція має право видати скільки схоче виданнів, продати їх, а гроші повернути на пам'ятник для славетного колеги. Банавентура".
Всячина. Французький астроном Тріке довідався таки, що темні плями на місяці є справді не що инше, як Каїн та Авель. Крізь вигаданий астрономом телескоп видко навіть тих овець, що пас Авель. Виразно видко й напис на Каїнових вилах, але допоки не можна прочитати, на якім заводі їх зроблено. Monsieur Тріке не підупадає духом і запевняє, що не він буде, коли трохи згодом не прочитає написа. Сподівається, що йому пощастить уздріти й Авелеву ґерлиґу. Дізнано, що вперше почали їсти затірку ще за царя Хмеля, а галушки — за царя Гороха. 38-го мартабря святкуватимуть довголітній ювилей цих страв. Редактор видавець Проаінціал.
