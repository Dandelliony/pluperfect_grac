Провокаторша Леонідова.
Парижський кореспондент „Рус. Вѣд.“ Бєлорусов оповіда' про провокаторшу Леонідову-Путяту.
Літ 7—8 тому в Москві жила гарненька, молода жінка Путята, яка завше бувала в гарному товаристві студентства і інтелігенції.
Вона собі тішилася життям. За нею увивалося багато молоді. Одно кохання кінчилося нещасливо для неї.
Той, кого вона любила, полюбив иншу. Та була справжня революціонерка.
І Леонідова, щоб збутися суперниці, донесла на неї в охранку. Ту забрали.
В охранці Путята звернулася до Меньшікова, який був її хрещеним батьком.
Після першого знайомства їй порадили і надалі подавати відомости. Там її і записали під ім'ям Леонідової.
Зразу вона працювала дурно. Потім їй дали грошей. Вона взяла гроші, бо хотілося добре одягатися.
Давали їй ЗО руб. на місяць. Потім дали 75 руб. і більше 100 руб. не давали.
Леонідова почала видавать одного за другим. Разом з цим Леонідова була секретарем соціял-демократичного комітету.
Одною рукою вона творила революцію, а другою видавала своїх товаришів.
В Леонідової були співробітники серед громадянства; часто помагав їй один лікарь, знав про її провокаторську діяльність.
І от якось вона зійшлася з одним літератором, досить відомим, вчителем гімназії.
Йому вона одкрилася, що служить в охранці і сказала, що, коли він хоче, то вона покине цю службу.
Той подумав і порадив не кидати: сто рублів на місяць на вулиці не валяються.
Він навіть обіцяв допомагать коханці і допомагав. Але в партійних колах довідалися про провокаторську діяльність Леонідової, а в Парижі надруковано призвіще Леонідової-Путяти в спискові провокаторства.
Чоловік і жінка кинулися до Парижу, щоб довести, що Леонідова не винна.
Але чоловік не доїхав до Парижу, а потім лишив її саму, заявивши, що він вернеться до неї тоді, як вона виправдає себе.
Леонідова ж спершу труїлася, потім божеволіла, а нарешті приїхала в Париж, щоб довести свою невинність і призналася.