За єдність міжнароднього профруху

За єдність міжнароднього профруху— така резолюція розпочатої конференції лівої меншости профспілок Англії. Що постановила конференція? 
У Лондоні (столиця Англії) відчинено конференцію лівої меншости англійських профспілок. (Після Віденського конгресу II Інтернаціоналу—в англійських профспілках стався розкол. Так звана ліва меншість у профспілках стоїть на платформі класової боротьби, орієнтуючись на СРСР). На конференції брало участь 590 делегатів, репрезентуючих 600.000 робітників. На конференції було оголошено промову відсутнього секретаря  профспілки гірноробітників—Кука. В цій промові—Кук, приналежний до лівої меншости, між иншим, каже: „Наступ капіталістів на заробітню платню та на довжість 8-годинного дня примусив робітників переглянути будову й організацію профспілок”. Політ зробив доповідь про шостий з'їзд радянських профспілок та про діяльність англійської профспілкової делегації, відвідавшої СРСР. Одноголосно конференціею було ухвалено такі резолюції: 1) про необхідність єдности профруху в міжнародньому маштабі; 2) --- 3) резолюція проти проекту особливого залізничного відділу резервної частини армії. Попереду трибуни був великий портрет Леніна, пам'ять котрого конференція вшанувала вставанням.

