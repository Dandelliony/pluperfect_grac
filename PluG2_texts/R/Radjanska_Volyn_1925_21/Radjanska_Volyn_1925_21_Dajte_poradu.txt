Дайте пораду!
Глібки, Базалійського району. В с. Глібках цієї осені закінчився землеустрій.
Селяни перейшли від трьохпілля до чотирьохпілля. Але не спала куркульня при землеустрію.
Вона не забула того часу, воли верховодила на селі Не зуміли незаможники взяти в свої руки землеустрійну справу і куркульня загарбала кращу земельку і навіть більше ніж мала її до землеустрію). Наприклад: Грицько Коломиєць, бувший старий волосний писар, який обдурював за старого часу не раз громаду і в цей раз не підкачав.
Спочатку революції він не любив ходити на сход. Коди почув про землеустрій, то ходив і тоді коли не треба, бо чув поживу.
Дарма він не ходив: попавши повноваженим, він скористувався тим ментом і одержав якимись чином землі більше (майже півтори десят.) ніж він користувався до землеустрію та належної по нормі залишення.
Таким чином і при Радвладі вдалось йому обдурити громаду. Тепер сидить собі тихенько і тішиться що гаразд обробив свою „справу“ та нишком насміхається над селянами? думаючи що гарно та спокійно заживе на украденій у громади землі Невже й тепер куркуль є господар села? Належні установи, розслідуйте цю справу і вдійте відповідні заходи! Незаможники.
