Голову Лемішівської сільради необхідно переобрати.
В c. Лемішах, Янушпільського району є голова сільради В. Сироїд, цо довгою своєю роботою в сільраді не на користь громадян с. Лемішів, а на користь деякої купки людей заслужив повне недовірря з боку селянства, а як ще взяти деякі його темні справи то йому зовсім не місце в сільраді. Селян, цо хочуть роскрити його темні справи, В. Сироїд переслідує,користуючись своїм становищем, й селяни його бояться. При перевиборах сільради селянство не хотіло провести Сироїда в склад сільради. Повноважний райвиборчкому провадив нажим на селянство, намагаючись провести Сироїда в сільраду. Проте, не дивлячись навіть на нажим він одержав дуже малу кількість голосів. За нього голосовали його дружина, навіть здається, що обидві руки
підіймала, щоб більш голосів було, деякі родичи та кілька його прихильників з громадян. А переважаною більшістю його кандидатура була відхилена. Потім як виявилось, якимсь чином, за нажимом на селянство з боку повноважного райвиборчкому В. Сироїду вдалось знов пролізти головою сільради, на превелике диво та незадоволення з боку селянства. Райпаркому та райвиконкому потрібно на це звернути увагу і негайно провести перевибори Лемішівської сільради, бо серед селянства є переконання, що демократії при виборах нема. Також слід для перевиборів сільради в с. Леміші послати більш відповідального повноважного райвиборчкому, добре політично розвинутого. (?) В. Дноман

