Колгосп—зразок для селянина.
За наших часів лише колективні господарства зможуть вивести селянина на справжній шлях до господарчого добробуту й культурного розвитку.
Одначе, більшість селян цього ще не усвідомила. Тому на існуючі тепер колгоспи припадає важливий обов'язок бути першими застрільщиками, першими агітаторами цієї справи серед селянської маси.  У нас зараз мається досить багато колгоспів.
По цілому Радянському Союзові—12.700 колгоспів, які об'єднують у собі понад 100.000 селянських господарств із кількістю їдців 500.690 чоловіка.
Цього вже цілком є досить, щоб селяни замислилися про колективне господарство та зацікавилися цією справою.
Кожен колгосп повинен пам'ятати, що треба вести господарство не лише у власних інтересах, але й для зразку для цілої округи.
Треба так вести справу, щоб усякий селянин бачив ріжницю між колгоспом та його окремим господарством, і, крім того, щоб селянин міг дечому навчитись для ведення свого, поки-що окремого, господарства.
Для цього колгосп повинен проводити в себе показові заходи, які наочно доводили б селянинові всю перевагу колгоспу проти окремого господарства —і в той же час могли б бути перейняті селянином для свого господарства.
Тим самим колгосп перш за все сприятиме розповсюдженню серед --- селян перших поліпшених способів господарювання.
Селянин, побачивши в себе, в свому власному господарстві, наслідки вживання нових способів, уже з більшим довіррям та цікавістю поставиться до праці колгоспу взагалі.
Після цього, чи навіть одночасно, колгосп проводить у себе більш складні заходи, які дають чудові насліди, але які є приступними лише при колективному веденні господарства.
Завдяки цьому, селянин повинен буде сказати собі, що шлях дальнішого розвитку господарства неминуче веде до колгоспу.
У колгоспах у нас зараз найбільш передове та свідоме селянство, яке повинно вести за собою відсталі селянські маси.
І. Ф—И.
