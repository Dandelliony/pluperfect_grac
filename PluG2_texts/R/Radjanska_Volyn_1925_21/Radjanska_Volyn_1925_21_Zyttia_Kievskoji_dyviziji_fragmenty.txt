Життя Кіевської дивізії.
Треба оглянутись та підтягнутись. Увесь 24-й рік був роком демобілізації, призовів то инш. В армії була велика текучість, що, безумовно, шкідливо відбивалося на підготовці червоноармійців. У 1925 році цього не буде. При теперешній постановці справи та при постійному складі ми зробимо з наших червоноармійців гарних і свідомих бойців. З нашого боку, себ то від червоноармійців, багато не вимагається, але лише одно—свідоме відношення до справи. Треба пригадати всі хиби минулого року й твердо пам'ятати, що для того, щоб стати свідомим бойцем та громадянином—треба вчитись та вчитись. Військор 8 роти Донецького полку М. ЛИСЕНКІВ. Лєнінський тиждень у Таращі. З наближенням річниці смерти нашого великого проводиря та вчителя В. І. Лєніна— в нашому Лєнкуткові щовечора переводилися бесіди та читання, присвячені опоминам про Володимира Ілліча. Усі червоноармійці слухають уважно. Дуже багато роблять запитань, які їм докладно роз'ясовують. На кожного червоноармійця робить велике вражіння та величезна праця, яку зробив т. Лєнін для всіх трудящих, тим, що показав трудящим усього світу великий світлий шлях до майбутнього життя, показав трудящим шлях до перемоги. Володимир Ілліч не шкодував свого життя й сил і боровся для того, щоб визволити й дати вільне життя всьому трудящому людові. Ми втратили найвизначнішу людину, яка вела нас до кращого майбутнього. Тепер Володимира Ілліча немає серед нас. Але заповіти його живуть і будуть жити в наших серцях. І ми тепер іще більш зміцнимо свої лави Лєнінським закликом. Військор 6-ої роти Таращі. --- Тримаємо зв'язок із КМС та ЮП. Урочисто пройшли об'єднані загальні збори, на яких, після привітань, було поставлено комсомольцями ВІТ у доповідь про Доброхем. Дуже зацікавила ця доповідь, уважно вислухали всі про ролю й значіння хемії в майбутній війні та в сільському господарстві, та ухвалили гаразд вивчати й всемірно переводити в життя завдання Доброхему, допомагаючи цим зміцняти й будувати нашу державу та господарство. Після доповіді, молодими лєнінцями було передано нашим червоноармійцям газети, написані самими молодими лєнінцями,—для вміщення їх у відділі молодих лєнінців при батарейному лєнкутку. Комсомольці ВІТ'у теж ухвалили влаштовувати в нас свій куток. Червоноармієць 1-ої гарматної бат. артполку Бривалій.


















