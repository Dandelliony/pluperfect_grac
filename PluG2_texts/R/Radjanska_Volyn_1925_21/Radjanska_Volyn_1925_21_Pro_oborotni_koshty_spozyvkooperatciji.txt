
Про оборотні кошти споживкооперації.
Сучасну финансову кризу споживкооперації цілком і вповні потрібно сполучити з питанням про структуру її оборотних коштів. Високоавторитетним робітником кооперативної статистики тов. Фишгендлєром недавно надруковано цифри по питанню, що нас цікавить. Так, райспілки в усесоюзному маштабі мають в обороті (у мілійонах карб.), власних коштів—49 (1 відс.) чужих коштів —155 (3,1 відс.), робкоопи:— власних коштів 14 (1 відс.), чужих—122 (8,7), сільєст-во: власних коштів—13 (1), чужих—64 (4,9). При цьому потрібно зауважити, що ніяких знижок на нереальних дебіторів і на неходкий крам тут не зроблено і тому, зрозуміло, співвідношення між власними й чужими коштами потрібно ще більш змінити в бік збільшення долі останніх. Така гостра невідповідність між власними та позиченими коштами в окремих кільцях кооперативної системи при затяжному періоді її оборотів усіх ліквідних коштів, в умовах найповнішої невідповідности між швидкістю обороту й строками кредитування було найблизчою рішаючою причиною в створенні й поглибленні сучасної кризи. Очевидячки, й виходу з цієї кризи потрібно шукати в радикальній зміні структури оборотів цих коштів. На весь свій зріст стоїть перед нами питання про нагромадження кооперацією власних коштів. Які ж джерела цього нагромадження? Необхідно, по перше, ще раз підкреслити, що в нас надзвичайно недостатню увагу звертають на пайовий капитал. Ми, наприклад, зауважуємо, що коли в довійськовій кооперації (робітничій) пересічний пай дорівнювався 12 карб. 50 коп.—то теперешній пересічний пай, по робкоопах—2 карб. 60 коп. Не меншу ріжницю ми маємо і в сільській кооперації. А тому першою директивою повинно стати доведення пересічного
паю в робкоопах до 5 карб. та в сільЄСТ-вах до 3 карб. і повна стабилізація пайового капиталу. В умовах створення матеріяльної зацікавлености членів кооперації, а значить, і підвищення тим же кооперування населення, пайовий капитал повинен відограти значну ролю. Не менше важливим питанням є нагромадженяя власних коштів шляхом прибутковости своїх торговельних операцій. Це питання, звичайно, повинно зв'язатися з питанням генерального здешевлення праці кооперації й максимального спрощення кооперативного апарату. Але грунтовний економичний висновок—це необхідність торгувати по пересічно-ринкових цінах, необхідність забезпечення прибутковости своїх операцій. Це вперто диктує сучасний господарський стан. Третім джерелом збільшення кооперативних коштів у торговельному обігові є притягнення до оборотних коштів самого населення. Ми певні, що наближення союзного кооперативного апарату до мас при створенні атмосфери необмеженого довірря й нерозривного звязку з низами, тепер ще мертве гасло „цільові аванси“, комісійні операції“—одержать своє живе оформлення. Цим самим, поволі, але стійко-органично, ми будемо рухатися вперед. Що ж стосується Райспілок, фінансовий стан яких надто тяжкій, то підвалиною найблизчої торговельної політики їх повинно стати розгортання своєї операційної роботи в суворій погодженності зі своїми фінансовими можливостями, можливо більше прискорення обіговости своїх коштів. Відповідно з цим сувора й яскрава кредитова політика щодо т-в, загальна раціоналізація й удосконалення праці апарату й, нарешті, спеціялізація своєї праці виключно на задоволення І периферії. А. Л. Фалькович.




