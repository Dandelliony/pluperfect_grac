

Присадіть ворогів кооперації.
У c. Вацькові 6 липня 1924 року організувалося с.-г. т-во. Спочатку до т-ва входило 54 чол. членів. До правління було обрано 1 партійного та 2 членів КНС, крім того на зборах було обрано також рахівника й прикащика. До перевиборів, які відбулися вже в цьому році, т-во кепсько працювало. Кепсько праця йшла по вині двох членів правління, з котрих один був скарбником, другий—приставщиком краму (завторг) ці люди своєю працею гальмували справу й за ними обома тепер рахується рострата грошей по-над 145 карб., за що їх має бути віддано під суд. Після перевиборів справа пішла краще. Членів тепер нараховується 76 чох. Т-во має дві філії в селах: Газинці й Калинівці які працюють гаразд. З весни 1925 р. правління має перейти виключно на с.-г. шлях у своїй праці й використати тих 7 дес. землі, що незабаром має бути затверджено за с.-г. т-вом. На цій землі т-во має завести хміль, закласти пасіку й т. и. Але праці т-ва тепер перешкоджають колишні члени правління, яких за „чесну працю“ навіть із комнезаму викинуто. Тепер вони підібрали кумпанію самогонщиків і провадять агітацію серед населення, щоб не вступали до кооперації. Активні пайщики цього т-ва звертаються до Окрсельспілки, щоб остання звернула увагу на цю заяву і допомогла молодому т-ву. За допомогою пайщиків звертаються й до свого шефа—Губпартшколи і просять вимести з села негідних людців. Місцеві селяни бояться виступити проти цих шкідливих елементів. Допоможіть нам і в майбутньому від селянства одержите подяку. Активні пайщики.







