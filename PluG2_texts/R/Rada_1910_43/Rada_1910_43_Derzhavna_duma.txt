    ДЕРЖАВНА ДУМА.
    (Засідання ЗО февраля). 
    Роспис міністерства внутрішніх справ.
 
    В сьогодняшньому засіданні, що проходить під проводом Шидловського, продовжуються дебати з приводу роспису міністерства внутрішніх справ. Після довгої промови 
Львова 1-го, що критикує діяльність уряду та промову міністра, який „аби мати прихильність правих, ображує національности, що живуть в Росії, промовляє Свіжинський. 
    На думку промовця, уряд здійснює свій руйнуючий план що до Польщи, дбаючи про те, щоб зміцнити попередній режим та підкопати підвалини істнування польського 
народу. І своєю антипольською політикою уряд підтримує своє істнування. Спинаючись на засобах уряду, що до приголомшення культурно національних проявів польського 
громадянства, Свіжинський посилається на ціркуляр міністерства внутрішніх справ, що надає губернаторам право не дозволяти нових та скасовувати істнуючі 
національно-просвітні товариства. Промовець згадує закриття спілки лодзинських робітників, що мала великий культурний вплив на десятки тисяч робітників. Бажаючи 
виявити своє відношення до політики міністерства внутрішніх справ, поляки,— каже промовець—будуть голосувати проти переходу до розгляду окремих уступів роспису 
міністерства. (Оплески на лівих). 
    Трудовик Мягкий зазначає, що кошти, які асігнуються на міністерство, витрачаються головним чином на поліцію та удержання органів врядування. За поміччю них 
уряд провадить боротьбу з народом. За значаючи діяльність генерал губернаторів і критикуючи політику окраїн, промовець доводить, що уряд ні трохи не піклується про 
народній добробут. Уряд зреформувати країну не може,— каже він далі,—він тільки викопав яму для фундамента будинка реформ, але в ту яму попадають дійсні прихильники 
реформ. Але треба пам'ятати, що фундамент, збудований на крові русских людей, буде міцним фундаментом для майбутніх реформ. (Оплески на лівих).