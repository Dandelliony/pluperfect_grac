    ПО УКРАІНІ 
    У КИІВІ.
    -В українському клубі. В середу, 24 февраля, чергова літературна вечірка присвячується пам'яти Т. Г. Шевченка. Прочитано на ній буде 
доклад С. П. Шелухина: „Шевченко, як народній поет“. Початок о 8 1/2 годині ввечері. В четверг, 25 февраля, в день нарождення Т. Г. Шевченка в українському клубі 
уряджується вечір, присвячений пам'яти Т. Г. Шевченка. В концерті приймають участь кращі музичні, вокальні і драматичні сили. Початок концерту рівно о 8 годині 
ввечері. Після концерту відбудеться товариська вечеря по підписці. Записуватися на вечерю треба заздалегідь в клубі до вечора 24 февраля. Плата за 
вечерю 1 карб. 50 коп. В п'ятницю, 26 февраля, в клубі мав бути ряжений вечір. Вхід для всіх за плату: для д.д. членів і постійних гостей 60 к. для одноразових 
гостей 1 карб. Рекомендації для гостей звичайні. За краще вбрання маскарадне чоловіче і жіноче і за 2 кращих національних українських костюми видано буде 4 прізи. 
В суботу, 27 февраля—звичайна танцювальна вечірка. В неділю, 28 февраля, улаштовано буде чергову вокально-музичну вечірку. 
    - На увагу соколам. Всіх, хто вписався до сокільських вправ, просять неодмінно прибути на збори в середу, 24 февраля, о 7 годині ввечері. 
    - Товариство „Крам“. Губерське присутствіє в справах товариств і спілок не дало дозволу на заснування в Київі українського кооперативного товариства „Крам“. 
Товариство це мало на меті відкрити на кооперативнях підставах крамницю з відділом українських кустарних виробів. 
    - Український студентський агрономичний гурток. Нас сповіщають, що рада професорів московського сельсько-гооподарського інстітуту затвердила статут студентського 
товариства, що офіціальну назву має таку: „Студенческій Агрономическій Кружок по изученію украинскихъ губерній“. Мета цього гуртка: студіювати життя українських 
губернів з сельсько-господарського, природничого і громадсько-економичного погляду. Для цього гурток ставить собі завдання: 1) збірання колекції, 2) студіювання 
статистичних матеріалів і 3) збірання усяких матеріялів і книжок для спеціальної бібліотеки. Крім, того, гурток мав виробляти засоби в оправі поліпшення 
сельсько-господарської культури на Україні і для цього він дбатиме про росповсюджевня серед української людности сельсько-господарських знаннів (читання, 
виставки і т. ин.), про популярізацію кращих зразків хліборобської справи та техничних поліпшенів в сельскому господарстві, скотарстві, садівництві і т. ин. 
Маючи на думці в своїй роботі досягти, як найкорисніших наслідків, український студентський агрономичний гурток улаштовуватиме лекції і реферати на українській мові. 
    - Наказ попечителя київської щільної округи. Попечитель київської шкільної округи забороняв по школах передплачувати двотижневик „Наше Дѣло“ через те, що напрямок 
цеї газети не відповідає їхнім завданням. 
    - Трус. 20 февраля зроблено було трус у д. Едмунда Водзинського (Житомирська вул., гостиаиця „Москва"). Взято на перегляд листування. 
    - Самовбивства в Київі р. 1909. По відомостям статистичного міського бюро впродовж року 1909 в Київі було 74 самовбивства. 
    - Скільки людей і від чого померло в Київі р. 1909. По відомостям статистичного відділу міської управи и Київі р. 1909 померло 
всього 7431 чол. (4082 м. і 3349 ж.). Число смертей на ріжні хвороби припадає таке: сухоти—737 ч., шкарлятина—244 ч., кір—163 ч., тіф—193 ч., менінгіт—95 ч., 
запалення лехких—580 ч., розрив серця—448 ч., старечий маризм—153 ч., нефріт—158 ч., природня неміч—1477 ч., дифтерит—176 ч., убивства-11 ч., нещасні 
випадки—97 ч., породільна гарячка—28 ч., коклюш—52 ч., віспа—32 ч., апоплексія—l22 ч., дитячий гасгріт—345 ч. 
    -В товаристві сельського господарства. Цими днями має відбутися загальне зібрання київського товариства сельського господарства. Першого дня мають бути 
вибори голови товариства. 
    - На Дніпрі. 21 февраля біля Київа на Дніпрі водою знесло лід і збило його до купи біля Цепного мосту. В гавані на пароплавах скінчили вже ремонт і 
цими днями мають почати пробу парових котлів. Можна сподіватися, що коли буде так само тепло, то незабаром почнеться навігація. На Труханів острів зараз 
переїздять через Дніпро на човнах та невеличкому пароплаві „Парубок". 
    - Справа редакторки „Женская Мысль“. Київська поліція зараз робить слідство про справу редакторки „Женская Мысль"—М. Петров-Свободіної. Як виявилося на 
слідстві, д-ка М. Куприна дала залогу Свободіній за посаду касірши 300 карб., Є. Юрасова—200 карб., Урбанські дочка і мати—300 карб, за посади в 
конторі, —Б. Феменко—50 карб, за посаду швейцара і І. Мацедонський—50 карб. Ці гроші редакторка „Женской Мысли“ досі їм не повернула. Одбіраючи залоги, д-ка 
Свободина запевняла, що сама має маєток, а її спільниця Третякова,—5.000 карб., але виявилося тепер, що маєток цей та гроші—звичайнісенький міф.
    -В товаристві „Самопомощь“. 21 февраля в народньому домі одбулися загальні збори кооперативного товариства „Самопомощь“. Членів в т—ві за минулий рік 
було 87 чол., а бюджет його досягав 470 р. 20 коп. На зборах, між иншим, було ухвалено пропозицію прилучитися до спілки потребительських товариств і заснувати 
власну крамницю на Демієвці. 
    - Справа арештованих інтендантів. Декого з арештованих інтендантів мають випустити з в'язниці під залог. Усі справи, якими завідували арештовані, доручено 
иншим урядовцям. Слідчому, між иншим, пощастило здобути відомости про істнування в Київі інтендантських „дураковъ", які мали всякі прикрости за неохоту 
брати хабарі. Характерна для інтендантських звичаїв термінологія!
    -З Київщини. Горе селянське. Опріч инших причин широкого розповсюдження по Київщині пошесних хвороб, чимале значіння мають злидні, брак лікарської допомоги, 
народна темнота та инше. В селі Біличах, київського повіту, земському лікареві д. Б. доводилося чути таку заяву: „нехай дитина вмірає, менше ротів буде“. В селах 
старопетрівської волости, того ж таки повіту, часто трапляється, що нікого в хаті нема здорового: всі слабі на сипний тиф, так що нема кому навіть двері відчинити. 
Германівський участковий лікарь сповіщав губ. управу, що батьки навмисне посилають дітей у хати, де в слабі на кір, бо „переболівши, вдруге не заслабнуть". 
    -3 Волині. Арешт офіцера. З Ковеля до „Вол.“ пишуть, що там через повсякчасні крадіжки в почтовій конторі поставили на варту городових. І от, коли цими днями 
до контори прийшов офіцер і спитався, чи нема йому грошей з пошти, то городовий чогось напався на його, арештував і одвів у часть, 3 части офіцера одправили до 
воїнського начальника. Виявилося, що цей офіцер приїхав в одпуск. 
    -Зборщик. У с. Підберезному, владимирволинського повіту, сельський зборщик податей Максим Гончарук назбірав з людей 380 карб. страхових платіжів тай утік з цими 
грішми в Америку. На допиті жінка Гончарукова сказала, що ще може її чоловік і не втік в Америку, а може його ограблено і вбито, бо всі гроші він раз-у-раз мав при 
собі. Поліція шукає Гончарука. 
    -3 Поділля. Люде слабують. У м-ку Волковинцях та на околишніх хуторах дуже лютує шкарлятина й дифтерит. Мре багато слабих через те, що в містечку, де живе 
разом з хуторянами 8.000 душ, немає лікаря. „Од. Н.“ пишуть, що волковинчанам доводиться їхати до лікаря у г. Бар, за 12 верст. Звичайно, що це виходить дорожче 
і окрім того ліки приходять пізно. 
    -3 Чернігівщини. Замість смертної кари. Засудженим у Чернігові на смерть за оружний напад у конотопському повіті: Турчикові, Щербаньові та Саєнкові. смертну 
кару змінили на каторгу. Першим двом, як сповіщає „Р. Сл.“, дали 20 років каторги, а Саєнкові довічню каторгу. 
    - Стародавній манастирь. За вісім верст од Батурина, над річкою Сеймом, стоїть Миколаївський Крупицький манастирь, дуже давній. Зруйнований татарами на чолі 
з Батиєм, цей манастирь був відбудований в початку XVII віку. В бібліотеці Крупицького манастиря було чимало стародавніх польських та латинських книжок. 
Усі польські книжки давно вже десь поділися, а латинські „порозгублювались“ і тільки частина їх пішла в кафедральну бібліотеку. Тепер у манастирській бібліотеці, 
як пише „Кіевл.“, лишилося тільки 375 книжок релігійного змісту. Між ними є такі стародавні: Біблія острожеського письма 1581 року, Шістоднів Василія Великого 
1594 року, служебник 1620 року, служебник київського письма 1629 року, казання пр. Каліста, київського письма 1637 року, апостол київського письма 1639 року, 
цвітна тріодь львівського письма 1642 року, така сама 1663 року, требник Пегра Могили 1646 року та тріодь пісна 1648 року. Окрім того зберігся там єдиний рарітет 
збірник, писаний рукою ігумена Крупицького манастиря Исаакія (1669—1677 р.р.). Що-літа туди усякі покупці старовини й забірають її там за безцінь. 
    - Тиф. у Конотопі дуже шириться тиф. По лікарнях повно і через те слабі лежать і в літньому баракові. 
    -3 Полтавщини. За борги. „Ут. Р.“ повідомляє, що 19-го февраля в Полтаві посадили в тюрму поміщика Крайника, бо він збанкротував і не заплатив кредіторам 
мало не 300.000 карб. 
    - Земство. Повітові полтавські земства, порозумівшись з губерською землеустроїтельною комісією, дістають 95.000 карб, на те, щоб найняти нових агрономів і 
давати більше жалування тим, які є вже, на впорядкування спробних полів, на роздавання людям насіння й на народні читання про сельське господарство. Ці гроші 
поділено буде на всі повіти. 
    -3 Харківщини. Український спектакль. 21 февраля в Харькові, в народньому домі, аматори виставляли оперету Квітки-Основ'янеака: „Сватання на Гончарівці"—та 
жарт Товстоноса: „День правди". 
    - Жертва Суходольського. Антрепреньор української труппи А. Суходольський подарував харьківському професійному товариству цилюрників, на користь безробітних, 
один з своїх творів. А. Суходольський дав т-ву право на друк і продаж цієї пьеси. 
    -3 Катеринославщини. Курси для селян. У Комисаровці повітове земство одкрило сельсько господарські курси для дорослих селян. 
    -3 Херсонщини. Тиф у манастирі. „Р. Сл.“ пише, що недалеко від Тирасполя, в Ново-Німецькому чоловічому манастирі, появилася пошесть сипного тифу й дуже 
росте. Заслабло 48 ченців та 20 перехожих прочан. Один уже вмер. З манастирських майстерень зробили лікарню. Поїхав у манастирь справник і врачебний інспектор. 
Хоч там і пошесть, а прочан пускають до манастиря. Пошесть перескочила з манастиря й на сусіднє село Кідкани. В селі чимало вже й померло. Земської медичної помочі 
обмаль. 
    -3 Кубані. Виставка. Нам пишуть, що цього року в Катеринодарі, в сентябрі місяці буде сельсько-господарська етнографична та промислова виставка: „На цій 
виставці,—як каже начальник області в приказі,—всі племена, що населяють кубанську область, являться й покажуть иншим, як вони живуть, чого можуть навчити гостей 
і сами побачать, чому треба навчатись в других для кращого економичного життя".