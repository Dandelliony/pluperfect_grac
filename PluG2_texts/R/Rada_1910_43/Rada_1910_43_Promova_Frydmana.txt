    Промова Фридмана.
    Фридман каже, що єврейське питання має тісний з'язок з загальною політикою і є її барометром. Сучасне пригнічене становище єврейства в Росії свідчить, що Росії 
ще далеко до констітуції. Як і раніш, так і тепер євреям однаково тяжко, а коли не брати на увагу кишиньовського погрому, то, чого доброго, при Плеве їм було краще. 
    Не зважаючи на істнуючі постанови, в справі єврейській ще нічого не зроблено. Партія центра, що має в своїй програмі пункт про єврейське питання, нічого ще не 
сказала, а в комісії оборони голосувала проти прийому євреїв на воєнно медичну службу. Думська нарада про инородчеську школу навіть не визнала потрібним вислухати 
представника євреїв. (Оплески на лівих). 
    Гололобов, відповідаючи Маклакову, запитує, що розуміти під словом: суспільство? Гурток? Промовець доводить, що суспільство протестувало проти революційних 
проявів. Обов'язок уряду — обороняти людність від грабунків, підпалів, розбоїв. І на це уряд витримав іспит. Неправда й те, що уряд но сприяв реформам: він скликав 
першу Думу, але не зустрів піддержки в народньому представництві. Перша Дума,—на думку Гололобова, була доктриньорською, друга розбійницькою. 
    Уряд обвинувачують в багатьох провинах: в тому, що він гнітить професійні спілки, пресу і т. и., але ж преса,— каже Гололобов,— хуліганська. Але ж забувають, що 
уряд піклується про економичне життя держави він подав проект судової реформи, зопсований правими, і лівими; забувають так само про сенаторські ревизії. 
    Взагалі,— кінчає Гололобов,—Маклакову треба було одверто заявити, що він бажає відповідального міністерства, але ж на це треба змінити основні 
закони. (Оплески на правих). 
    Максудов каже, що мусульмане, крім загально-російського лиха,— зазнають ще багато й свого власного. Уряд вважає потрібним боротись з мусульманським рухом, як з рухом 
національним. Але мусульмане завжди будуть допоминатися про свої національні права, аж поки їм силою не замкнуть рота і будуть оберігати свою націю 
і віру. (Оплески на лівих). 
    Сазонович вважає, що міністерство, взявши роботу після бурхливого 1905 року, мусило робити помилки. Йому треба було бути як найобережнішим. При об'єктивному ж 
відношенню треба визнати, що діяльність теперішнього голови ради міністрів, певне, буде підкреслено історією. Далі промовець зазначає зріст почуття національного 
самопізнання, що має підставою своєю загально-імперську ідею, і дякує тим, хто посіяв це почуття. (Оплески на правих). 
    Родичев каже, що привідці політики не виконали свого обов'язку та обіцянок Верховної Влади. Відповідаючи Гололобову, промовець зазначає, що уряд не доведе 
Росії до сельськогосподарського відродження, бо це можливо тільки в тім разі, коли буде відроджуватись самоврядування та буде вільною селянська праця. 
    Далі промовець каже, що уряд викликає шкодливий націоналізм. Об'єднати країну може тільки рівноправ'я. Центр прийшов до Думи під прапором маніфеста 17 октября, 
але втеряв свій вплив, бо не обстоював за те, щоб уряд вернувся до закону.
— Власть не може зректись керування Маркова 2 го, бо відціль (показує праворуч) їй плещуть, 
коли вона виходить на доцусимський шлях. Лихо ж державі, коли вона не примусить уряд зійти з того шляху! (Сміх на правих). Отакий нанятий регіт було чути і в 
1903 році! (Оплески на лівих). 
    Діректор департамента поліції, з доручення міністра внутрішніх справ, зазначає фактичні помилки де-яких членів Думи, а найбільш—Маклакова. Маклаков казав, що 
уряд вживає адміністративного заслання ще ширше, як раніш. Це—не так. На 1 февраля 1909 р. засланців було 17.120, а на 1 февраля 1910 року всього 12.200. Року 1906 
було заслано 7.777 душ, а за минулий — тільки 1.991. За два місяці сього року було вислано 171. 
    Марков 2 й (з місця) висловлює жаль, що тепер засилають так мало, 
    Діректор департамента каже далі, що неправдиве запевнення Маклакова, ніби уряд не зрікся вживання виняткових ставів, і наводить цьому приклади. Далі представник 
уряду дає пояснення з приводу наведеного кн. Голициним факти про трус і арешти на менинах. Автор же того листа належить до одної з революційних 
партій. (Оплески на правих). 
    Кн. Голицин каже, що автор листа—непремінний член землеустроїтельної комісії, призначений місцевою властю. (Оплески на лівих і в центрі). 
    Вишневський радить зменшити канцелярську писанину губернаторів, бо через неї вони не мають часу клопотатись про потреби людности. 
    Новицький 2-й вважає, що бюджет міністерства внутрішніх справ треба ухвалити, щоб тим виявити довірря міністерству. 
    Гайдаров, критикуючи діяльність уряду, каже, що в керуванні державою нічого не одмінилось, і що в країні зростає опозіція та революція, як це було й до революції. 
    Засідання кінчається промовами Маркова 2 го та Маклакова, що висловлюються в особистих справах.