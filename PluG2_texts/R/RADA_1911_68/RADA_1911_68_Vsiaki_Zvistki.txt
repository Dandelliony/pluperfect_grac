Всякі звістки.
	ПЕТЕРБУРГ. Під предсідательством генерала Леща почались міжвідомственні наради в справі організації потішних і навчання військового строю по нижчих і середніх школах. 
	Між увільненими учнями школи „правовєденія" син сенатора Варваріна. 
	„Пет. Газ.“ повідомляв, що слідчий по найважнішим справам Олександров, який цими днями екстренно виїздив в Фінляндію, багатьох потрусив там і арештував. Добутий матеріял допоможе швидке повести справу Ларічкіна. 
	Конфісковано позавчорашній номер „Грозы“. 
	В околицях Стрельни біля Петербурга арештовано японця, який без дозволу фотографував місцевість. 
	„Р?чи“ повідомляють з Миколаїва: підводний човен, вигаданий Нальотовим, нікуди не годящий. Міністерство даремно витратило 600,000. Роботи припинено. 
	З Сімферополя: арештовано на 6 днів пристава Ляшкевича за те, що він, одбіраючи у редакторів підписи, що вони не друкуватимуть нічого про анафему сектантам, показував при цьому приказ губернатора. 
	МОСКВА. З наказу помішника редактора з прийомної у-ту попрошено вийти співробітників газет, які прийшли за відомостями. 
	„Рус. Сл.“ повідомляють з Архангельська: Застрелився городовий. За недовгий час тут застрелився пристав, начальник сискного одділу і два городових. 
	З Вятки: Забастували робітники на кожевенних заводах.
	З Красноярська: Почалась забастовка приказчиків. 
	ОДЕСА. На засіданні „союза рус. нар." постановлено подякувати Пурішкевича, що виступив проти Столипіна з приводу земства в західних губерніях. Крім того, постановлено звернуть увагу ген. Толмачова, що в телеграмах „Од. Лист." од вл. кор. надруковано: „Столипін „предписалъ" синодові вжити заходів проти Іліодора“. Союз вважав це неповагою до синоду, бо синод висока інституція, в якій міністр може тільки клопотатись про що небудь. Союз вимагає учтивої редакції телеграм про синод.