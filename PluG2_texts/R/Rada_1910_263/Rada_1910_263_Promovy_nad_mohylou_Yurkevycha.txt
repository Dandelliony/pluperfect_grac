Промови над могилою 0. Юрковича.
Од селянства промовляв Петро Іванов. 
Брати і товариші! Велику втрату 
зазнало наше селянство, ховаючи такого чоловіка і діяча, яким був 
покійний Осип Вячеславович. Ще скільки день тому він був серед нас, 
сміявся, шуткував... Завжде такий веселий, він кожного з нас старався 
випитать, яке у його горе і які радости, і завжде старався помогти, 
кому треба було його підмоги. І от як громом вразила нас та звістка, о 
"доктор умер". Ніхто не хотів вірити. Як так! Учора ще був з нами, вчив нас, 
як жити на світі, писав книжечки і в газеті, щоб наші селянські інтереси 
оборонити, зробив нам позичкове товариство, щоб кожному селянинові можна 
було знайти рятунок у самий найгірший час, зробив товариську крамницю, 
котра як пам'ятник стоїть під горкою, —і всі, всі, хто до неї 
заходитиме, пам'ятатимуть свого рідного і доброго пана-товариша. Він 
був не такий, як другі пани, що дивляться на мужика, обернувшись до 
його спиною, —ні, він тільки зверху був паном, а в душі він усім був 
батьком і товаришем; він кожному, з ким мав говорити, не одказав подати 
руку, як рівному собі, і кожного навчав словом щирим, як жити на світі. 
І тепер, коли народ почав розуміти його науку, коли побачив, які добрі 
діла він зробив — смерть без жалю вирвала його у нас!.. Не вірилось, кажу,
 —то ж ще чутки були, що його вже нема, і селяне гуртом вийшли далеко 
в поле, щоб побачити, як будуть везти їх рідного пана. Нема сліз—їх 
виплакало вже селянське горе, а був якийсь то стражденний жаль в очах 
у кожного з нас, коли ми побачили, як тихо під'їзжала — мов хмара чорна 
— труна. Стріли ми свого пана, та вже не таким, як перше: він спокійно 
лежав перед нами, мовчазний і непорушний, закритий у труні і засипаний 
квітками од дорогих його серцю людей... Що ж! хай буде так. Хай він умер 
перед очима нашими, але ж в душі нашій нехай живе його дорогий для нас 
образ, хай живуть його дорогі для нас думки. Будемо ж ми до кінця віку 
свого робить те, що він нам наказував, будемо піддержувать товариство і 
йти тою дорогою, якою йшов він, і нехай його смерть стане знаком доброї 
згоди для нас, щоб пропали ті сварки та незгоди, які колотять наше 
селянство. Цим оддамо йому послідню шану і дяку свою. Хай же буде пером 
рідна земля дорогому панові батькові, панові - товаришеві. Хай і ця нова 
могила новим нагадом буде нам, живим, про наші обов'язки перед рідним 
краєм. Вічная тобі пам'ять у наших серцях, дорогий і рідний наш пане 
докторе! 
Од громадянства українського промовляв давній приятель 
небіжчика, Іван Чуприна. 
Не стало ще одного щирого сина України, що 
багато праці поклав для її відродження, не стало ще одного сіяча правди 
і добра. І серця наші, через край сповнились жалю і смутку. Але не 
самого жалю, не самого смутку. Живе в серці нашому й неміруща надія, що 
святе зерно, посіяне небіжчиком, не всохне, а дасть великий урожай, що 
за його діла повік будемо пам'ятати його. Хай оця могила нагадує нам, 
що нас жде широка українська нива, де так багато бур'яну поросло і куди 
сіячів так мало виходить. На цій ниві один з кращих сіячів, наш дорогий 
небіжчик, багато праці поклав, щоб виполоти отой бур'ян і засіяти щире, 
добірне зерно правди, добра і щастя людського. Ходімо ж за ним і будемо 
так робити, як він робив. А тепер, у цей тяжко-сумний час, промовимо 
побожно: вічная пам'ять чесному і невтомному ратаєві на нашій рідній 
ниві! Земля йому пером!