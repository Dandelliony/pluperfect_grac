За кордоном. 
Вільгельм і соціалісти.
Кореспондент "Echo de Paris" телеграфує; цими днями в імператора 
Вільгельма одбулась таємна нарада з Бетманом-Гольвегом. Цій нараді 
надають тут великої ваги, а про наслідки її швидко почуємо. Річ йшла 
про те, щоб згуртувати буржуазні партії і виставити їх проти соціалістів,
праця яких дуже лякає тут усіх.

Дешеві кватирі для робітників.
Віденська палата депутатів ухвалила внесений урядом законопроект про 
заснування особливого фонду для будівлі дешевих кватирь робітникам. Фонд 
цей буде складатись з що-річних внесків казначейства на протязі десяти 
літ; фонд повинен мати 25 милійонів марок. З цих грошей будуть видавати 
запомогу громадським інституціям та приватним товариствам на будівлю 
дешевих кватирь.

Цікава чутка.
Газеті "Matin" телеграфують з Берлину, що Австрія і Італія підписали 
згоду між собою про Балканський півостров. По цій згоді обидві держави 
поділили політичні і економичні сфери на Балканах таким способом, що 
Албанія і Чорногорія одійдуть під фактичний догляд Італії, а Македонія 
і Салоніки під догляд Австро- Угорщини. Підписано цю згоду підчас 
зустрічі в Турині міністрів графа Еренталя і Маркиза Сан-Джуліано.

Кук і Пірі погодились.
Всі ще, певно, пам'ятають, як довго сварились між собою Кук і Пірі, 
котрий з них доїхав до північного полюсу. Кук запевняв, що Пірі там 
ніколи ке був, а Пірі доводив знов, що Кук і не доїхав навіть до полюсу. 
Тепер один німецький вчений довів обом їм, що ні один з них не був на 
полюсі. Проти доказів вченого ні Кук, ні Пірі не могли нічого заподіяти 
і погодились на ньому. Крім того в знак згоди подали один одному руки і 
обіцяли знов вирушить разом до північного полюсу.