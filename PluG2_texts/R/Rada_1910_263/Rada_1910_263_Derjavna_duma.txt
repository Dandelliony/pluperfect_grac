ДЕРЖАВНА ДУМА.
Денне засідання. 
Предсідательствує Капустін. 
Приймають 32 ст. законопроекту про 
початкові школи в такій редакції: вчителями і вчительками не можуть 
бути; 1) присуджені до кари, що позбавляє або обмежує права маєтности, 
засуджені за крадіж, всякі шахрайства і кощунство; 2) ті, яких тягнуть 
до слідства, як винуватців в злочинствах, позначених в 1-му пункті; 
3) ті, що живуть під опекою; 4) позбавлені духовного сану за пороки; 
5) засуджені за порушення ст. 389 і 390 установи по воїнській повинності. 
Після дебатів приймається ст. 33: содержателі шкіл допускають обраних 
ними учителів і в двохтижневий строк подають їх документи шкільній 
нараді. Статтю 40 приймають з поправками, що під доглядом одного 
інспектора не повинно бути більше 75 шкіл, щоб були порівняні в правах 
і обовязках інспектори земських губерній з неземськими і щоб були 
увільнені від плати за учення по всіх казенних середніх школах діти 
інспекторів та директорів. В 43 статті викликає багато суперечок 
питання про виключення комісією, на перекір міністерському проектові, 
з обов'язків інспектора права керувати виконанням в школах програми 
навчання. Товариш міністра Георгієвський зазначає, що, коли інспектори 
будуть тільки наглядати, а не керувати шкільною програмою, то вони скоро 
стануть простою фікцією. Проект комісії зменшує не роль інспекторів, 
а роль урядової власти. Уряд не може одмовитись од тієї ролі, яка 
належить йому в цьому ділі і вимагає прийняти його міністерський проект. 
Докладчик фон-Анреп заявляє, що згодитися на цій статті з міністерством —
це однаково, що одмовитися зовсім од всього законопроекту. Проект 
комісії не має на увазі, що в ділі початкової освіти стане два ворожих 
табори: урядовий та громадянський; проект намагається об'єднати у 
спільній і одночасній роботі представників уряду і місцевих громадських 
сил. Звертаючись до правих, оратор каже: „ви бажаєте оживити невдалий 
інститут. Ви турбуєтеся за духовно-моральне виховання російського люду, 
але я не допустив ба вас і близько ні до школи, ні до російського народу, 
бо ви скалічите російську школу. (Шумливі оплески зліва і в центрі). 
Ст. 44 приймають з поправкою, що інспектори можуть протестувати проти 
постанов шкільних нарад в ділі навчання російської мови в школах на 
окраїнах. Ст. 46, що дає інспекторам право в де-якіх випадках припиняти 
в школах заняття і позбавляти посади учителів, приймають з поправкою, 
що обмежує це право інспекторів згодою предсідателя шкільної наради. 
Останні статті глави про директорів та інспекторів приймають без 
суперечок. Далі викликала суперечки стаття 54, що знімає обов'язки 
предсідателів шкільних нарад з предводителів дворянства і накладає їх 
на тих людей, яких оберуть земські зібрання і городські думи. 
Посилаючись на велику культурну роботу дворянства в ділі насадження 
освіти в Росії, Бобринський 1-й, Танцов, кн.Куракін не згожуються 
поступитися такими правами дворян. Соколов 2й, Булат і Масленіков, не 
спиняючись на заслугах дворянства, зазначають те, що прдеводителі 
дворянства і так мають дуже багато діла. За пізнім часом суперечки 
одкладають до п'ятниці.
Вечірнє засідання. 
Предсідательствує Капустін.
Більшістю голосів одкидають запитання про незаконні вчинки старшого 
предсідателя новочеркаської судової палати Холодовського і слідователя 
Лижіна, про незаконні вчинки начальства під час розглядання діла про 
непорядки в Новоросійському. Вносять дві формули переходу: члена Думи 
Піленко і фракції союзу 17 октября. Марков 2й заявив, що праві будуть 
голосувати проти всяких формул, бо доказано, що начальство чинило по 
закону. Внесення всяких формул роблять більше ліві, і його треба визнати 
злочинним. (Зліва шум. Вигуки: п'ять хвилин минуло!). Піленко каже, що 
де-які з свідків в воєнному суді понесли адміністративні кари і пропонує 
Думі висловити своє бажання, щоб міністр юстіції подбав про те, щоб 
цього надалі не було. Більшістю формула Піленка одкидаеться. Читають 
формулу октябристів, в якій вони вчинки інституцій і адміністративних 
лиць не визнають незаконними, але пропонують порадити, щоб таких вчинків 
в суді більш не траплялося. Гегечкорі взиває цю формулу зразком 
мізерного творчества октябристів, які хотять догодити і нашим, і вашим.
Більшістю формула октябристів одкидається.