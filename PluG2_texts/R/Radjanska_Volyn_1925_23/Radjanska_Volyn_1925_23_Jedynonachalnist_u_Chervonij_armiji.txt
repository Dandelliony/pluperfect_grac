Єдиноначальність у Червоній армії.
На Всеукраїнській нараді вищого політскладу Української Військової Округи, член Реввійськради СРСР і начальник Політуправління т. Бубнов у доповіді про єдиноначальність у Червоній армії зазначав, що останній плєнум Реввійськради Союзу розв’язав усі питання військового будівництва. Найбільш злободенним є питання про єдиноначальність, яке й було висунено на чергу дня самім життям, самими підсумками й досягненнями Червоної армії. — «Після останнього плєнуму Реввійськради, — каже т. Бубнов, — ми цілком визначили розуміння єдиноначальности. Беручи на увагу зростання нашого безпартійного комскладу, його достатній підбір, випробованість у політичному й радянському відношенні — ми можемо надати йому більш прав, а-ніж до цього часу він мав. У цьому розумінні Реввійськрадою прийнято форму єдиноначальности, згідно з якою стройовому командірові повинно бути надано всю повноту влади в галузі обов'язків оперативно стройових, адміністративних та господарських, зі звільненням від цих обов'язків комісара, а також усунення повсякденного контролю з боку комісара над діяльністю командіра. Ми повинні не тільки низкою практичних заходів центру, але й заходами внутрішнього характеру, які вживаються по окрузі, корпусу, дивізії, полку — допомогти безпартійному командірові усвідомити, що ми ніякого гонення на нього не піднімаємо, а, навпаки, що ми чесному безпартійному командірові Червоної армії, який несе на собі низку тяжких обов'язків під час горожанської війни, — дамо широкий хід. За 7 років будівництва Червоної армії ми проробили одбор такого безпартійного командного складу, який служить Червоній армії не за страх, а за совість. Цей командір перестав потрібувати того комісарського контролю, який вживався в початку будівництва Червоної армії. Зараз ми маємо радянського командіра на всі 100 відс. Цьому командірові ми також можемо довірити на 100 відс. З точки зору піднесення дисціпліни, зміцнення боєздатности Червоної армії, піднесення авторітету командіра — реформа, що провадиться нами, обіцює незчислиму користь, як що ми вміло цю реформу проведемо.
Реввійськрада покладає на ввесь комісарський склад велике завдання по здійсненню цеї реформи. Складність завдання полягає в тому, що ми безпартійному командірові даємо повноту влади в сфері обов'язків, стройових та господарських. Одночасно ми знімаємо з комісара відповідальність за ці галузі військової роботи, покладаючи на нього відповідальність за політичний і моральний стан армії. На перший погляд не може видатись, що ця реформа викличе розрив у політичній будові та з матеріяльного боку справи, — одначе така небезпека, безумовно, є.
Треба розраховувати на те, що ми забезпечимо єдність в стройовій та політичній частині, віднімаючи в комісара право накладати заборону на дії командіра. Ми даємо комісарові право оскарження, воли він не згоджується з якимись розпорядженнями командіра.
