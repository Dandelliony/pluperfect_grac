Плєнум міськоі ради.
28-го січня відбулося засідання плєнуму міської ради. Головує голова губвиконкому т. Ремейко.
Доповідь про місцевий бюджет. Завгубфінвідділом т. Шпильовой характеризує будування бюджету міста Житоміру, при чому відмічає збільшення прибуткових статтів. Взагалі прибутковий кошторис міста збільшився проти торішнього року на 66 відсотків. Прибуткова частина міста в цьому році приблизно на 80 тисяч карб. перевищує видаткову. Лишки прибутків будуть використовані на покриття дефиціту губернського бюджету. Значно збільшилися прибутки по місцевому господарству, з'окрема підприємств місцьгоспу, як елєктростанція, трамвай і т. инш. Крім того, значно поліпшився техничний стан цих підприємств і вони вже дають велике з'ощадження в паливі то що. Ми повинні й на далі звернути пильну увагу на поліпшення внутрішнього становища наших підприємств.
Доповідач далі вказує на значне збільшення видатків, проти торішнього року, на народню освіту міста й охорону здоровля. Збільшення видатків на охорону громадського порядку міста та місцеві судові дільниці зроблено, головним чаном, за рахунок збільшення утримання робітникам тих установ. Поруч із цим зменшено видатки по админістративних установах міста.
Наприкінці доповідач підкреслює тяжке становище житлових помешкань у місті. Житлова площа не тілько не дає прибутків, але й навпаки, забирає кошти з инших статтів. Житлова площа з кожним роком більш руйнується. Плєнуму міської ради треба відшукати такі засоби, щоб зміцнити житлове господарство.
У резолюції по доповіді плєнум відмічає в галузі будування бюджету міста низку досягнень, порівнюючи з торішніми роками. Плєнум міської ради ухвалює загальний напрямок в розумінні збільшення видатків на потреби наросвіти й народнього здоровля. Поруч із тим — плєнум доручив фінансовій секції досконало розглянути бюджет і розробити практичні пропозиції, що виходять з обговорення на плєнумі.
Боротьба з безробіттям. Доповідач т. Зепин докладно торкнувся стану безробіття у Житомірі. Після реорганізації Біржі праці — увесь елємент, який примазався, щоб одержати всілякі пільги, знято з обліку. На 1-ше січня нараховується біля 4 000 безробітних. По окремих спілках головна маса безробітних припадає на будівельників, у зв'язку з зимовим періодом. Багато безробітних нараховується серед жінок — 1297 чол. Комітет біржі провадить низку заходів у справі надання роботи жінкам. Гостро також стоїть питання з безробіттям серед демобілізованих, через те що значна частина демобілізованих не має ніякої кваліфікації. Комітет звертає максимум уваги забезпеченню цієї категорії. Де-які демобілізовані устроєні на роботи по підприємствах та установах. Значна кількість демобілізованих перебуває в будинку для безробітних, одержують там ріжну допомогу. Та й взагалі вживається всіх заходів до надання трудової допомоги всім безробітним, включаючи сюди й підлітків.
У резолюції по доповіді плєнум підкреслює, що перехід Біржі праці до посередницьких функцій має важливе значіння в піднесенні продукційности праці. Плєнум дав низку вказівок, що-до надання трудової допомоги безробітним, з'окрема по перевірці безробітних, для встановлення їх кваліфікації. Плєнум, між иншим, звернув увагу губмісцьгоспу на необхідність надання знижок по орендній платні колективам безробітних. В цілях злідвідування безробіття серед демобілізованих червоноармійців — плєнум доручає комітетові вжити заходів до втягнення їх до колєктивів, громадської роботи, а також утворити спеціяльно для них с.-госп. колєктиви.
