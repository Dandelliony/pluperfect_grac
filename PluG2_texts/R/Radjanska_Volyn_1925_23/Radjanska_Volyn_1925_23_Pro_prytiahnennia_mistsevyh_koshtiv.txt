Торгівля й кооперація.
Про притягнення місцевих коштів до с.-г. кооперації.
(Селянські паї та вклади).
Щоб допомогти селянинові в справі відродження й піднесення його господарства урядом зорганізовано систему с.-г. кредиту. Для цієї мети урядом відпущено значну суму грошей. Ця сума все-ж не задовольняє потреб усього селянства. Необхідно й самому селянству взяти саму інтенсивну участь у збільшенні оборотних коштів системи с.-г кредиту. Цього можна досягнути двома шляхами.
Перший шлях—це розповсюдження селянських паїв „Сельбанку". Вигоди, що їх дають селянські паї—досить значні. Перш усього можна, в свою чергу, одержати позики з сельбанку. По селянських паях банк виплачує 5 відсот. річних. По ним дається відстрочка продподатку на шість місяців, на суму, яка відповідає сумі паїв. Гроші, виручені за селянські паї знову повертаються до селянства в вигляді позики й навіть до того самого району, де вони зібрані. Сельбанк може навіть залишити гроші, які виручені за його паї в товаристві у вигляді вкладу на певній строк. Необхідно негайно ж перевести в життя постанову минулої наради товариств (у липні місяці м. р.) про те, щоб кожен пайщик товариства придбав не менш одного селянського пая.
Другий шлях для збільшення оборотних коштів—безпосередньо вже товариств є розвиток вкладних операцій в товариствах. По статистичних відомостях у нас на Волині в 1913 році вклади в товариствах складали 41,3 відсот. їх балансу. На 1 вересня 1924 року вклади складають 1,1 відсот. балансу. З цього видно, що селянство ще з старих часів досить добре знайоме зі вкладними операціями. Між тим вони зараз майже зовсім не мають місця. Проте по статистичних даних у населення є вільні кошти. Є декілька причин, по яким укладні операції припинились. Перша причина була—відсутність твердої валюти. Зараз, з переведенням фінансової реформи ця причина одпала. Друга причина це побоювання оголошення того, що той чи інший селянин має гроші у товаристві. Цього боятись нема чого. Артикулом 117 карного кодексу законів гарантується таємність вкладів у кредитових установах. Третя причина—це недовірря селянства до де-яких товариств. Для усунення цього необхідно: присутність у складі правління товариств людей, які користуються довіррям та авторитетом у населення, правильна постановка позичкової операції з підбором акуратних та добросовісних позичальників; акуратне рахівництво й відчитність; безпечне зберігання грошей та документів; широке оповіщення населення про умови, на яких приймаються вклади, і нарешті, найважніше—це своєчасне повернення, ез усяких перешкод, укладів. Для забезпечення останнього сельбанк гарантує вкладчикові повернення його вкладів. Згідно особливої умови, яку сельбанком складає з товариством, останньому відкривається спеціальний біжучий рахунок на випадок вимоги ким-небудь із вкладчиків свого вкладу, як раз у такий час, коли в касі т-ва бракує грошей для задовольнення цього требування. В такому разі т-во без усяких перешкод одержує від губсельбанку суму грошей, якої бракує для повернення вкладу.
Повинен сприяти розвитку вкладкових операцій також і той факт, що гроші вкладчика постійно будуть перебувати в його ж селі, майже перед його очима в його ж товаристві, од якого він і сам сподівається, під час скрутного становища, одержати позику.
Для того, щоб зміцнити товариство, підняти його авторитет серед населення, необхідно, аби всі організації та установи, які мають зв'язок з сільським господарством, держали свої вільні кошти в установах сільськогосподарського кредиту відповідного ступня.
Вклади можуть бути: 1) до вимоги, 2) на певний строк та 3) умовні.
Найвигідніші для товариства вклади—це вклади на певний строк. Алеж т-ву належить всемірно заохочувати й других вкладчиків, незалежно від строку та розміру вкладу. Вигідніше мати багато дрібних вкладів, ніж декілька великих. Заохочувати вкладчиків належить як при особистих стосунках з селянами, так і на сходах, лекціях і т. п.
Розмір відсотків по вкладах встановлюється не в залежности від розміру їх, а головним чином, від строку.
Як уже було зазначено вище, уряд зі свого боку зробив для підтримання сільського господарства більше, ніж можливо було в сучасних умовах очікувати. Зараз—слово за селянством.
Ha-далі, при розв'язуванні питання про відкриття сельбанком тому чи іншому т-ву кредиту, та про розмір його, найбільшу увагу буде звертатись, головним чином, на суму вкладів, яку т-во притягнуло.
Коваль.
