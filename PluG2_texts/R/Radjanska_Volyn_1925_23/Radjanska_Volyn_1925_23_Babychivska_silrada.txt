Бабичівська сільрада.
По просторі своїй Бабичівська сільрада досить велика й населення тут теж живе чимало. Але по заміжности таке в більшости буде бідняцьке. Грунт для хліборобства кепський (супісок), чому населення мусить шукати побічних заробітків і почасти збувати свою худобу. Перевибори сільради переведено було в листопаді, але населення не було підготовлено до цього, чому залишилось незадоволене такими бо справді до сільради попали не працьовіти, не свідомі селяне й роботи сільради за 2 місяці не видно було.
Кепсько стояла тут справа в сільраді ще до перевиборів: канцелярія запущена, відомостей ніяких одержати не можно, нічого не зроблено по організації незаможнього селянства й бідняцьке населення не знало, що то є за КНС, не було ніякого фонду взаємодопомоги — «був якийсь», — кажуть селяне, — «але де дівся — невідомо». Турбувалось населення про школу. Доручить сільраді — а сільрада проспала школу. Чому тут і відсутнює культурно-освітня робота.
Ніяких комісій в сільраді не було з‘організовано. Ніхто з членів сільради ніяких обов'язків не ніс. Засідання відбувались дуже рідко — раз на два місяці і то ставились такі питання, які вирішенню сільради не належали (напр. — Доповідь про жовтневу революцію). Школа в сільраді одна — німецька в якій вчаться тільки діти німців одної колонії, а решту три чвертки дітей шкільного віку знаходяться по-за школою. Зрозуміло, що тут вже має широке поле темрява, несвідомість, п'янство і т. и.
Взагалі робота сільради не відповідала своїм завданням на селі.
Так лишитись справа з Бабичівською сільрадою не могла й райвиборчком, підрахувавши «сп'ячку» старого складу сільради й взявши до уваги незадоволення населення до новообраного складу та й не відповідність також, рішив зробити в друге перевибори. Зараз до сільради попали свідомі й активні селяни. Й вже на першому засіданню стоїть тут питання про відкриття лікпункту та клопотання лісоматер'ялу для будовання школи.
В. Пулинський.
