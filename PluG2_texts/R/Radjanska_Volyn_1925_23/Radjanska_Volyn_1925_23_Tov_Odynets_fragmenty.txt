Тов. Одинець одвідав Левків.
25-го січня до Левкову приїхав на обслідування член ВУЦВК'у та член селянського Інтернаціоналу тов. Одинець. У Левкові він заходив до селянських хат, виясняв, як живе селянин, як можна поліпшити його стан та господарство.
Над вечір у театрі зібралося понад 600 чоловік селян.
Коли тов. Одинець з'явився в театрі — селяне зустрінули його гучними оплесками. Тов. Одинець зробив доповідь про внутрішнє становище радянської влади.
Росказав селянам як вона, дякуючи невпинній праці робітників і селян, все міцніє й міцніє. Тов. Одинець закликав селян згуртоватись навколо комуністичної партії для підвищення сільського господарства. Після цього він слухав скарги селян.
По доповіді було ухвалено таку резолюцію:
— Ми селяне й робітники с. Левківа визнаємо, що радянська влада гарно вправляється з заповітами тов. Лєніна. Ми даємо свою обіцянку радянській владі надалі ще більш зміцнити спілку робітника й селянина під керовництвом комуністичної партії.
Гарно робить наша вища влада, що посилає своїх представників на село у саму гущавину селянства, де вони стають віч на віч з найістотнішими потребами його.
Тов. Одинець зробив також коротеньку доповідь про завдання й про працю селянського Інтернаціоналу й закликав селян вступити до нього.
---.
