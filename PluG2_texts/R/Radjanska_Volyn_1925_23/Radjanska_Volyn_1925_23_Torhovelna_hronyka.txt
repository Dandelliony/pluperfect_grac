Торговельна хроника.
Обмеження ціни на гас.
23 січня при комвнуторзі відбулась нарада, де обмірковувалося питання про встановлення найвищих продажних цін на гас.
Нарада ухвалила, аби продажна ціна на гас у м. Житомірі та в тих місцях губерні, де є склади нафтосиндикату—не було більше як 5 коп. за хунт при роздрібному продажу та 185—190 копійок при попудному продажу.
При продажу гасу з низових кооперативних крамниць ціна хунта гасу не повинна бути більше, як 6 коп., а за пуд—2 карб. 20 коп.
Приватні крамарі повинні продавати не більш, як на 1 копійку дорожче напроти ціни держкооперативної торгівлі.
Нарада вирішила клопотатись перед Губвиконкомом про видання з цього приводу обов’язкової постанови.
Праця шкіртресту на Волині.
Губвнуторгом, по доповіді вповноваженого шкіртресту на Волині, стверджені певні досягнення в праці Житомірської філії укршкіртресту. Житомірська філія обхопила губерню заготівлею сировини, що досягла в грудні минулого року 80 відс. усієї заготівлі. При чому заготівля переводилася в найбільшій мірі через держкооперативні організації. Конторі шкіртресту запропоновано надалі поглибити зв'язок з низовою кооперацією.
Вироблення мікроскопів.
Трестом точної механики (у Москві) розробляється постановка виробництва на заводах треста мікроскопів. На заводі „Геофізика" зготовлені вже трихноскопи та мікроскопи шкільного типу. На черзі стоїть виготовлення мікроскопів більш складних. До сього часу мікроскопи приставлялися до нас із закордону.
Маємо свій ярмарок.
У с. Святці, Теофипільського району, вищими адміністративними органами дозволено відкриття ярмарків. Останні відбуваються через кожних дві неділі. Перших два ярмарки були не багатолюдні, але останні ярмарки вже можна зрівняти з містечковими. На ярмарок привозиться ріжний крам кооперативними організаціями та приватними крамарями. Селяни, як місцеві так і з околишніх сел, надто незаможники, що не мають коней, дуже задоволені, що мають близько ярмарок. Не завадило б місцевій кооперації підтягнутися та привозити побільше ріжних фабрикатів для селянського вжитку, щоб придушити приватніх крамарів, які поки-що відіграють переважку ролю на ярмаркові.
Л. ФЕДОРУК.
