Зразковий голова кооперативу.
У с. Романові, Миропільського району, с.-г. кооператив гарно працює. А гарно праця йде в нашому т-ві тому, що головою й керовником його є гарний і чесний робітник т. Корсун. Він гаразд знає кооперативну справу й цікавиться своєю роботою. Товариш Корсун був ініціятором-організатором нашого позичкового т-ва і спромігся піднести його на належну височінь. Тільки завдяки йому до нашого кооперативу хмарою сунуть селяни, найбільше незаможники. Кількість пайщиків зростає. Оце недавно т. Корсун був у Житомірі, де одержав у кредит гроші. Останні він зараз же роздав їх тим, хто мав нужду в них і всі були задоволені. Тільки завдяки тов. Корсуну багато з наших селян виплатили податок. Усі хвалять т. Корсуна за його працю.
У крамниці т-ва є все, що потрібно селянинові і всякий крам продається дешевше ніж на приватньому ринкові. Своїм умілим підходом наш голова зацікавив селян кооперативним будівництвом і з того менту, як організувалося наше с.-г. т-во, краще жити стало романівським селянам.
---.
