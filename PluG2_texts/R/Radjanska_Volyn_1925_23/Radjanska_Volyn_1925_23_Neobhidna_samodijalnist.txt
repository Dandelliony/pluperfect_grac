Необхідна самодіяльність.
Темна, приголомшена, бідна царська Росія завжди терпіла від шкідників сільського господарства, платючи що-року данину своїй мимовольній темноті та приголомшеності сотнями мілійонів пудів хліба, овочів та фруктів.
І ховрах, і капустяний метелик, і польова миша, й луговий метелик, і гесенська муха, й совка-гама, й ріжки, й «ім'я ім легіон» часто-густо в значній мірі зводили на-нівець працю селянина.
У відношенні росповсюджености шкідників сільського господарства гірше — ніж у Росії — стояла справа лише в Персії, Туреччині та по инших відсталих країнах.
Імперіялістпчна й громадянська війна, посухи останніх років, які не помилували навіть нашої вохкої — порівнюючи — Волині, в значній мірі погіршили наше становище в цьому відношенні, в порівнанню навіть із царською Росією.
Наш робітниче-селянський уряд, як тільки одержав передишку, як тільки розв'язав руки від фронтів громадянськоі війни, — з‘осередив свою увагу на цьому питанню.
І в галузі боротьби зі шкідниками сільського господарства нами пророблено й робиться все, що є в можливостях і навіть по-верх можливостей наших, поки слабких, державного та місцевого бюджетів.
Але в тому й справа, що боротьба зі шкідниками сільського господарства, через їхню, звичайно, масову розповсюдженість, ніколи й ніде не велася силами самої лише держави.
Досвід боротьби з цими шкідниками по таких країнах, як найбагатіші Сполучені Штати Північної Америки, Канада, Аргентина, Австралія та инші, — вчить, що така боротьба може бути успішною в тому лише випадкові, коли в ній приймає участь саме зацікавлене населення, коли це населення не надіється на неїснуючого бога та земних його агентів, а допомогає агрономам у цій їхній праці, слухається їхньої поради.
Цього в нас, поки що, на жаль, немає, а як і є, то в дуже незначній мірі; в той час, коли в 99-ти випадках із сотні — справа не в тому, щоб на цю боротьбу витрачати гроші чи инші матеріяльні засоби, а, виконуючи пораду агронома, зробити ту чи иншу працю, часто зовсім незначну: промити насіння, обмастити та почистити дерева, з'орати на зяб та инше.
Щоб не платити контрибуції своїй власній темряві в сотні й сотні мілійонів карбованців щорічно — необхідно лише трохи самодіяльности.
І справа наших сільських осередків — радянських, партійних та професійних; справа вчительства, цілого сільського активу — цю самодіяльність розбуркати.
У цій самодіяльності ми знайдемо того банкира, який нам позичить кошти, що є необхідними для відбудування нашого господарства та для встановлення його на соціялістичниий шлях.
