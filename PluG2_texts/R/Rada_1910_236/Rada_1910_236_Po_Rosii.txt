ПО РОСІІ.
Труси. В Петербурзі поліція дізналась, що десь друкуються нелегальні брошури і відозви для робочих на кошт чужоземних робітничих організацій. Щоб викрити ті друкарні, поліція стала робить багато трусів. Найбільші наслідки дав трус, як каже „Нов. Вр.“ в домі № 6 по Гусьовому проулку, де трусили три кватирі. Трусили співробітника одного з робітничих професійних листків Ісуфа, в якого найшли біля 150 примірників брошур чужоземного походження, д-ку Вячеславову і д. Свєчіна, в якого теж найшли чужоземні видання. 
„Старцы". В вятській губернії, в селі Уні, глазовського повіту, живе „старець* Сисой. Про життя цього „старця" оповідають таке: Сисой живе в лісі біля села, де у нього збудована хатка. З Сисоєм живуть дві молоді дівчини. До „старця" ходить багато прочан. З цих то прочан „старець" і набірне собі помішниць—дівчат, часто міняє їх, вибіраючи самих молодих та хороших. Місцеві селяне кепкують з дівчат і оповідають, що окрім послуг „старцеві своїм тілом, вони ще служать його агентами і продають масло, що приносять йому прочане, полотно, шерсть то що. На вторговані гроші дівчата купують в Унах горілку і увечері піячать разом з Сисоем. (Б. В.) 
Заборона вірменської мови. В Ростові-на-Дону недавно ховали молодого студента Аведянца, який загинув трагичао під час катастрофи з автомобілем у Москві. На могилі студента родичі та знайомі хотіли були говорити промови вірменською мовою, але поліція не дозволила. (У. Р.) 
319 й злочин. В петербурзькому окружному суді судили якогось Досновського, якому прийшлося за все своє життя судишся за 318 угодовних злочинств. Його вже позбавили прав. Тепер його ще судитимуть за 200 справ. Його вже не раз присуджували і до смертної кари, і до каторги без строку і в арештанські роти. В Москві судився за обстрілювання — спокійно оповідав він, в Київі за напад на тюремного доглядача. За одну справу засудили на 18 літ до каторги, за другу — на вічну каторгу. Ця справа для мене дурниця, панове присяжні, — говорить він, за підлог найбільше три з половиною роки арештанських рот. Кара нічого не додасть і не зменшить і я щиро заявляю, що не робив того, в чому мене обвинувачують. Присяжні таки обвинуватили його. (П. Г.) 
Заборона шлюбу вчителькам. Старицька шкільна рада, калужської губернії винесла недавно постанову про заборону вчителькам виходити заміж. Цю постанову шкільна рада внесла на розгляд земського повітового зібрання. Формуліровала свою постанову шкільна рада так: Перше — вихід заміж і служба в земстві не може бути разом; вдруге — вчителі можуть бути жонаті, але при тій умові, щоб сем'я їх жила на окремій кватирі; трете — ті вчителі і вчительки, що поженилися до цього наказу, можуть лишитися на службі тільки тоді, як сем'я їх буде жити окремо од них, не на шкільній кватирі. Цей проект на земських зборах зустрів гарячу одсіч з боку де-яких гласних, головним чином, селян. Як не старалася рада, а проект провалили. (Р. Сл.)
Офіціальні відомости. З приводу чуток в пресі, що в тюрмах Росії дуже погані санітарні порядки, головне тюремне управління повідомляє, ніби з останніх відомостей видко, що хорих на тиф арештантів всього ЗО на 166.000 загального числа арештантів, крім тих, що в дорозі. Таким чином виходить, що пошесть тифу, який лютував в 1908—09 роках, тепер зовсім припинилася. Небезпешних що до холери по тюрмах всього три, а хорих на холеру зовсім немає. 
На Амурській дорозі. Інженер Троїцький подав військовому губернаторові відомости, скільки треба буде робочих на середній частині Амурської залізної дороги, що прокладають тепер, на сезон 1911 року. Відомости ці такі: треба буде — 10.000 копачів, 1000 столярів, 900 каменярів. Стілько ж робочих треба буде і в 1912 році, а в ІЗ і 14 роках треба буде ще половину цього числа. Робочих жовтої раси тепер на роботах нема, але Троїцький вважає, що вони потрібні, щоб збити ціну на робочих. (Г. М.) 
Поліцейські справи. Вятська городська дума одноголосно постановила прохать губернатора, щоб він оддав під суд відомого вятського поліцмейстера Райкова за надужиття власти і незаконну трату 1.486 рублів, які він одержав для видачі „папіровим го родовим". Крім цього дума подасть на „горчаківеького" поліцмейстера позов на таку ж суму. (Р. С.)