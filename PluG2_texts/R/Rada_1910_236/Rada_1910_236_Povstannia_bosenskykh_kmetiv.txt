Повстання босенських кметів.
(Од власного кореспондента).

Останніми часами у часописах промайнули де які звістки про аграрний, визвольний рух між босенськими кметами. Такі рухи у Боснії не новина. Перед анексією, особливо ж перед 1860 р., вони були там сталим та регулярним з'явиськом. Майже що року протестували кмети проти експлоатації їх власниками „бесами". В 1859 р. видано було т. зв. саферські правила , які трохи поліпшили долю босенських кметів. В звязку з цим притихли на якийсь час кметські розрухи. Аж нині знову по всій Боснії з великою силою поширилась повстання та демонстрації кметів. В реакційних та лояльних сферах, як звичайно, старались пояснити цей рух якоюсь чужою агитаціею (сербською) дошукувались у ньому революційної пропаганди або антидинастичних тенденцій, словом приписували його всіляким неможливим причинам, зовсім не бачучи або, вірнійше, — свідомо нехтуючи, натуральну та простісіньку його причину: — недолю та голод цих босенських невільників-кметів, які не маючи нічого (опріч власних рук та марненької землі), мусять содержувати своїх панів-властників землі, переважно „бегґів", далі утримовати на свій кошт босенську урядову адміністрацію, врешті жити сами з своїми сем'ями.
Земля у Боснії взагалі досить плоха й до хліборобства мало здатна, особливо ж, коли від неї так багато вимагається. 
Одже не диво, що кмети, щоб хоч трохи викрутитись з лиха та від голоду, мусять опріч хліборобства шукати якогось ще стороннього заробітку. Здебільшого на осінь та зіму йдуть вони до фабрик або корчувати ліса. Такий заробіток не завше є але иноді буває. Попи та власники землі дуже неприхильно дивляться на цей „отхожій промыселъ" своїх невільників. Вони у таких випадках охоче користуються одним з параграфів згаданих саферських правил, по якому того кмета, котрий не справляв „порядно" своїх хліборобських обовязкі — можна позбавити землі. 
Цього року повстання кметів почалось через т. зв. „третини" (1/3), що мають вони in natura давати від свого хліборобського прибутку на пана. А як пани ці мають величезний апетит, то ця „третина" звичайно одбірається, розуміється, з шкодою для бідного кмета. 
Не можна тому дивуватися, що цього року кмети рішуче оповістили свій протест проти цих „третин". 
З цього видно, що сьогорішній рух кметів має цілком характер соціяльно-економичний. Цікаво, що у ньому дуже солідарно виступають православні серби з католиками хорватами, натомісць цілком не беруть участи сербо-хорвати магометанської віри. 
Це останнє з'явиеько мав свою психологичну та релігійну причину. Передовсім, сербо-хорвати магометанського визнання під впливом ісламу стали дуже пасивним елементом, який майже фаталістично згоджується з своєю долею. 
Але з другого боку їх соціально-економичне становище все ж таки ліпше, ніж становище їх соплеменників православної або католицької релігії, а саме тому, що пани „беги“ ставляться до них, як до єдиновірців значно ліпше, ніж до кметів не магометан та менше їх експлоатують.
Як відомо, австрійський цісарь, після надання Боснії та Герцеговині „конституції", видав теж спеціальний рескріпт, у якому факультативний викуп кметів вважається за потрібний. 
Одже цей рескріпт, а саме порушена у ньому справа викупу — подекуди, власне, мала вплив на сьогорічні розрухи між босенськими кметами. Їх факультативний викуп не задовольняє; вони стоять за абсолютний та обовязковий викуп. Розуміється, що не тільки в урядових сферах, але головно серед власників-магометан — це їх бажання абсолютного викупу - спіткало вельми енергічне осудження. 
Дуже цікаві аргументи, що висловлюють проти нього власники. Вони, бачте, бояться, що визволений кмет не зумів сам собі дати ради, бо на їх думку, він дуже ледача та гультяйська натура. Одже завжди над кметом мусить бути який-небудь пан-„опікун". 
Правда, навіть серед сербо-хорватської інтелігенції не магометанської віри — цей постулат абсолютного викупу — не має багато прихильників. На думку одніх — це утопія. На такому становиську стоїть сербський часопис „Рад.“. Инші признають абсолютний викуп тільки ддя певної частини кметів, а саме для тих, які доведуть, що вони й матеріально і морально достойні (!) самостійності. Таке пропонує хорватська газета „Hrvatski Dnevnik“. Навпаки „Србска Рijeг" висловлюється за обовязковий та абсолютний викуп. Бо тільки він, на її думку, уможливить розвиток сербсько-хорватського люду (кметів) у Боснії — в напряму поступу й демократизму, А без нього політичний розвій буде на довго зупинено. 
Об'єктивно дивлячись на цю справу, треба констатувати, що дійсно обовязковий абсолютний викуп кметів, це єдиний можливий шлях до розвязання цього такого пекучого кметського питання у Боснії. 
Наприкінці ще скілька слів про географічне поширення кметського руху. Він почався на босенській Градишці, а звідси поширився по усьому бап'ялюцькому краю: се б то захопив головно землі, де економичне та соціальне положення кметів найгірше. 
В Герцеговині, де напр., кметське питання не є таке пекуче, а саме тому, що там через природні умови краю (брак родючої землі) — хліборобство не являється головним заняттям герцеговинця. Там більше розвинена годівля товару (кози, вівці). 
Тай з матеріального боку положення герцеговинця ліпше, ніж босняка. Тому власне у Герцеговині не дійшло до аграрних розрухів. 
Наприкінці ще одна увага. Кметський рух взагалі носить досить пасівний характер. Це більше демонстрація, ніж справжня сельська революція, як його тенденційно стараються розмалювати в урядових та панських сферах. В порівнянню з нашими „аграрными волненіями" 1905-6 р. —кметське повстання „безобидннй" протест. Може й справедливо де-хто бачить у цьому вплив ісламу, який взагалі дуже таки притупив у босняків гострість їх полудньово-славянського темпераменту. 