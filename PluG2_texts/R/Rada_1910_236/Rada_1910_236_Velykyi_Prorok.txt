Великий Пророк.
Ось він іде. Зоріють далі, 
Як зорі срібні, весняні. 
Ось він іде. Несе скрижалі 
І весь у сяйві і огні. 
	І перед Ним народ юрбою 
	Рабом заляканим вклонивсь, 
	Обнятий жахом і журбою, 
	Його благав, Йому моливсь: 
„Не можем глянути на Тебе, 
Не можем чути твоїх слів... 
Нащо послало Тебе небо 
До нас, зневажених рабів? 
	Колись, давно, століття ждали. 
	Ішов—минав зрадливий час. 
	Ходили нетрями, шукали 
	А Ти й забув... забув про нас!
Тобі приносили в офіри 
Найкращі серця почуття; 
Тобі під тихий гомін ліри 
Пісні складали про життя. 
	Як діти вірили і ждали. 
	Віки минали. Ти не йшов. 
	І ми сльозами заливали 
	Свою жагу, свою любов. 
Терпіли ми. Конали в муках. 
І скільки нас вже полягло — 
В степах, полях, на барвних луках, 
Де все пишалось і цвіло
	Краса долин, степів барвистих 
	Сльозами-кров'ю пойнялась, 
	І наша віра щира, чиста 
	Огнем зневірря зайнялась. 
Прокльони Небу ми послали, 
І, ниць припавши до землі, 
Ми їй, мов діти, доручали 
Свою журбу, свої жалі. 
	Вернись назад в краї надворі, 
	А нас в журбі диши самих, 
	Бо наші дуті темні, хворі 
	Скрижаль не приймуть золотих". 
І одвернулася од нього 
Юрба зневажених рабів. 
І Він, не мовивши нічого, 
Скрижалі влюблені розбив!
	Живе юрба. Скрижаль немає. 
	Минає час, а Він не йде...
	Зоря остання догорає 
	І гасне сонце золоте!.. 