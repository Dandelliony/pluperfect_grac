3‘ізд лікарів.
Цими днями в Катеринославі відбувся з'їзд фабричних і рудникових лікарів. З'їзд мав бути всеукраїнським, бо участь у ньому мали взяти представники всіх промислових губерній України. Одначе, з багатьох губерній лікарі не приїхали, й фактично на з'їзді було освітлено становище фабричної й рудникової медицини тільки в двох українських районах - Донецькім камьяновугільнім і Криворізькім залізноруднім. Проте з'їзд своєї цікавости не втеряв, бо хоча він не спромігся дати повну картину сучасного становища лікарської справи в промислових підприємствах цілої України, то все ж він дав багато матеріялу для вияснення справи з робітничою медициною й санітарією в двох найбільш промислових районах України. 
Картина, намальована з'їздом, вийшла далеко не така пишна й приваблива, як завсігди малюють її офіціяльні реляції Ради з'їздів українських гірнопромисловців. Так, напр , голова з'їзду лікарів доктор Ретівов у своїм докладі зазначив, що хоча ріжниця між колишнім становищем робітничої санітарії й теперішнім є чимала, а все умови праці для робітників майже не змінились. Спільні казарми й тепер служать головним розсадником хвороб серед робітників. У казармах люде дуже тісно скупчені, за чистотою ніхто не доглядає, бо один накидає на другого обовязок прибірати, робітники роздягають свою робочу одежу там, де сплять, а це все дає найкращий ґрунт для ширення пошестів. Казарменні обставини життя зле впливають не тільки на фізичне здоровля, а й на моральність робітників. Погляди доктора Ретівова зустріли повне спочуття серед инших участників з'їзду. Лікарі в один голос казали, що конче необхідно змінити теперішні умови лікарського догляду на рудниках. Тепер лікарі не мають змоги сумлінно виконувати свої обовязки, бо часто їм доводиться боротись з власниками рудників, які, ганяючись за економією, трусяться над кожною копійкою, що має піти на поліпшення санітарного становища робітників.
 Друга болячка робітничого життя викрита з'їздом—це надзвичайний розвиток фельдшеризму на рудниках. На багатьох рудниках, знов таки через ту саму славнозвісну економію, немає ні постійних лікарів, ні навіть таких, що наїздили б тимчасово. Тому всею лікарською справою орудують там фершали. Останні приймають амбулаторних слабих, а часто під їх доглядом проходить також гоїння стаціонарних слабих. Нарешті, на багатьох рудниках нема постійних акушерок, бо закон дозволяє підприємцям обходитись без них, і там обовязки акушерок виконують фершали, навіть у випадках патологичних. Числовий матеріал, оголошений на з'їзді, показує, що 70 проц. випадків лікарської допомоги припадає на фершалів. Часто буває й так, що фершала кличуть до слабого, гоїти якого закон дозволяє тільки лікареві. Фершалові доводиться вибірати між етікою й законом, і в результаті терплять слабі робітники.
З'їзд намітив багато заходів і реформ, які повинні б поліпшити справу лікарської медицини й санітарії на наших промислових підприємствах. Цікаво, одначе, що в своїх бажаннях з'їзд не пішов дальше заходів чистомісцевих. З'їзд забув винести постанову про необхідність законодатньої охорони робітничої праці, рівно як і про надзираючу участь робітників у цій справі. Без сталого й обовязкового для всіх підприємців закону ніякі місцеві заходи справи не поліпшать, а без догляду з боку самих робітників ніякий закон, хоча б і найкращий, значіння не матиме. 
Лікарі, “кажемо, забули про це чи просто не схотіли виходити за межи затверженої програми страха ради поліцейська, чи хазяйська. Але й без таких постанов значіння з'їзду дуже велике. Хто уважно стежив за його працею, той тепер добре знатиме, як треба ставитись до „рішучих” заяв гірнопромисловців, що на їх рудниках санітарія й медицина процвітають, як нігде инше. З'їзд показав, що дійсно нігде инше нема таких санітарних і лікарських непорядків та безладдя, як на Донецьких і Криворізьких рудниках —і в цім його велике громадське значіння.
