Проф. Стефан Смаль-Стоцький і Буковина,
Як не сумна і тяжка без краю та трагедія, що зветься історією України, але в житті українського народу останніх часів одна дуже характерна і разом з тим дуже приємна і радісна для нас риса; — вона якось сама кидається в очі, коли навіть поверхово оглянути історію українського руху і життя взагалі за останні 50— 60 років. Ця риса дуже дороге для нас історичне з'явище, яке може надати багато нам енергії і віри в кращу будучину рідного краю,
 За останнє півстоліття, коли національна свідомість більш—менш інтенсивно збудилась та й виявляється в житті, коли ідея національного відродження, захоплюючи все більші верстви українського суспільства, стала виливатися і втілюватися в живу практичну роботу, в якій була велика потреба; коли потрібні не аби які сили, не аби які люде, щоб могли підняти на свої плечі та й понести весь великий тягар роботи в перші хвилини національної свідомости, всю вагу першої оранки твердого занедбаного поля народнього, що геть все заросло великими несходимими бурьянами ще й закидане камінням руїн минулого та ще й цілими горами сміт'я ріжного, що так старанно навезли, накидали лихі люде... Потрібні були велетні, богатирі духу, люде великого козацького завзяття, енергії і горячої любови до рідного краю... І от після тяжкої муки, серед лихоліття страшного, доля-мачуха України дала їй справжніх велетнів в справі роботи на ниві духовній. Треба було нести велику і тяжку працю в справі національного відродження і витворення власної культури: треба було закласти міцний надежеий фундамент, основу національної культури, на якому пізніші покоління могли б далі вести творчу культурну роботу, щоб дати змогу нашому нарородові стати поруч з иншими європейськими народами на ниві загальнолюдської культури. Ця робота, вимагала великої вдачі і запалу-вогню духовного. І такі видатні сили, такі люде знайшлись і мов зірки засвітилися на темному сумному небозводі історії і сучасного життя українського народу: в поезії, штуці літературі, науці і в громадській роботі взагалі. Отже до цих діячів велетнів належить і проф. Стефан Смаль-Стоцький на Буковині. Треба бути на Буковині і бачити цю людину за роботою, щоб дізнатися, яку вагу, силу і значіння має він на Буковині. Коли ближче придивишся до його діяльности і становища на Буковині, то мимо волі в думці Буковина і Смаль-Стоцький якось так до купи, органічно зливаються в щось одно суцільне, що їх трудно, прямо не можна розділить одно від одного. Коли подумаєш про Буковину, зараз на думці стає Смаль-Стоцький, згадаєш про Смаль-Стоцького, — перед очима вимальовується славна „ Зелена Буковина”, за для якої він так багато зробив. І це не дивно. Національне відродження на Буковині на віки звязане з ім'ям Смаль - Стоцького, який застав там в час свого переїзду туди, з боку національного дуже і дуже мало, майже пустиню. 
Пройшов не так то й довгий час його перебування і праці на Буковині і він зробив стілько, що за-для сили однієї людини аж занадто багато. Всі загально-культурні інституції українські які тепер на Буковині, не минули його рук, —всі вони звязані з працею, а то й з ініціативою д. Смаль-Стоцького. Про заслуги його треба було б багато писати. Але я хочу підкреслить одну галузь його великої і широкої діяльности, а саме — його роботи в справі кооперації. Більше дванадцяти років тому я познайомився з Смаль - Стоцьким. Тричі після того був на Буковині і мав добру нагоду придивитися до діяльности д. Смаль-Стоцького і взагалі всього, що він там робить і що він зробив. Не кажучи вже про иншу масу культурно-національної роботи, я торкнуся лиш його праці в справі кооперації. Д-ій Смаль-Стоцький не тілько зацікавився цілою душею кооперацією, але майже перший і почав працювати практично в справі кооперації на Буковині, та ще й в такі сумні для кооперації часи, коли мало ще хто й цікавився нею не тільки в Буковині, але й в Галичині. З початку було не легко йому звичайно провадити до життя нову справу до якої народ не тілько—не звик ще, але мало й знав раніш про неї. І от дякуючи щирій любови до кооперативної справи та вірі в ідею кооперації, в її силу і значіння для народнього життя, Смаль-Стоцький переміг всі труднощи і 

перепони, працюючи з молодецьким завзяттям і енергією на користь дорогої йому справи і цілого краю. Найшлися тепер і добрі співробітники, які теж сердечно віддалися кооперативній справі і от через короткий час, через якийсь десяток років ми бачимо, які великі наслідки дала така енергійна робота; кооперативний рух так захопив усю Буковину, усі верстви українського суспільства буковинського, що розвій і будучина кооперації на Буковині забезпечена. Кооперацією сердечно цікавляться всі кращі видатніші інтелігентні елементи і міські і селянські: і молодь, і учителі і священики. Особливо щиро цікавиться кооперативною справою українська молодь на Буковині. Останній раз коли я був у Черінвцях в лютому 1909 року, по прозьбі молоді мені довелося читати три реферати: два студентським громадам черновецького університету, а третій семинаристам черновецької духовної семинарії. Ця організація рефератів-розмов про кооперацію підчас мого перебування на Буковині почалася все ж таки з легкої руки проф. Смаль-Стоцького, по ініціативі якого була вперше організована бесіда про кооперацію в Народньому Домові більше десяти років тому. Я ніколи не забуду славної подорожі по селянським кооперативам на Буковині разом з д. Смаль-Стоцьким, упорядженої ни-мже. Мені довелося бути на засіданні селянського кредітового товариства, розмовляти з селянами, учителями, які беруть досить живу участь в кооперативному рухові на Буковині. Мені довелося на свої очі бачити, що ідея кооперації уже пішла по горах та долинах буковинських і розійшлася по селах, по мужицьких хатах. Все те, що я бачив на Буковині, а особливо сельські учителі нагадали мені моє перебування і подорож по селах і селянських кооперативах у Сербії; там учителі беруть велику активну участь в кооперативній справі поруч з священиками. Проф. Смаль-Стоцький добився до того, що і буковинський сейм дав запомогу грошову для розвою кооперативів селянських. Тепер вже майже всі українські села на Буковині мають свої кооперативи (по типу Рейфайзена). Що особливо цікаво і важливо, тепер в Чернівцях уже єсть і центральна селянська каса, яка з'єднує всі кооперативи цілої Буковини... І то все звиване з працею одної людини. Професор Смаль-Стоцький з'умів з'єднати науку з живою практичною роботою. Кабинет ученого не відірвав його чулої душі від життя і його
пекучих питань, що назрівали під впливом сучасних ідей і обставин і витворювали „знаменіе” часу Д. Смаль-Стоцький один з перших на цілій Україні, зрозумів органичний звязок між кооперацією і українською справою і ту велику вагу, яку має робота української інтелігенції в справі організації і провадження всяких кооперативів і взагалі робота на ґрунті економичнім; він зрозумів, що для приноблених народів має велике значіння сильна економична організація, котра поможе їм здобути силу і в політичнім життю, поможе їм зайняти міцну позицію серед культурних народів, відповідну народньому достоїнству і вимогам епохи. Д. Смаль- Стопький зрозумів, що кооперативні інституції, особливо по селах разом з економичним значінням мають велику вагу і яко культурні осередки, що так важливо і потрібно народові особливо ще в той момент, коли зіронька відродження тілько що засвітилася на темному небозводі... І люде дякують і шанують свого безцінного робітника рідного краю. Треба, як я казав, бути на Буковині, особливо підчас якихсь видатних моментів життя того краю, щоб бачити, що значить там ця людина. Мені довелося бути якось на Буковині, коли в Чернівцях була величня, грандіозна народня маніфестація, яко протест проти шкідливої для української нації політики буковинського митрополита. Ця маніфестація, яка виявляла незвичайно сильну організацію і дісциплину, не дивлячись на те, що в ній брали участь багато тисяч народу, ніколи не вийде з моєї пам'яти: вона так і стоїть передо мною і я ніколи не забуду її. Тут то я й мав нагоду бачити, яку велику ролю грає проф. Смаль-Стоцький в життю Буковини, Він був одним з головнішіх ініціаторів і організаторів цієї маніфестації. Передо мною проходили построєні в ряди великі маси селянства, між якими, були й „січовики" представники селянських „Січей” — товариств для боротьби з пожежами на селі, з своїми ознаками, жовто-синіми стьожками через плечі, з топірцями на плечах. Ряд за рядом, нога в ногу, твердим молодецьким поступом йшли селяне до митрополичого палацу; на обличчях світилася енергія і свідомість в справі оборони своїх національних прав. Ось веселим і легким походом пройшли ряди селянської молоді і юнацьке завзяття відбиваеться на їх обличчі, всій постаті молодечій. А ось поважно виступають ряди вже літніх селян-вусачів, чи мало й сивовусих; твердою ходою, відбиваючи в такт, крок за кроком, ідуть вони даючи приклад молоді в обороні своїх прав, і від цих сивих представників робочої Буковини віє не аби якою силою і свідомістю до справи, рідонї їм, за-для якої вони прийшли з далеких сел і стали в ряди маніфестації протесту против кривди, що чиниться українському народові на Буковині волохами, які тут мають велику силу в сеймі і в уряді взагалі і між иншим в справах духовних, маючи свого митрополита, якому підлежать і наші брати — буковинці, як православні. І так пливуть ряди один за другим, звязуючись в одну велику низку, якій здається і кінця немає. Ось з молодих передніх рядів залунала любима пісня— „Ще не вмерла"... Старші і инші, всі ряди підхопили пісню і з тисяч здорових сильних грудей вона залунала, звевіла мов дзвін у повітрі, що скликає людей, могутньою хвилею переливаючись з одного в другий край славного, величного походу. Далеко розносила луна і згуки і слова чудової пісні по горах та долинах буковинських, ніби сповіщаючи, край і весь світ, що не вмер, а живе і буде жити український народ на Буковині, особливо ще маючи таких привідців, як проф. Смаль- Стоцький. При тому всьому панував весь час походу зразковий порядок, який був установлений на зборах, що відбулися в умовленному місті перед походом. Поліції цілком не було видко, тілько попереду йшов один поліціант більше для того, щоб давати дорогу походові. Все—і промови, і взагалі поводження д. Смаль-Стоцького і відношення людей до його, все це ясно свідчило, що він й є душею всього цього походу, всієї справи організації його... Тут, як і в багатьох справах і випадках д. Смаль-Стоцький виявив себе, як справжній, не тілько діяч, але як народній привідця і учитель... Все те, що Смаль-Стоцький досі зробив, дає йому повне безперечне право стояти на почесному місці в ряду тих дорогих нам без краю людей, якими Україна може пишатися


