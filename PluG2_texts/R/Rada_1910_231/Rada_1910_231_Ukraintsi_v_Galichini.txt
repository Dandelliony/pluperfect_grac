УКРАІНІЦІ в Галичині. Боротьба за виборчу реформу до галицького сейму перейшла на новий шлях.
З цею боротьбою йде нерозлучно боротьба всього галицького народу за здобуття йому рівноправного і рівнорядного становища в краю супроти польського народа.
Ось як описує „Діло" засідання галицького сейму і нечувану досі обструкцію в ньому українських послів-борців в сеймі за права українців в Галичині.
Після того, як український посол доктор К. Левицький просить палату ухвалити його пропозицію, що „справу виборчої реформи ввесь сейм вважав найпильнішою, перед якою всі инші справи повинні поступитись” і сейм її одкладає, починається обструкція українських послів.
З українських лав залунали оклики: Ганьба! Скандал! Ганьба шляхетському сеймові! Де виборча реформа?! Не буде засідання, поки не буде реформи! Мусить бути реформа! Той сейм може полагодити тільки виборчу реформу, більше нічого! Не допустимо до засідання!! Ці вигуки зливаються в один голосний крик, серед якого визначається надзвичайно сильний голос п. Т. Старуха.
Серед польських послів небувале замішання. Зразу стоять непорушно, де-хто в ту хвилю був, по хвилині інстиктивно займають свої місця і всі без руху трівожними неспокійними поглядами дивляться на лави українських послів.
Маршалок, не знаючи, що робити, стоїть на своїй трибуні і спокійно чекає, що буде далі.
Так минає хвиля за хвилею. Польські і москвофільські посли сидять на своїх місцях, маршалок стоїть на своїй трибуні, а з лав українських послів лунав один могутній хор голосів, з якого все таки можна розібрати окрики: „Не допустимо до засідання! " Серед того хору між польськими послами почався якийсь зразу невиразний рух і біганина.
Поодинокі посли вбігають на трибуну маршалка, видко, щось ладиться. По хвилі такої біганини маршалок говорить щось, чого одначе не чути.
На трибуну виходить п. Пілят, референт першого пункту денного порядку — значить, маршалок на перебій проти обструкції рішився провадити наради над денним порядком.
Тут вигуки українських послів змоглися до найвищого пункту, а рівночасно прилучаються і зміцняють їх труби, трубки, свиставки, так що в залі не чутя нічого крім страшної дізгармонії трубок, свистків, окликів і пультів.
Де коли— на частину секунд — пекельна музика уривається. Але ще ухо не встигло зловити тиші, як в однім безпреривнім „темпі” „сирена” п. Скварка, або рогова свиставка п. Макуха, сполучує ці моменти в нерозривну цілісність, в якій другий момент виходить ще сильніше, хоч здавалося, що попередній вже не міг бути сильніший. „Гармонія" п. Петрушевича, сигналові трубки обох пп. Старухів, січова труба п. Сандуляка, з свиставками пп. Макуха і Скварка в акомпаніменті тріску пультітів і кидання 'п. Т. Старухом друків — давали разом нечувану музику.
Серед того пекельного галасу, маршалок „провадив наради сейму". Все йшло знаками і мімікою, бо ніякого голосу не можна було почути.
Що хвилі на трибуну виходить новий промовець, а рівночасно українська обструкція з подвоєною силою заглушає його слова.
Від часу до часу польські посли бьють „браво" по  «полагодженню “ одного з пунктів.
Уся заля плеще в долоні, але оплесків не чути, бо їх заглушує українська обструкція.
Так засідання тягнеться три чверті години. Ввесь той час, від 12 до 12 год. 45 хв. тривали „наради над дневним порядком”. По вичерпанню денного порядку — маршалок дав знак п. Лео-ві, до „узасаднення” свого внесення.
П. Лео прокричав стенографові до вуха: „Ставлю внесення, щоб слідуюче засідання відбулося в суботу". Маршалкові дано знак, що п. Лео скінчив свою „промову", після чого маршалок внесення це знаками піддав під голосування і. оголосив, що ухвалено це. На цей знак польські посли, що тимчасом майже всі покинули свої місця і товпилися по середині зали, стали плескати в долоні і кричати, але українська обструкція заглушила їх так, що видко було тільки міміку рухи рук, але голосу ніякого не було чути.
Так закінчилось це пам'ятне засідання. Од презідії Народнього Комітету в „Ділі" надруковано такий „Комунікат": „Народній Комітет на надзвичайнім засіданні дня 21 ц. м. порішив висловити українсько-руському клубові в галицькім Сеймі повне признання за його демонстраційний виступ в сеймі дня 19 ц. м. проти систематичного нехтування галицьким сеймом прав і потреб нашого народу і безупинного змагання до його поневолення, а з окрема також проти становища польської сеймової більшости в справі виборчої реформи.
Рівночасно рішив Народній Комітет просить українсько-руський сеймовий клуб, щоб і дальше стояв на тій дорозі і своїми рішучими виступами розбив бережену польською сеймовою більшістю ілюзію мирних національно-політичих відносин у сеймі і краю.
У Львові, 22 вересня 19І0 р.
