По вищих школах. Лекції з української історії.
Перші лекції по „історії Малоросіи" проф. Пічети на московських вищих жіночих курсах проходять надзвичайно інтересно.
Слухачок на них буває біля 300 душ. Всі вони що-лекції гучно вітають молодого лектора.
У вступній лекції шановний професор зазначив, через що він читає історію України.
Спричинились до цього такі три факти: 1) історія Україн — інтересна й сама — собою. 2) над нею мало працюють: то-б то історія України — широке поле для праці. 3) цей предмет інтересний ще й тим, що українське національне питання в наші часи в досить гострій формі виступає на чергу; а тому громадяне Росії мусять детально знайомитись з усім, що стосується до українського народу.
В своїх лекціях професор висловлює на українство такі приблизно погляди: російська централістична політика не досягне своєї теперішньої мети — знищити український народ.
За ваших часів славянство вступає в боротьбу з германськими народами.
Нам треба це пам'ятать бо тільки тоді славянство поборе, коли кожний з слав. народів (а в тому числі й український) буде сильний, як нація.
Признаная Росією права на національне само визначення України—буде забезпеченням майбутньої могутности Росії.
Великої ваги той факт, що Україна, пробуваючи більше 250 літ під владою Росії, не ассимілірувалось з нею і зберегла окремости своєї нації.
Курсистки з охотою працюють в семинаріях під приводом д. Пічети. Тем для праць по історії України — призначено професором багато.
Ось де-які з них: „Питання про походження козаччини в історичній літературі". „Козацькі войни і політика Річи Посполітої". „Релігійне питання на Україні і відношення до нього козаків". „Українські накази до комісії 1767 року “. „Судебні реформи на Вкраїні в XVIII столітті". Де котрі з курсисток взяли українські теми для кандидатської праці по історії.
Чимало було охочих писати з часів козаччини, але виявилось, що друкованих документів цього часу дуже мало і через те теми, дані професором, торкаються переважно економичних справ.
Одна в тем для кандидатської праці така: „Приватне землеволодіння на Україні і становище кріпаків у XVIII ст.“  Курс „історії Малоросії" — необов’язковий.
Але те, що на лекціях цього курсу буває сила молоді, яскраво показує, наскільки поспіло бажання взнати самих себе у тих, котрі, здавалося, близькі вже були до віковічного забуття і сну. ( Власн . кор.).
