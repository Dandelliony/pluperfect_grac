дописи.
С. ІЛЬІНЦІ, липовецького повіту (на Київщині). Каса. Торік засновано в нас волосну громадську позичковоощадну касу. Хоч вік цієї каси ще такий короткий, проте слави вже вона зажила великої. Почалось з того, що між селянами розкотилась поголоска, ніби в касі робляться шахрайства. На поголоску звернув увагу мировий посередник 1 уч. липовецького повіту і обревизував касу. Чутки справдились: в касі було найдено не заведених в книги грошових прибутків на 46 карб. 55 коп.; не найшлось оправдательних документів на витрачені 283 карб. 35 коп.; виведено по книгах 274 позички, але розписок, що ці позички справді видані — нема; відсотки по багатьох позиках одібрано як слід, а записано в книги значно менше грошей, ніж одібрано — решта відсотків пішла в кишеню члена правління каси, д. Підтикала. Зважаючи на викриті непорядки, бердичівсько-липовецький з'їзд мирових посередників постановою своєю за № 210 оддав під суд всіх членів правління каси: І. Ласого, Ф. Тонкоголосюка, В. Мостового і Підтикала —їх будуть судити по 354, 358 і 859 ст. улож. о наказ. З перелічених особ Тонкоголосюк попереду 3 роки був земським гласним і членом липовецької земської управи, а Лисий — служив 6 років сельським старостою.
С. ЩАСНІВКА, кременецького повіту (на Волині). Закуток. Село це розляглося на низькій й вохкій місцевості, що межує з австрійським кордоном. Вохкий й нездоровий клімат ширить тут всілякі пошесті: тиф, кір й инші, які ніколи й не вибіраються з відсіль. Убогий вигляд селянських будівель — солом'яних й хворостяних здебільшого — свідчить, що мешканці цього села жиють аби жити, аби з голоду не вмерти. Свіжу людину, яка рідко коли завітав до цього ведмежого закутка, неприємно вражає надзвичайна темнота селянська й заляканість. По инших селах, наприклад, люде міркують, як би скараскатись лиха народнього — монопольок, а тут якраз навпаки: клопочуть сами, щоб відкрито було в них шкальню, бо громадський будинок—гарний і простори — пустує, а тим часом місцева церковно-парафіяльна школа виглядає наче б хлів якийсь. Як і по инших місцях, й у нас, в кременецькому повіті, йде тепер, завзята агітація серед селянства за хуторі та одруби; але ж заходи місцевої землеустройчої комісії коло цієї справи не дають бажаних наслідків. Тілько в скількох селах згодились селяне вийти на хуторі. Пристала на пораду п.п. землеустроїтелів й щасновецька біднота. При Щаснівці була земля ген. Віляєва, котра опинилася в руках землеустройчої комісії; ця ж остання загадала місцевим безземельним і малоземельним селянам купити собі її, та тілько з умовою, неодмінно завести хуторне господарство. Ті згодились й получили на кожний двір по шість десятин землі, за що мали платити по 100 карб, що-року. Звичайно, платити такі великі гроші особливо з початку, було цілком неможливо для бідних щасновецьких селян, й комісія обіцяла їм поміч від казни по 200 карб, на господаря й покопати колодязі. Не відомо чому, а бідолахи й шеляга не бачили з обіцяної підмоги — колодязів теж Бог-має. Зруйнувавши до щенту своє мізерне господарство на виплат завдатку, небораки пересвідчились, що нічого не вдіяти їм й втікають на старі гнізда, бо хто вчасно не внесе призначеної суми, позбавляється права на землю, яка віддається в оренду иншим. Цеї осени призначено продажу такої землі у 5 господарів. Всіх хуторян було спочатку 33 господарі, а тепер (через два роки) й третьої частини не лишилось. Багатьом хуторянам доводиться мандрувати на заробітки до Одесу та Америки.
М. СОРОЧИНЦІ, миргородського повіту (на Полтавщині). Тутешнє життя. Велике культурне придбання мають Сорочинці — гарний будинок учительської семинарії імени Гоголя в практичним полем в дві десятини і на супроти сад, в якому можна було влітку чути оркестр семинаристів. Найстаріша школа в Сорочинцях, це „2-хъ классное министерское училище”. Далі, Сорочинці мають: жіночу школу й ремесничу. В цім році земство хотіло відкрити в Сорочинцях гімназію і прохало обчество частину коштів приняти на себе. Обчество давало тілько садибу під гімназію. Скінчилось тим, що гімназія буде в Миргороді, а в Сорочинцях замість неї відкрили однокласну школу, власний будинок якої уже строїться. До перелічених вище шкіл треба додати ще чотирі церковноприходські школи. Можно думати, що в Сорочинцях в багатенько грамотних. Що ж вони читають? При волості є бібліотека з маленьким запасом книжок; ця бібліотека виписує; „Полтавск. губ. від." та „Сельск. Вѣсти.”  Українських газет та журналів нема. Потребительська крамниця істнує в Сорочинцях біля десятка літ і хоча на чолі її стоять заможні люде, все ж таки вона не дере так, як другі торгаші і крам має свіжіший. Але прийшов час, щоб самим потребителям подбати про заснування товариських крамниць, які тепер ширяться по Україні всюди. В доказ того, що торг в Сорочинцях шириться, містечко завело банк „Сорочинское Общество Взаимнаго Кредита", який відкрив свої функції з 1-го іюля цього року.
