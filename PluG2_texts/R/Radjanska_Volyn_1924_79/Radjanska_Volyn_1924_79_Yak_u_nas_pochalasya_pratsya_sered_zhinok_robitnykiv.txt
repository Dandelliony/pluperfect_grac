Як у нас почалася праця серед жінок робітників.
В середині вересня жін-організаторка задумала розвернути і витягти жінку-робітницю з їх тісного хатнього гуртка і своїх маленьких інтересів на шлях громадської роботи. Не відкладаючи справи на довго, скликала вона перше зібрання жінок (скликались тільки жінки робітників і взагалі членів спілок). З метою якомога ширше оповістити жінок про скликання для них першого зібрання, жін організаторка крім об'яв, розіслала ще по всіх спілках прохання до чоловіків, щоб вони прислали своїх дружин на збори.
Надійшов, врешті, і день зборів. У яскраво освітленій залі клубу спілок, в тісній масі чоловіків зарябіли хустки і жіночі одяги.
Почалося зібрання з того, що організаторка з'ясувала присутнім мету їх скликання, об'явила про план роботи, який намітив жінвідділ, про гуртки і иншу працю. Тут зараз же довелося вирішити справу відносно малих дітей, для яких багатьом жінкам треба було б відмовитись від громадської роботи. Було порушено питання про організацію захистку, де матері на час могли б залишати своїх немовляток. Зібрання переходило ожвавлено, присутні виявляли зацікавленість, але висловлюватись не відважувались. Коли наприкінці жін-організаторка висловила надію, що ті з жінок, що прийшли на перші збори, будуть і в майбутньому працювати на загальну користь скільки стане сил і вміння у кожної—всі дружньо підтвердили це.
Не дивлячись на посмішки мужчин, з яких багато упевняло, що наші жінки ще не дозріли політично, що вони обросли міщанством — дружини робітників дуже твердо рішили: раз вступили на правильний шлях, ні за що не сходити з нього, нехай сміються, говорять у нас зараз- дружини робітників. Ми їм не будемо відповідати словами, а ділом.
Звягель Н.