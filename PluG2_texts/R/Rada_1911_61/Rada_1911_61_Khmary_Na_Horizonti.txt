Хмари на горізонті.
  Політичний горізонт Росії заволокло хмарами. Перш за все увага зупиняеться на хмарах внутрішніх. Політичний крізіс, який почався більше тижня тому, все розростається й набірае все ширших розмірів. Бувши
зпочатку тільки	міністерським, крізіc тепер став загальнопарламентським. Щоб урятувати становище Столипіна, припинено було на три дні діяльність законодатніх палат і підчас цеї перерви опубліковано, на підставі 87 статті основних законів, одкинутий Радою законопроект про земство в західнім краї.
  У літописях російського конституціоналізму такої події ще не бувало. Природно, що при незадоволенні законодатніми палатами, роспускають їх і призначають нові вибори: на це дають підставу відповідні
статті основних законів.Але про тимчасовий роспуск палат навмисне для того, щоб провести який небудь закон на підставі 87 статті, про це в основних законах нічого не сказано. Отже ця подія утворює небажаний прецедент.
  Де-які газети намагаються заспокоїти Думу тим, що цей прецедент буде для неї корисний. Рада, мовляв, гальмує діяльність Думи, а тепер, коли Рада знатиме, що з нею можна й не рахуватись, вона Инакше
ставититиметься до думських
законопроектів. Утіха цілком ілюзорна.Річ у тім, що 87 стаття має силу не абсолютну, а тільки тимчасову. Дійсно, уряд може провести всякий законопроект за до помогою цеї статті, але через два місяці його треба подати на обміркування законодатніх палат, і як що останні його відкинуть — він теряє силу.
  Так стоїть справа із законопроектом про західне земство. Указом 14-го марта законопроект проведено в життя, але не пізніше 14-го мая його знов мають подати на обміркування законодатніх палат. А що ж
буде, як його і тоді відкине дума, або, коли Дума ухвалить, то знов одкине Рада? Можна, звичайно, сподіватись, що теперішня наука марно не пройде, й законодатні палати більше не зважаться на в опозіцію проти уряду. Але з однаковим правом можна сподіватись і протилежного наслідку, а саме — що законодатні палати візмуть та й одкинуть законопроект. Що ж тоді робити?
  Виходить, що крізіс не розв'язано, а тільки відкладено й поділено на цілий ряд крізісів, які вже виникли й ще можуть виникнути.
  А тут хмари наступили ще й зовні-зі Сходу. Відносини з Китаем загострюються все більше й більше. Войовничий настрій у Китаї зростае, обурення проти вимог Росії збільшуеться. Вже навіть повідомляють про
часті напади китайців на російські і пограничні пости й роз'їзди. Розуміеться, такі напади бувають завжди, бо в Китаї сила нерегулярного війська й розбійників-хунхузів, котрі ніяких законів і звичаїв міжнароднього права не визнають. Але те, що в мирні часи може вважатись чимсь звичайним і не вартим уваги, у момент загострення відносин, може причинитись до дуже сумних наслідків. Потрібна особлива тактовність, особливе бажання уникнути крівавого розв'язання конфлікту.
  Не може бути двох гадок про те, як ставиться російське громадянство до цих двох крізісів — внутрішнього й зовнішніого. Безумовно негативно ставиться воно до них, бо країні потрібний спокій внутрішній і
зовнішній. За тими повсякчасними крізісами не став часу на задовольнення органичних народніх потреб, а це найгірше.