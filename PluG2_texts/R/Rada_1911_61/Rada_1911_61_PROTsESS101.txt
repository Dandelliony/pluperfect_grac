Процес 101.
  (Од власного львівського кореспондента.) Пятий тиждень. Незвичайно важний момент знаходить в показаннях поліційного агента Штика. Він каже, що бачив, як другий поліційний агент, Кузьма, відібрав на
корідорі від одного з свідків револьвер. На питання оборони, звідки він знає, що це був свідок, поясняє, що підсудні були під сторожею поліції в залях, а свідки ходили свобідно по корідорах; на дальше питання каже, що той свідок, від якою агент Кузьма відібрав револьвер, говорив по польському. А він сам відбірав палиці від свідків , які говорили по польському Значить, сам поліційний агент ствердив, що польські студенти мали палиці й револьвери.
  Цікаву подробицю сказав свідок Миколайчук. Це цікавий тип „філософа*, який десь на провінції сидів над своїми книгами, газет не читав і не знав, що діється в світі. Підчас події був в університеті і
бачив дещо. Не читаючи газет, він і досі переконаний, що барикаду перед сходадами поставили українці, і каже, що бачив, як один з них тягнув кіш з полінами до барикади. А тимчасом цю барикаду поставили польські студенти — значить, один з них тягнув туди кіш з полінами, якими опісля кидано на українських студентів.
  Показання одинокого українського свідка, який досі виступав на розправі, студента прав Володимира Британа , скінчилися тим, що трибунал закинув йому суперечність в показаннях і віддав його слідчому
судді, а той наложив на нього слідчий арешт за невірні показання. Британа покликала на свідка прокураторія, але все така прокуратор йому не довіряв і поставив домагання, щоб від нього не відбірати присяги, на що трибунал згодився. Вся суперечність показань Британа полягала в тім, що в протоколах слідства записано, що він сказав, що на вічу Залізняк при кінці своєї промови закликав перепиняти лекції, а тепер він заявив, що він того не сказав, тільки говорив про ту справу зовсім инакше, а саме, що Залізняк, подаючи ріжні прояви університетської боротьби, також про притінювання викладів. І на це опинився він у слідстві і слідчим арешті! Додати треба, що він— людина хвора, в останній стадії сухот, на що й цокликавея при показаннях, кажучи, що не пригадує собі добре всього.
  Після переслухання Британа оборонець д-р Володимир Загайкевич звернув увагу трибуналу на ті суперечности, які знаходилися в показаннях свідка д-ра Косовського, вичислив ті суперечности і поставив 
домагання, щоб того свідка покликати ще раз, списати з ним протокол і віддати його слідчому судді, — значить, поступити з ним так само, як з свідком Британом. Далі домагався д-р Загайкевич, щоб в протоколах розправи записати що предсідатель трибуналу не звернув д-ру Косовеському уваги на суперечности в його показаннях. Свою промову закінчив д-р Загайкевич висловленням надії, що трибунал у своїй безсторонности мірятиме д-ра Косовського такою мірою, якою мірив Британа.
  Та трибунал „змірив" инакше. Внесення відкинув, заявляючи, що в показаннях д-ра Косовеського нема ніяких суперечностей, а самого д-ра Загайкевича засудив на 200 корон кара за те, що він подав у сумнів
безсторонність трибуналу.
  Свідок проф. Нусбавм-Гілярович був в університеті перед подією й після неї, але під час самої події не був і її не бачив. Бачив тільки, як українські студенти пішли до університету. В слідстві сказав,
що завважив, що деякі з них мають револьвери; тепер каже, що не пригадує собі цього. На питання оборони, які мають на меті вияснити політичний бік справи відповідав дуже обережно, посуваючи ту свою обережність до того, що коли його запитано, чи звісний напад вшехпольської молодіжі на намісника Бобжинського устроїла польська, чи українська молодіж, він відповідає, що не знае!
  Дуже широко оповідає свої помічення і вражіння проф. Брух, польский. „Нападу" на університет сподівався, бо ранком 1 іюля служниця сказала йому, що до українського „Академічного Дому" приїхало багато
студентів. Вийшовши з дому, ходив то в університет то з університету, але самої події не бачив. За те бачив українських студентів, які йшли в університет, револьвери: в одного в кишені від штанів, а в другого в пелерині. От які всевидящі очі має пан професор! А після події в університетськім корідорі чув, як в гуртку української молодіжи один говорив: „Стріляли ми без ладу і вбили власного товариша!" Тільки, в той час усі українські студенти знаходилися вже в залях під сторожею поліції.
  Цікаве вражіння робить субпедель університету Павелек. В слідстві сказав, що вийшов на перший поверх у самий розгар боротьби і тут хтось ударив його поліном, а куля прострелила йому сурдут. А тепер
каже, що на перший поверх прийшов уже по всьому і в ногу вдарився сам, спотикнувшеся до поліна, яке лежало на коридорі. Звідки ж узялася діра від кулі в його сурдуті, ніяк не може пояснити. Знає тільки, що тоді вже ніхто не стріляв, значить, в слідстві видумував, а тепер, налякавшися відповідальности, відрікається тих видумок. Цей свідок сказав також, що виймав кулі з стін, що робили також инші.
  В суботу, 5 марта, д-р Володимер Старосольський від імени оборони зажадав покликання дальших свідків на доказ, що польські студенти стріляли, а саме: студента медицини Вальницького, проф. д-ра Кирила
Студинського і його жінку Ольгу Студинську. Трибунал відложив рішення в цій справі на пізніше. Загальне вражіння —що раз більша сторонничість трибуналу. В міру того, як розправа не дає таких результатів, яких бажала б собі польська сторона, трибунал що раз більше „денервується". Не зважає на домагання оборони, щоб не відбірати присяги від свідків, які вмішані в справу, як прим. проф. Марс або д-р Йордан, не допускає питань, які мають вияснити підклад університетської боротьби, накладає на оборонців кари, — одним словом, старається при кожній нагоді зазначити, що це підсудні українці стають перед польським судом.
  М. Лозинський.