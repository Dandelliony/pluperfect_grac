Караваєвська сільрада, Емильчинського району.
Сільрада об’єднує шість населених пунктів, в котрих є українці, німці й поляки. Голова сільради бувший червоноарміець роботу провадить гарно. Налагоджена хата-читальня, школа задовольнена дровами, відвідує її 30 учнів, бо більш нема де помістити. Сільгоспкооперація тільки що з'організувалась, вона вже має 90 пайщиків. І все здається було б добре, коли б не любив наш голова сільради випить. Не буває дня, щоб не випив бутельки. Треба йому кинуть пити й ще більш розгорнути роботу. Селянин.

