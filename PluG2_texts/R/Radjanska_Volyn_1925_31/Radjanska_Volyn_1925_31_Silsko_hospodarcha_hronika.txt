Сільсько-господарча хроника.
Частина насінньового матеріалу вже одержана.
Сіль-госп т-вами Житомирської та Коростенської округ вже одержано перші партії насіння вівса для біжучої засівної кампанії. Вже одержано 23500 пудів насіння вівса.
Додаткова заготовка насіння конюшини.
Губсельбанком складено додаткову умову з т-вом насінництва на 1000 пудів насіння конюшини по ціні коло 21 карб. 50 к. за пуд. Останнє замовлення разом в попереднім складає вже —3500 пудів насіння конюшини.
Для якої площі потрібне насіння конюшини.
Губземуправління пропонує місцям негайно надіслати відомости, в яких саме селах і для якої площі потрібне насіння конюшини й скільки. Губземуправління при цьому зазначає, що насіння конюшини буде відпускатись лише для засіву травопільного клину в суспільнім сівозміні в селах, які перевели землевлаштування й перейшли до поліпшення землекористування.

