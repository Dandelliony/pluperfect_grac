Доброхем і шкідники.
В останній час у нас і закордоном для боротьби зі шкідниками стали вживати хемичні гази, що залишилися після війни. Так, у 1924 р. Наркомзем РСФРР разом з Доброхемом організували експедицію (подоріж) на Поволжа для боротьби зі шкідниками. Експедиція мала біля 6000 пудів хлорної отрути. Після недовгої роботи їй вдалося очистити від шкідників площу в 120.000 дес. землі. На превеликий жаль, у нас газова боротьба зі шкідниками не здобула таких широких розмірів, як за кордоном. 3‘ясовується це тим, що наша хемична промисловість мало розвинута. Здебільшого хемичні вироби привозять до нас із закордону й через те вони дуже дорого коштують. Крім того, наше селянство не знає способів боротьби проти шкідників. Т-во Доброхем і має завдання, з одного боку, всебічно допомагати хемичній промисловості, а з другого — познайомити населення з початковими основами хемії. Кожний селянин повинен знати, що недорід, що шкідники, це не „кара божа", ’ а лютий ворог, перемогти якого нас навчить хемія. Через те всі сільські передовики — учитель, агроном, комсомолець, селькор—повинні найперше взятися за утворення селянських ячейок Доброхему. Ячейки ці можуть утворюватися при хатах-читальнях, сельбудинках і инш. культ-освітніх установах села. Після того, як ячейку організовано треба: 1) прислати Губраді Доброхему повідомлення про це й список своїх членів, 2) потурбуватися дістати (в Губраді) відповідної хемичної літератури для сільських ячейок. З початку робота ячейки повинна полягати: в голосному читанні й роз'ясненні селянам ролі та значіння хемії в сільському господарстві і з‘осібна, як можна через хемичні угноєння збільшити врожаї і хемичними газами боротися зі шкідниками. Л. Барис.
 

