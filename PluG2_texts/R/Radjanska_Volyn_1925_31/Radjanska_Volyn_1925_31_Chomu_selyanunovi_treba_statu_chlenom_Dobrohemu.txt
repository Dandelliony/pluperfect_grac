Чому селянинові треба стати членом "Доброхему".
19 травня 1924 року на Всесоюзних установчих зборах було закладено добровільне товариство хемичної промисловости, скорочено —Доброхем. Тепер ці ячейки є  майже в кожній губерні, є вони й в нас, але ще дуже мало. 
1)Доброхем допоможе селу позбавитися його вічної небезпеки — шкідників; 2)Доброхем допоможе селу ріжними хемичними удобреннями (супер-фосфат, томасшлак то що) підняти родючість землі, 3) Доброхем навчить селянина, як оборонятись од удушливих газів війни, дасть можливість оборонити наші землі на випадок нападу наших ворогів. Звичайно, ніхто не може насильно заставити селянина вступити в Доброхем. Доброхем— організація виключно добровільна. Але все вищенаведене повинно кожного селянина заставити подумати над завданнями Доброхема і тоді напевне не знайдеться такого селянина, хто б не став членом такої ячейки. Ячейкам Доброхему Губернська Рада висилає книжечки, плакати, допомагає розбиратися в витаннях науки хемії, роз'яснює, як боротися зі шкідниками, що таке „газова війна". Губрада тепер підготовляє для всіх ячейок колекції, за допомогою яких можна буде показати на селі до 40 досвідів (як здобувати гази, показувати їх чинність і т. д). При колекціях є докладні вказівки як ці досвіди робити. Коштує колекція всього 2 крб. 50 к. Звичайно, придбати таку колекцію зможе кожна ячейка. Ціна книжечок Доброхему теж дуже мала. За 2 карб. 50 коп. можна придбати й невеличку бібліотечку. Така колекція й бібліотечка дасть можливість ячейці ширити на селі хемичну письменність.

