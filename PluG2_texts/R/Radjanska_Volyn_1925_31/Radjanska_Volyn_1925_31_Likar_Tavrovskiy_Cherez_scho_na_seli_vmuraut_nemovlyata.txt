Через що на селі вмирають немовлята.
На селі з кожної сотні дітей, що народжуються, ледве чи половина лишаються живими, а решта вмирає. І вмирають не від хороб, не від пошести, а через те, що мати не вміє виходити, правильно вигодувати свою дитину. Як тільки дитина закричить, — мати завжди зараз же дає йому груди. А дитина поссе та й знову кричить. Виявляється, що дитина надто багато виссала молока, її шлунок переповнився над міру, ростягнувся й почав боліти. Мати гадає, що коли і дитина кричить — значить хоче їсти, й знов дає йому груди. Від цього в дитини ще більш болить живіт, і вона ще дужче починає кричати. Тоді мати гадає, що дитина і так уже не наїдається, й годує ії кашою. У дитини починається бігунка зеленим, із слизькими білими шматочками, й через те, що в більшості ніякого лікування немає,— дитина вмирає. Ото ж від бігунки й умірають діти,від бігунки, яка буває від перегодування та передчасного підгодовування кашою. Матері треба добре запам'ятати, що дитина не завжди кричить від голоду. Голодною вона буває лише через три години після того, як її нагодують. А тому й грудьми її треба годувати через кожних 3 години, і так до 6-ти місяців. У шість місяців дитині треба вперше дати манної каші, а до шости місяців нічого, крім грудей, не давати. Дятину звичайно, від дня народження, сповивають. Цього робити не можна, бо це, пов'язуючи дитину, заважає їй повільно розвинюватись. Немає чого боятись, що в неї будуть криві ніжки, —це бабські байки; навпаки, коли не пов'язувати дитину, то вона буде вільно розвинюватись. Крім того, сповивання перегріває дитину й викликає ріжні висипки на тілі, „цвіль", що теж є дуже шкідливим. Також неможна давати дитині жуйки чи жуваної соски, бо вони викликають у дитини „цвіль", „молочницю” в роті. Неможна й колихати дитини, бо колисання дуже шкідливо відбиваються на здоровлі дитини. Кола дитину годувати лише грудьми через ножних 3 години, коли її не сповивати, не колихати, не підгодовувати кашею до 6-ти місяців, не дуже тепло завинювати, частіш виносити її на повітря, то вона завжди буде спокійною й здоровою і в нас на селі не буде вмирати так багато немовляток. Лікар Тавровський.

