Просять інструктора.
У кол. Олександрії є філія Ушомірського с.-г. товариства. Пайщиків рахується 30,-але то на папері. Крім крамнички, при філії є молочний пункт, але скрізь помітна якась плутанина й недбайливість. Ніхто докладних рахунків не провадить і книжок рахункових теж нема. Наприклад, приймають до крамниці жито по 1 карбованцю і на листочкові записують його не яв жито, а як гроші (1 карб.). Потім член правління забирає це жито з крамниці й продає спекулянтам по 1 карб. 75 коп. Прибуток, звичайно, забирає до своєї кешені. На молочарню селяни теж скаржаться, що молока по 2—5 хунтів завжди по записах не хватає За молоко не виплачують ось уже три місяці, селяни примушені брати за молоко крам у крамниці, який не завжди їм потрібен. Крім того, за крам той і деруть удвоє дорожче, ніж в инших кооперативах. Тих хто підносить голос проти таких зловживань, правління викидає зі складу пайщиків або просто не повідомляє про збори. Хотіла ревиз. комісія зробити ревизію, але толку не добилась. Так вже 5 місяців справа стоїть. Жадної книжки немає й документи валяються розкидані, або і зовсім їх нема. Наші люди ждуть представника від райспілки, щоб хоч вона зробила ревизію й росповіла, що робиться в кооперативі. А. З.

