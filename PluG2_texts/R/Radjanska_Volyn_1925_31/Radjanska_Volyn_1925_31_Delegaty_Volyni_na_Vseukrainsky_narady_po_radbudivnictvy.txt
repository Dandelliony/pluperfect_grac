Делєгати Волині – на Всеукраінську нараду по радбудівництву.
Од Волині на Всеукраїнську нараду по радбудівництву, яка відбудеться в Харкові 10 го лютого, обрано 3 делегати—по одному від кожної округи. Нижче ми вміщаємо портрета голови Ходаківської сільради, Ушомірського району, на Коростенщині, Дмитра Васильовича Ходаківського, якого обрано на цю нараду. Д. В. Ходаківськнй—бідняк селянин, до 1921 року Ходаківський був головою волосної робітниче селянської інспекції. В 1921 році Ходаківського було обрано головою сільради, де він і працює до цього часу. У розмові з нашим співробітником т. Ходаківський так охарактеризував стан села. 
Економичний стан.
У районі сільради нараховується 1589 осіб та 321 двір Землі —1.154 дес. Більшість землі—невдобна—піски та болота. Придатної землі—всього одна третина. Значна частина населення йде на сторонні заробітки по розробці лісу. Бідняцьких дворів у нас є 123; решта— середняцькі. Треба зауважити, що не вся біднота входить членами до КНС. Щодо забезпечення господарств худобою, то ця справа стоїть зле. Більшість с.-г. машин складається з плугів та борін простого типу. Тілько за останній рік де-які господарства набули, шляхом кредитування, більш-менш гарні машини.
Землеустрію зовсім не переведено, з приводу невдобности участків. Зараз селянство дуже зацікавилося колективізацією і в цьому напрямку вживає відповідних заходів. 
Агроном до нас не заглядав. Кепсько стоїть сарава с відвідуванням села агрономом. За весь час існування Радянської влади райагроном всього раз одвідав наше село. Між тим, селянство дуже цікавиться ріжними питаннями сільського господарства з‘окрема тим, що таке землеустрій, як найкраще обробляти землю, то-що. 
Кооперація поставлена досить гарно. Кооператив, що працює з 20 березня, має вже великі досягнення в усіх галузях своєї праці. 
Комісії при сільраді працюють жваво. Маються комісії по доброустрію, земельна, санітарна, то-що. Санітарна комісія регулярно обходить село й доглядає за чистотою. Комісія по доброустрію проводить роботу по налагодженню шляхів.
Шкільні справи. Працює 2 трудові школи, які обхоплюють 120 дітей. Школи забезпечено майже на 2 роки паливом та навчальним приладдям. Учительство приймає активну участь у громадській роботі на селі. Вчителі читають лекції на ріжні теми та, крім того, працюють в комісіях при сільраді. Гарно також працюють сельбудинок і хата-читальня.

