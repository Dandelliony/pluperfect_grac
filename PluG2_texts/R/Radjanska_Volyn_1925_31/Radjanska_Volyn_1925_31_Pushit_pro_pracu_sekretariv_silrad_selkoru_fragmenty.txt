Пишіть про працю секретарів сільрад, селькори!.
Кепські секретарі в с. с. Цицинівці, Тартаки, Замисловичі, Сульжині та в рай--- у Миропільському. 
У Цицинівецькому (Красилівського р.) КНС секретар —бувш. дак Терешкевич. Хоч і відмовився він од церкви, але ще своєї старої звички не забув. Як співав колись —„подай, гозподи”.,. — так і тепер каже:—„подай, незаможнику, то я тобі все зроблю, бо я секретар комнезаму”... А ставиться він взагалі до праці досить кепсько. І. Булава.
Секретар Тартаківської сільради (Баранівського р.)—Ангельський на кожну заяву, що він кому напише, бере по карбованцю. Це, мабуть, у нього ще зісталася звичка від того часу, коли він працював у Пугачівській волості (ще за царату) писарем... Незаможник.
Повеселішали селяни с.---, Олевського р., коли до них приїхав новий секретар. Людяна молода, розвинена, мабуть —і працювати може! А ще й партійний...
Стали доручати йому всі справи давали й гроші для передачи куди слід. Але раптом (за яких 3 місяці) бачать, що секретар змінився. Новий одяг, шкіряна куртка... У чому річ?.. І ось довідалися всі:—не внесено с.-г. податку до райкаси, щось карб. 114, знищено зовсім кооперацію... Куди дівся секретар—не відомо... П. Д.
У с. Сульжині, Грицівського р., на посаді секретаря сільради працює бувш. офіцер Коковицький, який згідно констітуції, є позбавлений права голосу. Раніш секретарем був колишній поміщик Опошкевич... — Що це нашій сільраді щастить все на „бувших”?. Чи знає про наших секретарів райВК?.. Нежурись.
--- —це вже секретар Миропільського райвику. Як він працює за столом секретарським,—не знаю. Але, як він „попрацював” у січні в с. Кам'янці (там живе з жінкою), —це й мені відомо, та й селу всьому також... П'яцтво биття кулаками но спині жінці, бійка з гостями —це з „праці” секретаря (про гостя його з РВК т. Масяка-теж піячившого—не нагадую).. Були й співи. Знаєте— які? За чаркою „боже царя храні” затягнули.., Ось де-що з роботи секретаря (та його гостей) у будівництві „кращого життя”... Свій.

