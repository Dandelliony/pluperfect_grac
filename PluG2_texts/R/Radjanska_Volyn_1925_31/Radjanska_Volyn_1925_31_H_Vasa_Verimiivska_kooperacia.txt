Вереміівська кооперація.
У с. Вериміївці, Красилівського р. (Шепетівщина) на початку. 1924 р. з’організувалося два кооперативи сільсько господарський та споживчий. Але працю провадили ці т-ва як звичайні спекулянти. Наша с.-г. кооперація вже зробила перевибори й усунула непридатне правління і праця пішла на новий лад. А от споживчий кооператив, який має трошки пайщиків (51 чол.), і досі живе по старому. Пайщики ще не внесли повного паю, а фундатори СТ-ва увесь час тримаються осторонь, нічого не роблять самі та й нікого неприпускають до правління, не даючи ясного відчиту пайщикам про свою працю. Були такі випадки: до голови після перевиборів с.-г. т-ва приходить голова спож. т-ва та й каже: 
— Ти дурний, що ти перед кожним холопом відчитуєшся. От я—ніколи не відчитуюсь і нікого не боюся. 
А новий голова с.-г. т-ва справді гарна людина й з кожним пайщиком любить поговорити про те, як робота провадиться в кооперації й т. и. Була й така штука. На кооперативний з'їзд до Шепетівви обрали одну людину. Голова спож. т-ва тов. Величко й каже делегатові: 
— Ти не поїдеш, бо там у першу чергу скажуть дати членські внески, а в нас їх нема. Як дамо членські внески, то наша кооперація роспадеться. 
Споживче т-во с. Вереміївки не користується повагою в селян. Були випадки, коли пайщики хотіли вийти зі складу членів ЄСТ-ва. Так, два пайщики спож. т-ва подали заяву про вихід із нього й голова згодився вернути їм членські внески, але бухгалтер у присутности цих самих пайщиків порвав, кинув і потоптав ногами їхні заяви. Бухгалтер цей колись був секретарем сільради й за мордування селян був засуджений до 6 місяців в'язниці. В споживч. т-ві нараховання на крам дуже великі (32 відс) і все, звичайно, йде до рук тих, що торгують. На загальних зборах пайщиків якось виходить толова т-ва та й хвалиться що т-во має прибутку за місяць 45 карб. А як ревизійна комісія перевірила, то виявилось, що голова брехав. Закуповує т-во крам не в кооперативних організаціях, а в Проскурівських спекулянтів. Треба, щоб із райспілки хто навідався до вас та краще побачив, що робиться в нашому кооперативі. Г. Васа.

