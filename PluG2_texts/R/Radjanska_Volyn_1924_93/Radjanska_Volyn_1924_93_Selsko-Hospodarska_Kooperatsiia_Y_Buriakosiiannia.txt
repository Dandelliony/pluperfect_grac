Сельсько-господарська кооперація й бурякосіяння.
На нашу думку селянське бурякосіяння буде розвиватися в двох напрямках: 
цукроварня, — маючи свій агро-персонал, буде організовувати селянське бурякосіяння, пристосовуючись до нових умовин, селяне будуть кооперуватись для засіву бурякових плантацій апаратом с.-г. кооперації. 
Треба констатувати, що досвід минулих років свідчить про те, що сельсько-господарська кооперація, в силу об'єктивних умовин, не зуміла справитись з завданням організації селянського бурякосіяння. Коли на деяких цукроварнях і були с.-г. кооперацією в цьому відношенню зроблені спроби, то вони виливалися в форму „посредничества" між цукроварнею та селянином — середняком та замовником, а організовати для цієї мети незаможне селянство не мали змоги, за браком інструктивного апарату, грошевих засобів та инше. А цукроварні теж не могли виконати в повній мірі проблему розвитку селянського бурякосіяння як на нацфонді, так і на селяських землях. 
Но все ж цукроварні в справі розвитку селянського бурякосіяння багато встигли де-чого зробити: цукроварнями встановений органичний звязок з селянством, а сельсько-господарська кооперація лише налагоджує роботу по кооперуванню селянського бурякосіяння. Тому то цукроварні ще довгий час будуть залишатись організатором селянського бурякосіяння, а також співробітником с.-г. кооперації Зараз поставлені перед нами завдання по втягненню селянства до бурякосіяння вимагають від нас найбільш рішучих заходів по найскоршому запровадженню землеустрію на селі та рішучої боротьби з великими плантаторами-підприємцями, які ще остаточно не зліквідовані.
А цього можливо досягти шляхом агрономичної допомоги та допомоги ремонентом, як живим так и мертвим, незаможному селянству для засіву буряків на своїх власних землях, а також шляхом популяризації серед селянства кооперативних ідей, на практиці кооперативного бурякосіяння Незаможнику треба допомогти всебічно по засіву буряків, бо це корисно для держави, бо цим підвищиться й незаможницьне господарство. 
Я.