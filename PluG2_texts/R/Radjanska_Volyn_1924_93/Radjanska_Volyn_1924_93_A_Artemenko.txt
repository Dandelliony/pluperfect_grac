Торгівля й кооперація. 
Членство колгоспів в с.-г. кооперативах.
ВУЦВК та РНК видано постанову, що надає с.-г. колгоспам (комунам, артілям та товариствам по спільній обробці землі) поруч з правом входження в спілки с.-г. кооперативів також право входити в первісні с.-г. кооперативні товариства на правах їхніх членів, з тим що колективи репрезентуються в первісних с.-г. кооперативах своїми уповноваженими або правліннями („Вісти" 11/Х 1924 р. Ч 233). 
Зазначена постанова має дуже важливе значіння для с.-г. кооперації. С.-г. артілі та комуни, що уявляють часто досить солідні с.-г. організації як в господарчому відношенні, так і в політичному та організаційному, мають серед своїх членів активних робітників, що користуються певним впливом серед місцевого селянства й авторитетом. До цього часу ці робітники не могли одночасно виявити себе в роботі с.-г. кредитових товариств. Ця ж постанова, даючи право входження в с.-г. кредитові товариства колгоспам, дає можливість цим робітникам взяти активну участь в житті та роботі с -г. кредитових товариств. При загальному бракові свідомих ксоператробітників на селах це буде мати серйозне значіння в житті с.-г. товариств. Опріч того колгоспи, входячи до складу с.-г. товариств, з одного боку зможуть значно з‘економити час та кошти, переводячи всю справу кредитування в банковських установах, постачання с.-г. інвентарем та насінням та збут своєї продукції через ці с.-г. товариства. Це для колгоспів збереже час та кошти, а з другого боку поширить операції с.-г. товариствам та зміцнить їх матеріальний стан. 
Входження колгоспів у члени с.-г. т-ва спонукатиме останніх до скерування своєї роботи переважно в с.-г. напрямкові, тому що одна торгівля споживчим крамом, звичайно, не задовольнить колгосп, як господарську організацію. 
Нарешті, ці колгоспи повинні стати тими пунктами, що на них товариства будуть розвивати всі свої агрокультурні заходи. Справи утримання покривних пунктів, прокатних станцій, насіньових участків та инш. ще потребують опріч звичайної їх експлуатації ще й цілком господарського догляду. Т-во зможе це найкраще доручати цим колгоспам. 
В спільній, контактній роботі т-в та колгоспів полягав в великій мірі успіх нашої загальної справи — підвищення сільського господарства. Тому використовання цього права повинно бути перепроваджено товариствами та колгоспами як найскоріше. 
А. Артеменко.