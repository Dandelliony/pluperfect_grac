Жінка-робітниця прокидається.
У м. Чуднові в 23 році було організовано профспілку „Народнього харчування" (з самих жінок). З того часу проминув лише один рік, а вже робітниці приймають активну- участь у політичній, професійній та культурній роботі, не відстаючи від членів инших спілок, а навіть, иноді, їх випереджуючи. І дійсно, в справі зліквідування неписьменности, в зацікавленні профроботою — вони перші. Найбільш від усіх союзів дали вони членів до комсомолу. Налагодилася й робота серед жінок робітників; перші збори їхні було скликано 1-го листопаду і тоді зібралося до 40 душ. 
Треба відзначити цікавий випадок. Коли накреслювали кандидатури в делегатки, син заявив відвід своїй матері, вказавши, що вона — жінка вже не молода й не зможе віддатися роботі. 
От же мати ніяк не хотіла погодитися з міркуванням сина, й ії зрозуміло було обрано делегаткою. Жінки робітників побажали,аби загальні збори скликалися як найчастіше. Ми певні, що при такім початку праця в нас не засне. 
Чуднів. 
Делегатка Р. Хаїт