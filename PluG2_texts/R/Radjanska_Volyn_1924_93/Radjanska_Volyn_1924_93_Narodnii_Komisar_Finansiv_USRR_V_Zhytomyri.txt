НАРОДНІЙ КОМІСАР ФІНАНСІВ У.С.Р.Р. В ЖИТОМІРІ.
18-го листопада під головуванням Народнього Комісара Фінансів УСРР т. Кузнецова відбулася широка фінансова нарада.
У нараді приймали участь місцеві робітники й завідуючі Окрфінвідділами, а також нач. фін.-контрольного управління Наркомфіну тов. Меламедовський і заступн. нач. управління єдиного сільгосподатку т. Кушнір. 
Діяльність Окрфінвідділів. 
Доповідач т. Пальчиківський обрисував економичний стан кожної округи, зупинившись на діяльності окрфінвідділів. Попереду йде Коростенська округа, де гарно підібраний штат і робота проводиться планово. Решта Окрфінвідділів плановости в роботі ще не має. По Житомирській окрузі праця трохи покращала; по Шепетівській окрузі робота ввесь час іде нерівномірно, підвищуючись при натисканні, це особливо помітно при виплаті сільгосподатку. Крім того, Шепетівська округа не вишикує джерел збільшення місцевих коштів, хоч економичний стан цієї округи кращий від инших округ. 
Про місцевий бюджет. 
Що-до місцевого бюджету, то в прибутковій частині його виконано на 84,9 відсот. Показником організаційного впливу с боку Губфінвідділу - є зріст відсоткового виконання прибуткового кошторису по кварталах: 1-й квартал дав 51 відсот.; 2-ий квартал—68,l відсот.; 3-й квартал —90,2 відсот.; 4-й квартал —120,6 відсотк. Найбільший відсоток виконання прибуткового кошторису дав бюджет губзаходів —101,3 відсот.; бюджет губміста—88,4 відс. і бюджет районний — 72,7 відс. Видатковий кошторис виконано по губернії в розмірі —79,9 відсот. По видатковому кошторисові відсоток виконання по кварталах зростає в такій же мірі, як і по кошторису прибутковому; 1-й квартал —53,3 відсот.; 2-й квартал—63,6 відсот.; 3-й квартал—87,9 відс.; 4-й квартал — 113,2 відс. Притім бюджети районних заходів внконано на 80,5 відс.; виконання округових бюджетів дає 72,7 відс., бюджет губміста— 82.7 відс.; бюджет губзаходів —89,7 відс. При розгляді виконання видаткового кошторису райбюджетів звертає на себе увагу нерівномірне виконання видатків по їхньому змісту, а саме: групу адміністраційннх видатків виконано на 96,2 відс.; культурно-гуманітарних —76,3 відс.; господарчих—65,5 відс. Далі доповідач коротенько відмітив хиби в справі організації фінансів; також зазначив різницю по-між бюджетами цього операційкого року і минулого та инш. У цім році виявлено такі джерела прибутків, яких торік не було. 
Контрольна-бухгалтерська робота. 
Нарадою було заслухано доповідь про стан штатів губернії; про одержання й росподіл кредитів, які дає Наркомфін, та про діяльність і стан контрольно-бухгалтерського відділу. Помітні де-які досягнення в складанні відчитности. Справу контролю ще як слід не налагоджено. По цій справі нарадою дано конкретні вказівки губфінвідділові й окрфінвідділам. 
Тов. Кузнецов дав губфінвідділові цілу низку вказівок щодо єдиного сільгосподатку. Доповідачем було відмічено, що праця управління по єдиному сільгосподатку йде як слід. Завдання на 50 відс. виконано своєчасно, розряди обложення було встановлено правильно. Але разом з тим були й деякі хиби; податок стягувався адміністративним шляхом, коли ще не минув встановлений декретом термін внесень, крім того, перші внески не зараховувалися в торішні недоїмки. 
Вказівки місцям. 
Нарадою звернено увагу на неможливість стягувати податок адміністративними мірами до встановлених декретом термінів. Також визнано не обхідним переглянути групи торішніх недоїмщиків і найбіднішим з них недоїмки скасувати. Окрфінвідділам запропоновано вести своєчасний і точний облік поступлень по групах, а також своєчасно відсилати сільрадам талони квітанцій з кас Райвиконкомів. 
Дальнішої роботи. 
Треба налагодити тісний діловий організаційний звязок з місцями. Окрфінвідділи повинні неухильно керуватись декретами й точно їх виконувати. Для праці по районах треба відбирати й посилати таких працьовників, які б могли справитися з роботою. Щоб наблизити апарат до мас, його треба українізувати на всіх 100 відс, перевівши цю працю в найближчі ж місяці. 
Необхідно звернути серйозну увагу на розвиток кредитових операцій і регулювати відсотки на вклади поміж ріжними кредитовими установами. Що до збору недоїмок, то тут — через відповідні комісії — треба скасувати недоїмки нереальні, а реальні зібрати в найкоротший термін. Губфінвідділові треба підняти працю ощадних кас і добитись збільшення внесків — шляхом широкої популярізації цих кас серед населення; треба досягти збільшення на 300 відс. рештки вкладів на 1-ше листопада майбутнього року. Відповідні вказівки дано тов. Кузнецовим апаратові держстраха на Волині.