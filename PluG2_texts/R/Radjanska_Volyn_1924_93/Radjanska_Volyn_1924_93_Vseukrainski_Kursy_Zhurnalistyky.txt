Всеукраїнські курси журналістики.
Заява т. Равич-Черкаського.
ХАРКІВ 20 (Ратау). У розмові з кореспондентом „Ратау" про завдання всеукраїнських курсів журналістики, які відчиняються в Харкові, завідуючий відділом друку ЦК КП(б)У тов. Равіч-Черкаський повідомив: 
На Україні українізація преси йде швидким темпом. Замісць 10 українських газет, що виходили раз або два на тиждень, з малим тиражем, ми маємо тепер 32 українськіх газети, в том числі 10 щоденних. Тираж деяких газет досягне 50000. Ціла низка губерніяльних газет переведено на украінську мову. На Поділлі, Волині й Полтаві ми тепер не маємо жадної газети на російській мові. Процес українізації охоплює навіть Лівобережжя. У Катеринославі видається українська газета „Зірка" з тиражем 15000. Донбас переводить на увраїнську мову газету „Донецький пахар". 
В звязку з українізацією преси відчувається брак в журналістах українцях. По редакціях українських газет по більшості сидять редактори, мало знайомі з українською газетою Газета складається російською мовою потім перекладається на українську. Від цього газета втрачає якість і не може досить популярно підійти до питань сел. Для усунення цих хиб відділ друку ЦК КП(б)У організує в січні в Харкові 4-місячні курси української журналістики котрі розраховані на 40 чоловік.