Сільнарада поглиблює свою працю.
Для зміцнення роботи на селі при губкомові організувалася постійна сільнарада. Свої засідання влаштовує вона 2 рази на місяць, на них обговорює сучасні питання щодо керовництва працею на селі. 
Так, 14 листопаду відбулося одно з засідань, на ньому розглядався план роботи сельради. План вироблений терміном по березень 25 року, першим своїм завданням становить вивчення стану КНС та КВД. 
Ця робота доручається де кільком членам сільнаради, пропонується їм перевести обстеження цих організацій, яке й закінчити не пізніше 1-го січня. 
Підняття роботи хат-читалень та сельбудів, розробка кращих засобів поліпшення їх діяльности покладається на обов'язок трьох товаришів, які мусять цілком дбати про те, щоби висунені ними методи були здатними для переведення по культосвітніх установах та дійсно б підвищили їх стан.
Теж змірковано нарадою у відношенні й оживлення роботи сельрад. 
ЛКСМ та ЮЛ. 
Не менш важливою роботою визнає нарада й обстеження сільських організацій ЛКСМ та ЮЛ. За для цього складає вона комісію яка б слідкувала за працею тих організацій, мала їй певний облік. 
Далі в планові йде ціла низка питань громадського й господарчого характеру, що потрібують детального вивчення. А саме: підведення підсумків стану сільського господарства й селянського бюджету; професійна праця на селі, розроблення засобів вивчення соціяльно-економичних процесів на селі, стан діяльности усіх сільських установ, кооперація, поповнення села комуністами, облік і вивчення сельактиву втягненая селянок в громадську роботу. Всі ці питання росподілено між членами наради, пропоновано їм вжити відповідних заходів, а де яким представити розроблені практичні методи на затверження сільнарадою. 
Н. В.