Господарювання селянське.
Кинули Трьохпілки. 
Селяни с. Татарівки, зрозумівши, що господарювання на вузеньких смужечках та трьохпільці нічого не дає, завели в себе чотирьохпільну плодозміну. 
В. Мікульський. 
Агрономе, де ти?
Сіяли в'осени цього року у Великому Дівліні, не перечищаючи насіння. 
У Білокоровичському сільсько-господарському товаристві були триери та селяни ними не скористувалися, лише по старому, перемивши та перевіявши пашню. 
Агронома ніколи не побачиш у селі, й селяни не знають, що це за птиця така агроном. Агроном же дуже потрібний. 
От, хоч би тваринництва. Племінної худоби мало. Уся сільська худоба дрібна. Насамперед треба було б в селі завести злучний пункт.
Травосіяння теж не провадиться Сільсько-господарських машин селяне не питають, бо не знають ріжниці між тим, як землю обробляти, чи машинами, чи на старий лад. Кооператив, що недавно організувався, міг би приставити машини, але ж працює пагано. 
Агронома й агронома на село. 
Селькор Правдин. 
Теж агроном потрібний. 
Кепський врожай показав нашим селянам, що так господарювати далі не можна. Селяни питають, як завести в себе хміль, де б люпину дістати. Дуже потрібна агрономична порада. Але ж агроном до нас, у с. Краівщину, Волод. р., ще не заглядав. Книжок у хаті-читальні по сельському господарству немає, а райсельбудинок теж не надсилає. 
А. 3.