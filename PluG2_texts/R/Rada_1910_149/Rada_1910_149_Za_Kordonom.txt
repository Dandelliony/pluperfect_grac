За кордоном.
Становище в Еспанії. 
Питання про духовні конгрегації все більше й більше хвилює клерикальні кола Еспанії й Італії. Еспанський уряд, як відомо, роспочав рішучу боротьбу проти цих конгрегацій, що, розуміється, дуже не подобається клерикалам. У 1909 р. в Еспанії було 3450 манастирів, себ-то один манастирь припадав на 5000 людности, приймаючи всю людність Еспанії в 18 милійонів. Одначе, в дійсносте число манастирів і .духовних орденів ще більше, бо є багато конгрегація не зареґістрованих офіціально. Майно еспанських конгрегація оцінюється в 1.550 милійонів франків, причім одного чистого прибутку з цього майна конгрегації мають що-року коло 773 мил. франків. Инакше кажучи, сума щорічних прибутків еспанських манахів більша від суми, яку еспанський уряд витрачає на військо, флот, школи, суд, громадські заробітки, жалування чиновникам і т. д. З цього приводу один еспанський письменник сказав, що „еспанський народ витрачає більше грошей на те, щоб підготовитись до смерте, ніж на те, щоб зробити собі приємне життя”. Де-які манастирі, не зважаючи на свої величезні прибутки, в дійсносте являються звичайними майстернями й фабриками, конкуренція яких дуже шкодить приватним підприємствам, бо манастирі ніяких податків не платять, а послушниці й учениці в манастирських майстернях експлоатуються немилосердно; їх примушують працювати по 12 —15 годин у день, їм не дають ніякої плати, фабрична інспекція ніколи й носа туди не показує. По жіночих манастирях виробляються всі ґатунки жіночої білизни—від дешевих до найдорогших, усі частини жіночого вбрання й т. д. У мужських манастирях фабрикуються ріжні лікери, шоколад і т. д. Можна собі уявити, як розгнівались ченці, коли їм прислали королівський декрет, щоб усі манастирі, що хотять займатись тим чи иншим промислом, обов'язково прохали на це дозволу в уряду й щоб вони платили всі належні податки.
