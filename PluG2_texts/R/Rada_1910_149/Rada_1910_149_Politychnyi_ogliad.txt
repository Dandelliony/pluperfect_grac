Багато галасу в нечевля —так можна характеризувати кінець критської справи.
І справді вся гучна історія, великі розмови, широкі домагання критян —все це скінчилось, правда тимчасово, нічим.
Поки європейські дипломати вагались стати на той, чи инший рішучий пункт в цій застарілій справі, доти і критський страх ріс, як дріжжі.Але було тілько сказати державам-покровительницям своє рішуче слово, як все вмить заспокоїлось наче б і нічого не було.
І державам ще раз вдалось лагідним шляхом забезпечити спокій і згоду між Грецією та Турціею.
Як відомо, Турція після бурного засідання критського народнього зібрання звернулась до держав, що опікуються Критом, з проханням покінчити нарешті з критським питанням; держави ці одповіли Турції, що справа може бути стало вирішена тілько по згоді всіх держав, що підписали колись берлинський трактат, себ-то тоді, коли Австрія і Германія не будуть ховатись за плечима в Росії, Англії, Італії і Франції та загрібати чужими руками жар і скажуть якесь певне і одверте слово про Крит.
Тепер критська справа надовго замовкла і на гадаємо читачам де-які подробиці, що стосуються до цього тимчасового її закінчення.
Щоб заспокоїти Турцію, держави-покровительниці забезпечили її, що вони цілком визнають суверенітет султана над Критом і готові навіть захищати його силою.
З цею метою консулам держав було наказано вимагати од критського уряду, щоб він допустив депутатів мусульман в народне критське зібрання без присяги грецькому королю.
А коли б критяне на це не погодились, то наложити арешт на мито критських таможнів.
Крім цього було ухвалено проект Англії послати на острів 8 воєнних кораблів, з тим, щоб, коли треба буде, можна було б мати під рукою досить війська.
Ця рішучість держав розбила була критян на дві ворожих партії: одну — Михелидакиса, що стояла проти насильства держав і другу — Венизилоса, що раїла критянам згодитись з вимогами опікунів.
Врешті таки подужав Венизелос та і опікз'нські кораблі прийшли вже під Крит.
Робити нічого було, і критяне вигадали таку проволочку на останніх народніх зборах: суверенітет султана лишається над островом, критянам-мусульманам даються однакові права з християнами і Венизелос лишається на чолі критського уряду.
Здавалось би все гаразд. Та діло в тім, що народні збори одсунуто на чотирі місяці... І таким чином через чотирі місяці держави-покровительниці певно знову матимуть перед очима цей заплутаний і фатальний вузол критської справи, звичайно доти, поки не стануть вони на якийсь рішучий пункт.
Не так, як було досі: то раз обіцяють критянам не боронити їм приєднатись до Греції, то другий раз обіцяють султана захищати своєю силою.
А що в-осени критська історія виникне знов в гострій формі —це напевно, бо якраз до того часу збереться грецька національна нарада, куди так бажають послати

своїх депутатів критяне і проти чого так бореться Турція, Безумовно, найголовніший факт сучасного політичного життя—це оповіщена цими днями російсько-японська згода.
Вся європейська преса, а за нею й 'російська і американська визнає, що як для Росії так і для Японії наслідки цеї згоди будуть великі, Тільки оцінка їх не однакова.
Одні вважають, що тепер в Росії розвивані рука на Далекому Сході, другі—навпаки; вони бачать в цьому заходи обох держав коло того, щоб поділити сферу своєї діяльности на Сході, а це обіцяє страшну спадщину для наступних часів.
Бо і справді; коли дві держави входять між собою в якусь згоду —це значить, що згоду цю зроблено проти якоїсь третьої.
І німецька газета „Berliner Tageblatt” каже, що така третя держава і єсть Китай, що повинен тепер дивитись як ділять між собою дві держави Манчжурію... А Китай в 1910 році не той, що був в 1900.
Крім того хазяїнування Росії і Японії в Манчжурії дуже непокоїть і Сполучені Американські Штати, які там зацікавлені комерційними справами.
І Сполучені Штати знову можуть підняти питання про нейтралізацію манчжурської залізної дороги.
Росія і Японія, звичайно, будуть проти цього. Китай ображений ними може увійти в згоду з Америкою.
Словом, виникає цілий ряд політичних колізій. І поки що тілько ясно одно, що після факультативної згоди Росії на приєднання Кореї до Японії, Кореї, як самостійної держави не стало вже назавше.
