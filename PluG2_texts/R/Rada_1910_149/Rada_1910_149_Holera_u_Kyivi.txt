Холера у Киіві.
 За день прибуло слабих на холеру до олександрівської лікарні —З, до кирилівської —6, єврейської —5. Умерло за день, в єврейській —1. 
Всього слабих на холеру є по лікарнях 117: в олекеандрівській —60, в кирилівській —31, єврейській 26.
 3 Київщини. Арешт. 1 іюля арештовано і посажено в тюрму уманського книгаря Браїловеского. На нього впало підозріння, що він крав книжки в книгарні Шапіри.
 Грабіж у монополії. Вночі проти 30 іюня в містечкові Макарові невідомі злочинці виламали в казенній винній лавці вікно, розбили касу і забрали з неї 347 рублів. Досі нікого з злодіїв не арештовано.
 3 Поділля. З'їзд мукоиолів. В кінці іюля і в початку августа в Вінниці одбудеться з'їзд мукомолів Поділля.
Земстзо. Зважаючи на те, що незабаром на Поділлі мають вводити виборне земство — подільська губернська земська управа послала в Москву скількох служащих канцелярії управа придивитись до діловодства і бухгалтерії в Московській управі.
 Сіно. Косовиця на Поділлі почалась в цьому році в 20 числах мая і тепер скрізь кінчилась. Сіно вийшло гарне, та на жаль мало його, бо трава низька через майську посуху.
 3 Чернігівщини. Пожежі. Мов та пошесть стали дуже часто лютувати пожежі в Острі: то необережність хазяїнів, то хтось підпале, то ще щось. За іюнь місяць до цього дня було вже мабуть більше як з півдесятка пожеж; случалось і по дві на ніч. В Острі є дві пожарні: городська та добровольна; та енергійно працює тільки добровольна пожарна, а городська так собі, — плохенько, бо ні з чим працювати, мало знаряддя і взагалі вона, не в порядку, а „батькам города“ й байдуже, —а не скілечки не дбають про поліпшення пожарного діла. Добровольна пожарна оборудована нічого собі: має два добрих насоси, та скілька бочок, та багато власних членів які щиро працюють на пожежах. З городської пожарної мало втіхи.
3 Полтавщини. Вбивство і насильство. Коло м. Хорола знайдено на полі тіло якоїсь невідомої молодої вродливої жінки. Покійну задушено, єсть сліди насильства.
Народна освіта в Полтаві. „Пет  ВЬд.“ пишуть, що на іюньській сесії полтавської городської думи розглядали дуже цікавий доклад ревизійної комісії про народню освіту в Полтаві. Що року до першого класу полтавських шкіл приймають душ 600 дітей. Добра третина дітей полтавської бідноти не може попасти до шкоди за браком там місця. Ще гірше стоїть справа з освітою дітей і їх моральним розвитком. Ревизори були на екзаменах і самі чули, що діти знають. Так, діти зовсім не знають історії тутешньої старовини, не знають нічого про памятники, не знають їх назв. Зле стоїть справа і з Законом Божим. „Батьки города” постановили подбати, щоб краще була освіта полтавським школярам. Постановлено’наказати учителям, щоб вони ознайомлювали дітей з памятниками місцевої старовини і доглянути, щоб навчання Закону Божому велось, як слід. 
Окрім того постановлено заснувати ще дві школи в Полтаві: одну памяти визволення з кріпацтва, другу імени Остроградської.
 3 Катеринославщини. Смерть через страх до холери. Нам подають з села Андріївки, слав'яносербського повіту, подробиці про самогубство слабого на холеру майстра годинників, Кошуби.
Діло було так: д. Кошуба заслаб на холеру і позвав до себе з Кадієвських шахт фершала. Фершал приїхав і подавши д. Кошубі першу поміч, поїхав назад. Через де кілька годин д. Кошубі погіршало, як оповідає його жінка. І він певно, злякався дальших наслідків страшної хвороби — муки, а може смерти. Але жівці він цього не сказав і тілько звернувся до неї з такими словами: Зіна, я зараз буду вмірати... вийди з хати і зачини віконниці на вікнах. Жінка, звичайно, перелякалась і в неї потекли сльози: що ти, що з тобою?.. Я тобі кажу, вийди, забери дітей та, пожди... як хто прийде за годинниками, оддаси, що кому належить... Жінка з сльозами вийшла і почала зачиняти віконниці... В цю мить в хаті роздався вистріл і д. Кошуби не стало. Вистріл був направленний в висок. Покійний оставив двох дітей і жінку без усяких засобів до життя. Таке відношення до себе людини дуже зхвилювало Андріївців, бо тут ще такого не траплялось. 26-го іюня, увечері прибули санітар —лікарь і фершал. Хворим робляться уколи.
Марна смерть. У неділю, 27 іюня, на одному з хуторів коло с. Успенівки, олександрівськ. повіту, сталося таке лихо. На березі річки гуляла хуторянська молодь. Заходились купаться. Двоє хлопців наймитів попливли каюком, і на глибоченькому місці пірнали та один, не вміючи плавати, пірнув, виринув раз чи два та й пішов на дно. Ніхто не рятував —усі дременули додому до старших. Прибігли ті, але лізти в воду ніхто не схотів, бовтом налапали тіло, так витягли досить швидко його. Тіло було побите, з синяками. „Покачали" трохи й кинули, бо все одно: „неживий—пе поможеться"!
 Українські спектаклі. По олександрівському повіті тепер частенько сельська інтелігенція впоряжае вкраїнські спектаклі. Цього місяця були спектаклі у Гниденій, у Бурлацькій. 4 іюля має бути спектакль і в нашому закуткові — Успенівці. Виставляють „Нахмарило" Грінченка та „ Бувальщину“ Велісовеького. Одначе до цих українських вистав селяне часто й густо ставляться неприхильно. Селянам здається, що це „пани з нас сміються". Так більше кажуть поважні люде, дядьки, селянська ж молодь охоче йде дивитись, а найбільш розвинені беруть участь у виставах. 
Звичайно, неприхильне відношення згодом минеться, коли вистави обуватимуться частіше і не для розваги тілько, коли серед виконавців побільшає селянського люду. Тепер же, це діло цілком у руках сельської інтелігенції.
