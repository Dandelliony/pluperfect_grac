Холера.
МОСКВА, 1. Зареєстровано перше слабування на холеру.
ПЕТЕРБУРГ, 1. За останню добу захворіло 4, підозрілих 13; умер 1 холерний і 2 підозрілих. Губерніям нижегородській, волинській і уфимській загрожує холера, а в наринському, калмицькому і частині киргизького степів почалася чума.
ХАРЬКІВ, 1. Городський голова клопочеться перед міністром внутрішніх справ, щоб з південних залізниць не возили холерних в городські лікарні. Залізниці одмовляються лічить хворих в своїх лікарнях.
КАТЕРИНОСЛАВ, 1. Щоб заспокоїти населення, губернатор порадив земським начальникам, разом з лікарями, роз'ясняти на сходах користність проти холерних заходів. Преосвященний Симеон наказав священикам заспокоювати людей казаннями по церквах.
ПЕТЕРБУРГ, 1. Про холеру надійшли звістки з таких місцевостей: в станиці „Отрадной" куб. обл., захворіло 32, умерло 19; в Дерберті захворіло 8 приїзжих, умерло 3; в Карсі захворіло 3, умерло 4; в Керчі захворіло 9, умерло 8; в Нижньому-Новгороді захворіло 5, умер 1; в Миколаєві захворіло 6, умер 1, лежить хворих 7, в тім числі ординатор городської лікарні Лігін; в херсонській губ. захворіло 566, видужало 223, умерло 218: в Херсоні захворіло 14, умерло 3.
ВАСИЛЬКОВ, 1. В Томашівці і Лещинці захворіло 8, умерло 2.
ГОРОДИЩЕ, 1. Умерла женщина, що приїхала з Вахмута. 
