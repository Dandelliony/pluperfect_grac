Недоречна соромливість.
(Замісць рецензії на книжку Ж, Євшана: “Під прапором мистецтва”)
Касир. Вам квитка до якої станції? Дама, До станції... е... є... Лошадяки. Касир. Що?.. До „Кобеляки” мабуть? Дама. (Зашарившись) Еге. З анекдота.
Ніколи мабудь так гостро не відчувалося потреби орієнтуватись хоч трохи в нетрях загальної роскиданности й безладдя, ганебного зневір'я, апатії, як у наш час, коли не тільки соціально-політична думка, але й мистецтво разом з нею опинилося в „тупику" безсилля, маразму , духовної імпотенції. Життя, здається зупинило свій величній біг, ткнувшись у стіну й придавивши своїм важким механизмом запряжених в його колісницю тих, що звали себе творцями життя, а зверху, з боків, скрізь начіплялось безліч „ликующей" наволочі, що жахливо ховалася раніш по теплих кутках свого барлогу; ця погань диким танком над безоднею, нелюдським вереском, довкола сморід і отруту, святкує... навіть не перемогу, а якийсь „на нашій вулиці празник", шабаш відьом. А ті, по чиїх спинах котилася та важка колісниця, потроху випростуються й думають свою велику думу, щоб перш за все очистити хоч трохи задушливу атмосферу, бо нічим дихати, а потім вивезти колісницю життя на нову путь, що приведе таки до мети. Творчість, як один з найважливіших факторів (моторів, мовляв, життя, дає „поміч у боротьбі з усяким лихом, в боротьбі за ідеали, до яких стремиться людство” *), тому орієнтуватись в її змаганнях, розвивати її проблеми є річчу конче необхідною, тим паче, що прояв її—мистецтво перебуває болючий кризис. Такою спробою до' визначення ролі творчости, мистецтва в житті в критичні нариси молодого критика М. Євшана, зібрані в одній книзі —„Під прапором мистецтва". 
Грунтовні тези свого погляду на роль мистецтва в житті й його завдання критик зазначує ще в першім нарису: „Проблеми творчости", й дальші його статі тільки ілюструють і поясняють висновки з першої: При читанні цих коротких нарисів приємно вражає якась, я б сказав, побожність, з котрою автор ставиться до зачепленого ним питання, чесність і чистота духовна в думках, а через те уважність свідомої своєї праці людини. Ми не звикли, правду кажучи, до цього. Наша критика часто відносилась до трактованої річі або легковажно, недбало й поверхово, або й зовсім легкодумно, запрягаючи в колісницю натхнення свою „дурну рибу — Пегаса". Можна уявити собі, як високо підносилися автори на своїх „дурних рибах", які обрії одкривалися їхнім очам, і який дух тхнув од їхньої „риби" й їх самих. Тим з більшою приємністю зазначуємо ту любов і уважність, з котрими д. Євшан інтерпретує завдання мистецтва й писання своїх авторів. Ловлячи чулим - ухом безпорадній лейт-мотив сучасного письменства й аналізуючи його холодним розумом, критик приходить до сумного висновку, що він свідчить -„про упадок творчости: про те, що творець перестав бути тим, що читає в минувшині й теперішности та показує шлях в будучину, —а став співати ради приемности ситих і багатих; про те зрештою, що творчість в погороді у загалу". Творець серед обставин „сучасної філістерської культури мусів скапітулювати и , признатись у своїм безсиллі; „дійсність давить його занадто", тому ідеали його „виходять по-за обруб життя; мають передовсім заспокоїти містичну потребу його душі", а вже коли дійшло діло до містичної потреби модерної творчости, та до „занику самостійної творчости й стилю", а через те до еклектизму, до шуканини по епохах і народах свіжого(?), екзотичного, аби вбити пустку душі та нудьгу, —то само собою тут уже потрібен лікарь для покаліченої душі й життя. Такими лікарями повинні стати носителі „нової естетичної культури", творці, свідомі своєї праці коло розвою людства. „Почуття тієї свідомости є неминуче, обов'язкове", а конечним ідеалом мусить бути —„ зображення високої людини" (Рескін), та „витворення працею віків такої високої атмосфери, в якій та висока людина дійсно могла-б жити”. „Зовсім природно, — пише автор, — що всякий ідеал, щоб він був користний, цеб-то, щоб він був дійсною силою, движущою покоління, мусить виходити тільки з життя, мусить звертатись до життя, кінцеву свою ціль покласти в ньому. Чим більше численними нитками він звязаний з ним, чим більше одиниць буде з глибин своєї душі кликати за ним і прагнути його, як мандрівник прагне води в літню спеку, тим більше сила його виявиться жизненою, тим більше він покажеться здібний, щоб перетворити людські душі, дати їм відповідний напрям” 
Переплатись цілком пориванням до такого ясного ідеалу, людина вже дивиться на все життя, не як на „нужденний фарс", і баче в нім „змисл” стремлінні до „що раз більшого самодосконалення. А через те „мистецтво стає вже одним з моторів самого широкого життя"; воно „промовляє не тільки до одиниці людської, але до загалу". 
„Тут воно стає елементом наскрізь революційним, коли почне виповідати нові правди, нові кличі. Воно неначе сторожить над цілим життям, говорить про потреби часу. Де починається розлад і дезорганізація у всьому житті, де підвалини його (життя) починають гнити, і де відчувається дух гнилі та порохна, там воно зсилає блискавку і палить руйновища, стає голосною трубою і кладе підвалини новому життю"...
 Тому творець не може бути тільки обсерватором життя, бо „саме реалістичне його зображення, сама репродукція єсть тільки першим ступнем, першим моментом в творчости, єсть тільки пасивним відношенням до життя. Творець мусить мати широку артистичну культуру, щоб усвідомити собі ті великі завдання і те важне становище, яке займало й займає мистецтво в житті". Творчість не повинна „лишатися по-заду життя, а світити йому попереду"; вона не повинна обертатись у фарс або забавку.
 „В приготовленню тої возвишеної атмосфери серед загалу, у вихованню одиниць і цілих поколінь з тім напрямі, щоб зробити їхні серця здібними до приняття та плекання в собі всього гарного, радісного й величнього, лежить і найбільша місія мистецтва". 
“Базуючи свої погляди на такім ґрунті, критик в оцінці творів наймолодшої ґенерадії наших письменників приходить до найпесімистичнішого висновку *)• Українське нове письменство (властиво, де-які його репрезентанти) безідейність мистецтва виголосило за ідеал („то є штука —я не пхаю тут ідей", каже В. Пачовський); в передаванні настроїв та нікому непотрібних надлюдських страждань „сучасного творця", доведенім до конечного суб‘активизму, почали вбачати єдину майже ціль творчости. Цілковита байдужість до життя, а через те нерозуміння його, зробило з них те, що їхня творчість обернулася „в безцільну гру сліз і форм”, як каже І. Франко; вона дає тільки „кольористичні контрасти, барвисті декорації, за котрими нема нічого живого й реального". Творчість у них „дійшла до ізоляції від життя, до відокремлення, оголосила свою окремішність, як доказ висшости". Мертвота, брак ґрунту під ногами, щораз більша безнадійність примушує нових творців шукати виходу й вони „починають говорити про ідеальність, починають оперувати великими словами й поняттями, кокетують з вічністю", щоб здобути бодай ілюзію того, з чим давно розцурались, виявляючи зрештою своє цілковите творче безсилля й неміч душ своїх. І „в результаті приходить у декадентизм. Цей не терпить вже всього того, що дійсне, стає цілком анормальним". 
 Такий діагноз ставить д. Євшан хворобі сучасного письменства, діагноз суворий, немилосердний і, можна було б сказати, правдивий, коли б де-які факти й з'явища в українській літературі наших часів не виявляли, що становище її не остільки вже безпорадне й безнадійне. Та й сам критик у дальших своїх характеристиках де-котрих сучасних письменників мимоволі суперечить своїй загальній характеристиці в „Поезії безсилля". Варто тільки перечитати характеристики М. Яцкова, О. Кобилянської й В. Сгефаника (трьох із восьми). Не вважаючи, нап., на дефекти творчости М. Яцкова, в особі його, — каже критик, — „маємо письменника незвичайного; він один з тих нечисленних в нашій модерні, який „взяв вивід у храмі штуки", підніс меч в її обороні, а разом з тим показав, що таке дійсне мистецтво". Далі: „О. Кобилянська, — пише д. Сешан за Г. Хоткевичем, —це дійсний жрець мистецтва, правдиве його евяхилище”(?). І ще: „Своєю творчістю Кобилянська внесла в українську літературу дуже важний елемент культурний. Тим більше важний, що здоровий". „Кобилянській найбільше з усіх наших нових письменників належиться будучність". Що ж до В. Стефаника, то творчість його чи не найбільше слово з усієї української літератури. Він показав не лиш, що таке дійсний артист з божої ласки, але й те, як артизм може йти в парі з иншими, моральної натури, цілями". 
І хоч ці висновки з характеристик зазначених письменників трохи скидаються на ту комічну постанову якогось німця —„оба лютчі", але проте мають під собою певний ґрунт, а тим самим суперечать жорстокому присудові критика що до всього сучасного українського письменства. Факт, властиво, дрібний, але дуже характерний, як показник того, що взагалі рисковано трактувати життя й його з'явища з високости, або як росіяне кажуть „съ воробьинаго полета“. Тут легко помилитись, впасти в анахронизм, стратити чуття дійсности й історичної перспективи. Хіба не свідчать, напр., про це ті закиди, що робить критик Іванові Білцікові, котрий писав (у 70р.р.), що українська література Повинна повернути тільки „на шлях розумної битописи“. Критик називає це курйозом, але нехай не забуває перш за все, що формулу „бит умер” виголошено тільки нашими днями, та й то —ким? — репрезентантами підупаду мистецтва, декадентами, людцями, що отруїли сферу мистецтва своєю мертвотою й важким духом; вигукуючи гунявим голосом „бит умер“! вони тим самим хотіли одібрати у літератури соціяльно політичні питання, це-б-то кликали жерцїв мистдава “по-за обруб життя". Сам д. Євшан з огидою одмежовуеться від віроучителів цього „толка“. Іван же Білик не кидає слів на вітер, а виголошуючи свою формулу, досить виразно обґрунтовує її. Він каже: „тоді вона (література) буде проводирем живої правди у свою рідну країну; а коли, збившись з рідного поля народнього, піде иншою дорогою, — вона ніколи не стане покажчиком громадської потреби і одцураються її рідні люде і довіку їй не піднятися в гору, а буде вона порпатись у своєму кубельці та віршувати нікому непотрібні вірші на утіху гулящих людей”. Це ж писалося тоді, коли „битопис” і „література” вважалися за одно, були розуміннями ідентичними, в часи т. з. народолюбства, і слова Біликові набувають пророчої сили, бо після кризису народолюбства, як знаємо, в літературі проповідь егоїзму, самозадоволення; питання мистецтва, філософії трактовано тоді вже тільки an und fur sich, без відношення їх до життя. Отже, на нашу думку, коли навіть у наші часи виголосити формулу Біликову, то й то не здасться вона такою вже „курйозною”, як здається д. Євшанові. Про це свідчить бодай та полемика, що часами здіймається поміж оборонцями старих і нових шляхів у мистецтві. Не здається нам „курйозною”  й виголошена Б. Познанським щось за 10—15 літ після І. Білика думка, що соціяльнополітичні з'явища тодішнього життя, яко багаті сюжети для місцевої белєтристики, зоставалися непорушеними. Коли критик вважає життя не за якусь обструкцію, що не має за собою
певного змісту, а за реальність, то, властиво, в чім „курйоз”? Хіба не соціяльно-політичні конфлікти життя, недосконалість його форм та суспільних взаємовідносин (мілітаризм, еміграція, емансіпація, освіта, хліборобство, індустрія й т. д.) постачали сюжети і героїв для творів тих же самих Яцкова, Кобилянської, Стефаника й др.? Хіба же на цім тлі відбуваються ті самі гострі псіхологичні конфлікти, що дають такий багатий маїеріял для творчосте? Хіба не вони її обґрунтовують? Хіба не в того самого Яцкова хитався ґрунт під ногами саме тоді, коли він, як і „сучасні творці" з їхніми „стражданнями", тікав „по-за обруб життя", намагаючись розвязати загадку життя по-за ними? Чи критик думає, що під белетристикою Б. Познанський розумів конторську працю, зміст гросбухів, учені трактати, завідомлення та сельсько-господарські, промислові, наукові журнали?.. Ні, певне він також розумів її, яко мистецтво, і зумів подивитись на нього глибше, ніж здається д. Євшанові, а не обмежився голими абстракціями, як напр. „обух сучасности”, „туга за богом”, „свіже повітря життя", „новий світ", „шлях до великих подвигів", метафизична потреба чоловіка", ’„возвишена атмосфера” й т. ин. Абстракції так і лишаються абстракціями, коли не вкласти в них певного реального вмісту, і зробляться такими ж далекими від життя, як і декадентські скигління. 
Ми навмисне так довго зупинилися на таких, на перший погляд дрібничках, як старі формули І. Вілика й Б. Познанського, й па відношенні до них критика, бо цим самим підійшли до найхарактернішої риси інтерпретацій д. Євшана, властивої всім взагалі модерним критикам. Ця риса є Ахиловою п'ятою всієї книжки, тому нас не здивує, коли який-небудь завзятий рецензент, котрий, на підставі своїх особистих стосунків до д. Євшана, не пойме віри його щирости і кількома дотепними фразами не лишить „камня на камнЪ" від так любовно збудованого д. Євшаном будинку. Річ ось в чім. 
Б. Познанський, висовуючи на люде свою формулу, видимо, не лякався „жупеловъ" і називав річі їхнім власним ім'ям. Для це профанація мистецтва. Прочитавши уважно його книжку, ми винесли міцне переконання, що мистецтво його (нехай не лякається автор) глибоко-демократичне, життьове, тому — правдиве, справжнє мистецтво, котрому будучність", а до цього спричинилося те, що по-за формулами, голими абстракціями д. Євшана ми бачили відповідний їм, певний реальний зміст, бо не хворіємо на словобоязкість і не маємо рації вороже ставитись до „жупеловъ". А то, справді, — людина через усю книжку плаче, що мистецтво обнизалось до рівня забавки для ситих і багатих, проповідує витворення такої атмосфери (колективна індівідуальність), в котрій висока людина (окрема індівідуальність) дійсно могла-б жити, це-б-то виголошує справжній демократичний ідеал, але слів: демократизм, демократія боїться промовити, бо це „жупелы"; говорить про кінцеву мету естетичного ідеала, про завдання мистецтва, про ролю творчости в житті—„будити закаменілі сумління та прорубувати шлях для величніх подвигів", —і жахається слова тенденція; коли-ж воно несамохіть якось виривається в нього, то він поспішаеться як найшвидче одхреститись від нього, забуваючи ідентичність, таких розуміннів, як завдання й тенденція, забуваючи, що й соловейкова пісня річ тенденційна, бо має завдання, що в тенденції — змисл. Демократизм — потенціальна сила; тенденція — імпульс, що виводить її із становища пасивного, бо тенденція —рух; те й друге складають життя — боротьбу „за великий ідеал: свободи чоловіка". 
Своєю недоговоренністю, жахом перед „ жупелами” автор лишає широкий простір для трактування його формул в якім завгодно напрямі, припускає туманність, лишає право сказати, що він дає волю інтуїції там, де потрібне ґрунтовне ознайомлення з причинами життєвих з'явищ, як змога й спосіб добре орієнтуватись в них. Чи можна-ж говорити про виховання людства, про нові правди, нові кличі, про відповідність потребам часу "Складання підвалин новому життю — й тим часом довірити все це вільній фантазії жерця мистецтва, його „святій інтуїції"? Чи не обернуться вони часом, (та вже й обернулись) у всеоправдуючий, безглуздий містицизм, чи не підкладатимуть вони палива, як та „Sancta simplictas", під ганебне огнище на котрім темні сили палитимуть смертну видимість безсмертного поступу й могутнього протесту супроти мерзот життя. Не стояти на певнім конкретнім ґрунті й жонгліровати словами; „ідеал", „перетворювання душ людських" і т. и., це гірш ніж не сказати нічого, бо в ці слова, аби було бажання, можна пхати який завгодно зміст. Хіба, напр., декаденти, містики й инша „літературна наволоч", а також ріжних напрямків „мракобіси” не думають, що вони перетворюють душі, дають їм „відповідний напрям" і т. д.? 
Але ми певні що критик не кидав слів на вітер, що він знав, що писав, а тільки зробив велику помилку, здякавшись “жупелоъ “ , він визволився з-під кормиги міщанства, але й досі не зструснув із себе його декотрих чудернацьких забобонів, а це може повести за собою й нещирість, лицемірство в дальших працях автора й великі помилки в поглядах і переконаннях. Вже зараз, висміюючи погляди на мистецтво Ів. Білика й  Б. Познанського, називаючи їх курйозними, критик підпірає свої міркування авторітетом д. А, Луначарського (до-речи сказати, одного з ідеологів соціалістичного мистецтва). А цей самий А. Луначарський в одній з пізніших своїх праць пише: „Марксизм, яко наука, напроваджує увагу художника на найвидатніші з'явища життя, допомагає йому орієнтуватись в них, а до того дає ясний вихід, забезпечує те замирення („примиреніе" або —за д. Євшаном„погоду духа"), без котрого трагедія (звичайного життя) робиться виттям роспачу, а не покликом і величнім навчанням". А трохи вище цей самий „сучасний російський мислитель”, як каже д. Євшан, пише: „Зостаються ще й надовго зостануться багаті жнива для художника—битописателя („місцева белетристика" у Б. Познанського с. ч. й трагика звичайного життя: зріст капиталу, боротьба капиталів по-між собою, розор дрібних власників, процес обертання їх у пролетаріїв, боротьба пролетаріата за новий світ, вплив цієї боротьби, яко факта, на страдаючий загал нашого соціального ладу, тисячі одсвічуваннів („отраженій") ґрунтовного факта, одміни—дрібна власність, капитал, пролетаріат, —на всіх класах і групах культурного громадянства —все це припускає, поруч з тим, що вже зроблено, ще силу нових, дуже глибоких праць, при котрих світло марксистського аналізу допоможе орієнтуватись в надто заплутаннім клубку соціальних ниток, бо без цього світла дуже легко поринути в містику, підмінити соціяльну анатомію і псіхологію нікчемним („ничего не говорящимъ") містицизмом “. 
Чи не так само писали й Білик з Познанським, тільки ті болячку свого часу бачили в „искусствъ", в самодідьнім мистецтві (бо то було в 70—80 р.р.), а Луначарський — в „соціальному містицізмі". Погляди ж на завдання літератури у всіх їх однакові. Творчість, каже д. бвшан, мусить дати нам „помічь у боротьбі з усяким лихом Яку ж поміч дасть нам та творчість, коли вона не хоче навіть знати, в чім те лихо? „Всякий ідеал, пише критик, мусить виходити тільки з життя, мусить звертатись до життя, кінцеву свою ціль покласти в нім“. А що ж таке життя? з чого воно складається, як не з тих Соціальних форм і з'явищ та псіхологичних конфліктів, що виникають з них, себ то з того, в чім колись Білик і Познанський, а пізніш, в наші часи, Луначарський із своїми однодумцями, бачили великий матеріал для мистецтва, сферу для творчости. 
Ідеологи й жерці буржуазного мистецтва дійшли до „предъла, его же не прейдеши", уперлись в духовний „тупик" і кидаються в нім сюди й туди, не знаходячи виходу; вони задихуються, в атмосфері, утвореній їми ж самими. Роль їхня надійшла до краю, „пъсенка ихь спъта", як кажуть росіяне. І сам д. бвшан з великим захопленням у своїй „Поезії безсилля" співає над ними „вічну пам'ять". виведе мистецтво з того ганебного “тупика“ на свіже повітря”? 
„Атмосфера творча стала така неможлива, така млява, що оо яви дійсної творчої думки стають що-раз рідші, немає в ній чим віддихнути, чується пригноблення та мертвота. І я думаю, — додає критик, —що так далі бути не може. Коли взагалі творчість має якийсь змисл, коли судилося творцям бути тими, що .творять будучність, показують людині шлях до неї, і коли вони дійсно наділені вищою свідомістю, цінять той образ людини і кращого життя, який воздвигала все творчість —то в ній ми повинні виздоровіти, віддихнути повними грудьми і набрати сил до боротьби за великий ідеал: свободи чоловіка". 
Так, ідеал справді Кому ж судилося, коли не досягти, то хоч „стреміти” до нього, боротись за нього? „Ликующіе, праздноболтающіе", звичайно, цапки стають, коли тільки нагадаєш про такий ідеал, а їхні приший-хвости буржуазні ідеологи, літературна погань наших часів конає в передсмертних корчах. „Абсолютно ж величної ідеології, незалежної від конкретних інтересів, обов'язкової й святої для всіх людей немає",*) тому, натурально, лишається для мистця, творця нових життєвих вартостей", єдиний вихід, зробитись ідеологом змаганнів протилежного „„стану", ідеологом і носителем змаганнів демократії, єдиної., .верстви, “ котра, як і критик, вірить у будучність, для котрої" естетичний ідеал в широкому розумінні — ідеал індівідуальности, прекрасної в своїх бажаннях, творчої й жаждучої все нового життя для людськости, ідеал громади таких людей, в котрій боротьба поміж людьми приймає характер суперництва в осягненню різними дорогами однієї мети . Так говорить цітований нашим критиком д. А. Луначарський. За таку „естетичну культуру” обстоює й сам критик. І тим більш пожалкуємо, що д. Євшан, згоджуючись в конечних висновках власного трактування завдаанів мистецтва з д. Луначарським, не мав, повторюємо, його відваги „називати речі їхнім власним їм ям і напустив у свої міркування силу туману, недоговоренности і, як результат цього, котрі не мали б місця, коли б автор книжки “Під прапором мистецтва" скинув геть із себе всілякі буржуазні забобони й не лякався, як та московська купчиха, сучасних міщанських „жупеловъ", та сміливо й зблизька, а не з „воробьинаго полета", глянув у вічі дійсности. Брак сміливости не дав авторові зробити свою працю натхненою, піднесеною, запальною, щоб вона змогла „глаголом жечь сердца людей", як, напр., аналогичні статі російського критика Бєлінського. Нікого не поведе за собою 'той, хто сам ходе, озираючись з ляком і обережно ступаючи. 
Отже, коли ми, на думку автора, помиляємося в розумінні його книги, бо в ній, мовляв, щось не те, то мусимо сказати йому: в такім разі й книжка ваша імено „щось", а що —то мабуть і сами ви гаразд не знаєте; коли висмикнути зазначений нами твердий ґрунт з-під так любовно збудованого вами будинку, то він, цей гарний будинок, лишається в повітрі, себ то стає річчу неможливою, якимсь туманом, що єдиний тільки й може держатися в повітрі, та й то зрештою або піднімається вгору, або сідає на, землю. 
С. Черкасенко.

