ПО УКРАЇНІ.
У КИІВІ.
Ревизія манастирів і соборів. Цими днями з наказу синода має початись ревизія манастирів і соборів київської єпархії. Буде обревизовано хазяйственну частину манастирів, а також і життя братії з морального боку. Для ревизії манастирів призначено окрему комісію, в яку війшли: намісник Братського манастиря арх. Прохор (голова комісії), проф. духовної академії Голубев та свящ. В. Гошковський. Під час ревизії Братського манастиря головуватиме замість арх. Прохора проф. Голубев. Київську лавру, яка підлягає безпосереднє синодові, ревизуватиме окрема синодальна комісія на чолі з чиновником особливих доручень д. Керським. В комісію, що резизуватиме собори, увійшли; проф. духовної академії І. Корольков (голова комісії) та А. Глагодез і колишній подільський благочинний св. Дмитріев. Під час ревизії Володимирського собору головуватимуть проф. Голубев та протоєер. А. Корсаковський,
Продаж денатурированого спирту. З 1 іюля у Київ! скасовано вільний продаж денатурированого спирту. З огляду на зловживання, які дуже поширились за останній час, київське акцизне управління постановило обмежити продаж спирту. Тепер спирт продаватимуть тільки тим, хто матиме талонні книжки з акцизного управління. 
Книжки ці видаватимуть місцеві акцизні надзирателі дурно, коли до них звернутися безпосереднє; коли ж прохати книжки листом, то треба наліплювати гербові марки.
В приюті київського земства. Приют-Яслі київського земства має кілька одділів для дітей покинутих батьками. В одному з цих одділів, що на Дмитрівеькій вул. земство держить хлопцїв од 12 до 21 року, тут їх вчать всяких реместв, а посилають і на роботу. Дуже часто трапляється, що через кілька день вихованці земського приюта кидають роботу і вертаються назад у приют на казенний хліб. 
Цими днями в приюті один з таких хлопців прийшов у кухню і почав грубо робити уваги; коли ж його попрохали вийти з кухні, він кинувся з ножем на надзирателя. Наслідком цього було хвилювання серед старших вихованців приюта. Скінчилося тим, що голова київської земської управи д. Суковкін, розібравши це діло, постановив виключити з приюта 14 хлопців.
Після ревизії „Дома трудолюбія. Правління київського „дома трудолюбія" одержало від центрального комітету попечительства про допомогу працею постанову з приводу тих непорядків, які викрила остання ревизія. В своїй постанові комітет зазначає, що київський „дом трудолюбія", набравши інтендантських підрядів і потім передавши їх д. Лукашевичу, який начеб то завідував роботами, а в дійсности ж був тільки суб-підрядчиком, не виконав тих завдань, які положено в основу київського „дома трудолюбія" — інституції, що повинна давати допомогу працею. Далі, правління „дома трудолюбія" дуже погано вело справи; иноді 4 1/2 місяці підряд не бувало зборів його, а тимчасом замовлялись на великі суми матеріали для інтендантських замовлень, контроля над роботами з боку правління не було ніякого, всі ці справи вели поодинокі члени правління, яке дуже часто не знало про ті чи инші накази зроблені його членами. .Комітет підкреслює і те, що правління, захопившись чисто комерційними справам — інтендантськими підрядами, зовсім занедбало ті одділи „дома трудолюбія", які дійсно допомагали бідноті як от: посередницьку контору, майстерні, ольгинський приют. Що до зайвих трат, які зроблено було окремими членами правління, то ці трати вони мусять повернути „дому трудолюбія". Радить також комітет зменшити штат служащих у „домі трудолюбія", бо їх занадто вже багато.
Смерть проф. Фаусека. Цими днями до Київа приїхав директор вищих жіночих курсів у Петербурзі. По дорозі на Везаківській вулиці, проф. Фаусекові зробилось погано, викликали карету негайної допомоги, яка перевезла його до Тарасівської лікарні. Тут лікарі визнали потрібним зробити йому негайно операцію. Операцію було зараз же зроблено, але слабого не пощастило врятувати. Через кілька годин він вмер. Позавчора тіло покійного послали у Петербург.
Робітники. Цими днями настав кінець забастовці робітників шкуратяних гамаш, який тягся більш двох тижнів. Робітникам збільшили плату до 45 коп., завели вентиляцію то що.
Нові школи. Київська повітова земська управа повідомила губернську, що в оеени буде очинено нові школи —у м. Ясногородді і с. Забуян’є двох класні чотирьох — комплектні, в с. Красних Козинцях однокласну и в Вел. Дмитровичах двохкласну школу.
