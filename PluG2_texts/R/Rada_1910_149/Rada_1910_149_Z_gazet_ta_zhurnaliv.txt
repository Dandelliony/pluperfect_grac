Те становище, що зайняла польська шовіністична преса в справі крівавих подій у Львівському університеті, складаючи всю впну тих подій на українців, нас нітрохи не здивувало, це стара, всім відома політика, Проти якої вряди-годи повставала і польська соціально-демократична преса, що наче-б то бажала стати на бік зкривдженого. Але тепер в справі крівавих університетських подій польська соціально-демократична преса стала в однім україножернім таборі з пресою польських шовіністів. В ч. 151 „Діла" маємо витяги з тої польської с.-д. преси. Центральний орган партії, краківський Napzod, в ч. З заявив, що для нього 
„не підлягає ніякому сумнівові, що відповідальність за ту кріваву купіль паде на посольський клуб руських народовців", і представив цілу справу ось-як: „Руські посли замовили собі демонстрацію в львівськім університеті для ефекту, як бенгальське освітлення для внесенні в Романчука, 3 університету винесено трупа і ранених, але Русинів, чого не сподівалися руськи посли. За кордоном, на Україні, де живе величезна більшість малоруського народу, там ті герої сидять тихо, там не хапають за бравнінги, там не уряджують бунтів у київськім університеті, там не борються за власний університет і за національні права збройною рукою,— тільки тут, в конституційній Австрії, де мають загальне, рівне виборче право, де мають свободу преси, організації і зборів, де мають парламентарну трибуну і всякі новочасні способи політичної боротьби”
 Так само заговорив і львівський орган польської соціальної - демократії “Glos” . І він кидає обвинувачення українцям за те, що ті „апелюють до бравнінгів”  у боротьбі за український університет.
Плямуючи ці україножерні виступи польської соціяльної демократії, „Діло” говорить, що „коли взяти на увагу те, як польська демократія все представляв себе одиноким оборонцем національної справедливости, то був це підступний удар з-заду, заданий нам, окруженим зі всіх сторін явними ворогами, стороною, від котрої ми мали право ждати як не помочі, то бодай лояльности. А злочинність цього удару тим більша, що він взятий з арсеналу, яким послугувалася проти нас досі тільки найбільш ворожа супроти нас польська преса, що цим ударом польська соц,- дем. преса неначе санкціонувала дотеперішню тактику тої преси”. 
Про те наскілько прислужилися польські соціяльні-демократи шовіністичній пресі польській свідчить вже той факт, що навіть „Dziennik Kijowsko“ поспішив передрукувати з „Glosa“ ту україножерну писанину польських соціяльних демократів.

