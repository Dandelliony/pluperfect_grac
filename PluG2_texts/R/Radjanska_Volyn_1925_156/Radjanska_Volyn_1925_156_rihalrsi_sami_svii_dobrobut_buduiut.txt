  Рихальці—самі свій добробут будують.  Спекулянтам — годі обдирати.   Верети зо три од Варварівської сільради, в Городницькому районі, є залізнична станція Рихальська.
Тут що-тижня в неділю та в понеділок буває ярмарок. З усіх боків з'їздилися спекулянти, привозили де яке шмаття, кавалки брудного краму, кавалки поїржавілого заліза та инш.   Відомо, що в перші часи після громадянської війни нашому селянинові не можна було щось доброго купляти, бо не було де. Мусів йти на базар, брати погань, що давав спекулянт, й давати йому все — хліб, набіл.   Вільніше стало, як побував дехто в Звягелі в кооперативі та придивився до цієї справи.
Як знайшли дорогу до кооперативу, годі сказали дурно оддавати крамарям.
Склали свій сільський кооператив. Правда, спочатку кооператив мало не по зразку спекулянтів гендлював.
Та й по сьогодні добрих робітників у ньому немає. Але ж справа — кращає.   Далі організовали молочарню.
Багато довелось балакати, поки записувались у ту нещасну „комуну". Проте, в березні місяці цього року наша молочарня вже відчинилась, стала швидко розвиватись, й тепер уже досить гарна.
Масло воно везе до Київа, привозить гроші. Селянам платить або грішми, або люди беруть у кооперації все, що їм потрібно.
З молочарства назіть у цьому трудному році селянам легко прожити, й навіть податок легко буде сплатити.   Тепер рихальці сподіваються на гарний врожай.
Озимина краща, ярина —не така славна, нижче середнього. За яких два тижні—матимемо новий хліб.   Р. Пільц.  