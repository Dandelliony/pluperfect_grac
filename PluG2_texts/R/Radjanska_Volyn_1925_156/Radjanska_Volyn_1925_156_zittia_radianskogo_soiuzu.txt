  Життя радянського союзу.  (Огляд).  Будемо з хлібом.   Завдяки дощам, що перейшли в першій половині червня, хліб значно поправився.
Треба додати, що стан всіх засівів — досить гарний: всі вони вище за середні; в гарному стані також городина й кормові рослини.
Взагалі—по всьому Союзу, крім центральних хліборобських районів, урожай мас бути вище за середній й далеко кращий за торішній.   Особливо гарні засіви на Україні, де сподіваються врожаю по багатьох місцях—100 пудів з десятини, а по де-куди гадається зняти й по 200 пудів з десятини.
Врожай по колгоспах, як і торік, мабуть, буде кращий, ніж у поодиноких господарствах.
Такого врожаю там не бачили вже 8 років. По Україні й по північному Кавказу розпочались вже жнива.   Гоімо старі болячки.   По центральних хліборобських губернях (Воронізька, Тамбовська, Тульська, Рязанська, Пензенська) ще підчас царату було малоземелля, земельна нерозбериха, кепська постановка господарства.
Більшість з них до того багато потерпіли підчас громадянської війни. Неврожай там—річ звичайна й цього року через невміле, кепське оброблення землі, несвоєчасну сівбу та осінню посуху, там теж сподіваються неврожаю.   Уряд своєчасно почав надавати помоги селянству цих губерень.
На засів яровини відпущено цеї весни біля 5-ти мільйонів пудів насіння, на пересів загиблої озимин—понад півтора мілійона пудів проса й гречки та грошима—понад 3 мілійонів карбованців.
Озимової позики цим та иншим недорідним губерням буде надано 11 з половиною мілійонів пудів, та ще півтора міл. пудів буде залишено в запас на випадок потреби.   Ціна на хліб буде справедливою.   Як мп бачимо, є губерні, де селяни будуть нуждатися в хлібі й насінні.
Хліб—потрібний всюди: й бідняцьким господарствам, яким не вистачає свого хліба, й для міста.
Доведеться продати частину його й закордон, аби мати можливість закупити там машини, бавовну для виготовлення мануфактури, частково й ті готові товари, що їх наші фабрики не спроможуться виробити в достатній кількості.   Уряд не буде встановлювати цього року твердих цін на закупівлю хліба.
Він буде стежити за тим, аби ціни на хліб при гарнім врожаї не впали надто низько.
З другого боку уряд пильно стежитиме за тим, аби міські товари не подорожчали, хочай на них й буде великий попит з боку селянства.   Але, зрозуміло, держава не зможе платити „здутих" цін на хліб, щоб він не був занадто дорогим для робітників, для злиденних селян та для продажу закордон.
Найголовніше, про що дбатиме уряд, це те, аби було, як найменш, накладних видатків при закупівлі та перевезенні хліба.
Кожну копійчину державних коштів треба зберігати від зайвої витрати, аби дати селянинові справедливу ціну за хліб.
Тому дуже є важливим, аби селянин продавав хліб безпосередньо кооперації, або державним заготовачам,—щоб не наживались на цьому ділі приватні скупщики.   Не переплачуй приватньому крамареві.   Державна промисловість і кооперація вже й тепер починають дбати про те, аби дати селянинові достатню кількість потрібних йому товарів.
Може статись, що в перші часи після збору врожаю й буде недохват товарів.
Але селянам нема чого поспішати з закупівлею й для цього переплачувати приватнім крамарям.
Не зразу, а поволі потрібні товари й за відповідну ціну постачатимуться селянам кооперацією й державною торгівлею.  Так, наприклад, кількість мануфактури збільшуватиметься в міру отримання з закордону бавовни.
Коли при цьому скоро прибуде й наша бавовна нового врожаю, то можливе поширення виробництва мануфактури з жовтня по січень на 5-10 відс.
На перше жовтня по фабриках буде пущено знову 5 мілійонів веретен. Збільшиться виробіток покрівельного заліза, для чого мають пустити 2 заводи на фабриках півдня й 3 на Уралі.
У наступному, з жовтня, новому господарчому 1925-26 році буде вироблено стільки сільсько-господарчих машин, скільки їх вироблялось до війни.
Отже можна сподіватись, що попит на машини буде завдоволений. Виробіток покрівельного й поцинкованого заліза, бляхи й дроту (катаного) гадається збільшити в перші три місяці нового господарчого року до 37-ми мілійонів карбованців, проти 28-ми мілійонів карб., того виробітку, що буде з липня но жовтень цього року.
Метальових виробів (цвяхів, дроту витяжного посуду) гадається з жовтня по січень виробити майже на десять мілійонів карб., проти 7-ми мілійонів виробітку з липня по жовтень.
Вживається заходів до збільшення виробітку шкла й шкляного посуду.   Як найбільш коштів на село.   На всесоюзній нараді фінансових працьовників тов.
А. І. Риков підкреслив, що зараз найголовнішим у фінансовій праці є сувора законність.
Не тільки не повинно бути незаконних податків і здирства, але не повинно бути й надмірного переобтяження податком.
Яко мога більш уваги повинно бути з боку фінансових працьовників до скарг і заяв селян.   Майбутнього року з жовтня 1925 року наш державний бюджет (прибутки й видатки) мають збільшитись на 90 мілійонів карб. і довести до 3 з половиною міліярдів.
Так сказав на нараді народній комісар фінансів СРСР тов. Г. Я. Сокольников.
На потреби сільського господарства зверх видатків, які робить народній комісаріят хліборобства гадається відпустити 140 мілійонів карб.
Значно побільшаться і й кошти наркомзему. У місцевий бюджет від держави буде відпущено до 300 мілійонів карб.
Із позики на господарче відновлення, що її скоро буде випущено, гадається мало не половину зібраних коштів передати в вигляді позики на село.
А саме: 25 мілійонів карбованців - товариствам сільсько-господарчого кредиту; 25 мілійонів карб, - сільсько-господарчій кредитовій кооперації; 75 мілійонів сільсько - господарчим підприємствам (на скотарство, рибальництво і й таке инше).   О. Попова.   