  „Краще повстання, а ніж участь у війні з СРСР.“  Відозва Норвезького комсомолу до англійських моряків.   У звязку з відвіданням Норвегії англійською ескадрою, орган норвезької компартії „Норгес-комуніст блат" оголосив відозву норвезького комсомолу до англійських моряків.   Комсомол закликає англійських моряків, на разі відрядження їх до Китаю, не стріляти в китайців, що борються за своє визволення, а поставити англійському урядові вимогу: „руки геть від Китаю".   З приводу підготови імперіалістськими державами, з'окрема Англією, нападу на СРСР, відозва, звертаючись до моряків, каже: „краще повстання, аніж участь у війні з Росією".  Наприкінці комсомол закликає англійських моряків відмовитися від ролі катів робітничої класи, проти якої б нації їх не посилав англійський уряд.  