Украінці на Буковині.
— Ще про „Буковину”. Для характеристики тої ролі, яку відогравала в громадському житті буковинських українців газета „Буковина”, і з'ясування крізісу, що вона зараз переживає, не зайвим буде в додаток до попередньої звістки, видомо, з прихильних до газети уст, почути де-які уваги і од людей, які критично ставляться до того ідейного напрямку, який репрезентував цей до недавнього часу єдиний політичний орган на „Зеленій Буковині”. З нового року, читаємо в „Ділі”, перестала виходити газета „Буковина” після 25-літнього свого істнування.
Причина цеї для культурного життя буковинської України сумної прояви, по части, фінансова, а по части і політична. „Буковина” вже не раз переживала тяжкі фінансові крізіси, бо ніколи не повертала коштів видавництва з передплати, але все якось животіла за допомогою того громадського кола, котрому вона потрібна була, щоб впливати на буковинську інтелігенцію.
І так було б і дальше бо хоч багато з читачів не погоджувалося з напрямком газети, все ж таки не бачили там нічого образливого для їхніх почуваннів і через це у неї передплатників було, звичайно, все ж таки більше, ніж, наприклад, у львівського „Руслана”. Одначе коли останніми часами „Буковину” забрала у свої руки тимчасова рада „поступової партії”, газета ця зайняла прямо провокуюче становисько до всих більше або менше лівих елєментів громадянства і стала кидати анатему на всякі прояви вільної думки.
Йдучи з сліпою заїлістю все більше на право, вона лишила ліворуч од себе не тільки но непримиримих „опозиційників“, але й зовсім помірковані елєменти, які трималися послів і їхнього ватажка д-ра Стоцького.
Через це велика частина інтелігенції відчахнулася від єдиного до недавніх часів українського політичного органу на Буковині.
Молода радикальна партія стала видавати газету „Народна Справа” (тепер „Громадянин”), як партійний радикальний орган.
Учительська організація заснувала свій професійний орган „Каменярі”, який також і краєвій політиці присвячує багато місця.
Врешті відновлена д-ром Стоцьким „Руська Рада” стала з декабря місяця року 1909 видавати популярну газету для селян „Народний Голос”, який досі редагується добре.
Таким чином замінено „Буковину” з усих боків: обмежена виключно нечисленними колами урядовців, священиків і учителів середніх шкіл, з котрих одна половина її зовсім не передплачувала, а друга, передплативши, грошей не присилала — матеріально все підупадала.
Посли не рятували орган партії, яка дбала про те, щоб і на них накласти свою тяжку руку та думала заснувати диктатуру в краю, вживали гроші на удержання і зміцнення свого впливу на селян через в Руську Раду”. Правда, справу „Буковини” мають остаточно порішити на засіданню ради „поступової партії” 22 января.
Можливо, що „Буковина” ще воскресне хоч в формі тижневика. „Діло”.