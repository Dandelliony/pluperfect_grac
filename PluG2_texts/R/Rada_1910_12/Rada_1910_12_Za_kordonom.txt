За кордоном. Італійський король—противник маринізму.
Римська соціалістична газета „Avanti“ повідомляє, що король Віктор Емануїл рішучо повстає проти все зростаючих видатків на будування воєнних кораблів. Для ілюстрації наводиться такий факт. На останніх морських маневрах король Віктор-Емануїл у розмові з вищими морськими офіцерами зазначив, що будування нових „Дреднаутів” звязане з тяжкими фінансовими наслідками. При цьому король висловив бажання, щоб було скликано міжнародню конференцію, на якій держави могли б порозумітись що до обмеження затрат на маринізм.
В Турції.
„Рѣчи“ по телеграфу повідомляють з Костянтинополя, що молодотурецький комітет у Салоніках загадав президентові парламенту передати комусь иншому свої обовязки, бо під його рукою парламент проявляє повну нездатність до праці
Скандальна Історія в Данії.
У Копенгагені одкрився новий міністерський скандал. Міністр внутрішніх справ, Сунх, довідався, що генеральний діректор почт і телеграфів, який служить на цій посаді ще 1904 року, брав що-року безплатний білет тільки для того, щоб перепродувати його для безплатного проїзду стороннім особам. У минулім році він перепродав свій білет бувшому міністрові внутрішніх справ за 900 корон. Діректорові сказано негайно податися в одставку й над ним уряджено слідство.
Пьєса князя Миколая.
У городськім театрі чорногорської столиці Цетіньє цими днями виставлено одноактову „драму” чорногорського князя Миколая, під титулом „Князь Орваник”. Вибрана публіка багато разів викликала князя, а той з усмішкою щасливого автора раз-у-раз виходив і кланявся.