ТЕЛЕГРАМИ (та останні вісти з газет)
Діяльність уряду та адміністрації.
ПЕТЕРБУРГ, 15, Російське правительство вдалось до Франції з пропозицією видати проживающого в Парижі під чужим ім'ям бувшого губернатора Фредерикса. Синод одкинув один проект реформи семинарій і запропонував вченому комітетові при синоді скласти другий, новий проект. „Бирж. Вѣд.” повідомляють, що скинуто з посади по третьому пунктові начальника рибного одділу департамента землеробства Бахста. Завтра до Петербургу приїде генерал Зейн. Приїхав до Петербургу ген. Толмачов. Скинуто з посади товариша прокурора ніжинського окружного суду Радзієвського. У вівторок в кабінеті міністрів обмірковувалось питання про призначення Думбадзе петербурзьким градоначальником. Більшість категорично висловилось проти такого призначення.
Судові справи.
ЧЕРНІГІВ, 15. Почалась розбіратися справа Землянського, володільця 3-х тисяч десятин, який зробив підлог на 25.000 карб. Обороняють київські - присяжні повір. Ізвеков і Сац.
Труси.
ПЕТЕРБУРГ, 15. „Нов, Вр.“ пише: на Миколаївському вакзалі в Петербурзі, з наказу сенатора Гаріна потрушено купця Карницького, який утік з Москви в Петербург. У Карницького забрали записну книжечку з важними для слідста записками.
Ювилей кн. Мещерського.
ПЕТЕРБУРГ, 15. Князь Мещерський празнував свій 50-літ. ювилей. Од руського зібрання вітали його — Булацель та Гейден. На вечірці були і члени Державної Ради. Кн. Мещерський одержав портрет од Імператора з власноручним написом.
Союзники
ПЕТЕРБУРГ, 15. Київський союз русских людей в листі до Дубровина прохає прийняти їх під своє „просвѣщенное покровительство" і додає, що „ніяких боргів не має“. Дубровин згодився
Пурішкевич.
ПЕТЕРБУРГ, 15. Пурішкевич послав петербурзькому предводителеві дворянства, який дав дозвіл в дворянському зібранні улаштувати концерт на користь єврейського товариства, фунт карболки —„для дезінфекції зібрання після єврейського концерту", —як каже сам Пурішкевич.
Дубровін.
ПЕТЕРБУРГ, 15. Газети пишуть, що Дубровін та Полубояринова, яка давала багато грошей на справи істино-русских, мають вийти з союзу. Причина — суперечки в головній палаті союзу.
Непорозуміння.
ПЕТЕРБУРГ, 15. „Нов. Рус.“ пише, що слідователь прикликав письменника Пешехонова для поясненя з приводу однієї брошури, виданої „Рус. Бог.“. В цій справі розшукувався редактор цього журналу Н. Михайловський, Після наведених справок в адресному столі виявилося, що ще в 1906 році проживав у Петербурзі підполковник Н. К. Михайловський, але потім зник. Пешехонов пояснив слідователю, що зник не редактор „Рус. Бог”, який помер в 1904 році, а хтось инший. Слідователь домагався показати йому могилу Н. Михайловського.
Вбивство.
ЦАРИЦИН, 15. Син дворянина Щуки од першого шлюбу побив своїх братів, сестер, діда і бабу — всіх сім душ.
Самовбивство.
ОДЕСА, 15. Застрелився поліцейський надзиратель Івченко; його було позбавлено посади і оддано під суд за підлог, зроблений при видачі закордонного пашпорта.
Конфіската.
ПЕТЕРБУРГ, 15. “Рѣчь“ пише, що сконфісковано фінляндський журнал „Пейве" за статю, що трактувала про становище євреїв в Єгипті в час фараонів і зрівнювала тогочасне становище з сучасним.
Бомба.
ПЕТЕРБУРГ, 15. На Рождественській вулиці знайдено дванадцятифунтову бомбу.
Холєра.
НОВОЧЕРКАСЬК, 15. В Риковських копальнях заслабло на холєру 5, померло 1; всіх хворих 6.
Всякі звістки
ПЕТЕРБУРГ, 15. З приводу прохання харківського і других біржових комітетів про дозвіл бувати євреям на ярмарках —Тімашов розпорядився скласти відповідний законопроект. 
ПЕТЕРБУРГ, 15. „Петерб. Л.“ повідомляв, що незабаром одбудеться ревизія всіх петербурзьких тюрем. ПЕТЕРБУРГ, 15. „Нов.Вр.” спростовує чутку, буцім то фінляндський сенат скасував приговор кювенепського суду в справі Герценштейна. Жалоба од винуватців була одержана, але не розглядалась. Тепер же й зовсім не буде розглядатися, бо Юскевича та Половнева помилувано. 
ПЕТЕРБУРГ, 15. В Мінську виникло сорок справ про потайні польські школи. 
ПЕТЕРБУРГ, 15. Увільнено з посади настоятеля Київо-Видубицького манастиря Євлогія. 
ПЕТЕРБУРГ, 15. Імператор пожертвував 10.000 карб, на потреби бідного громадянства города Парижу та околиць.
НАХІЧЕВАНЬ, 15. Одкрита ткацька інструкторська школа. 
НОВА БУХАРА, 15. Сьогодня в городі спокійно. Базари торгують. 
БЕРДИЧІВ, 15. Уночі помер діректор бердичівського одділу петербурзького тор.-промислового банку Ражін. ОДЕСА, 15. Студентська організація академистів при новоросійському університеті скликає загальний всеросійський з'їзд академичних організацій для обмірковування питання тактичного характеру, вияснити моральну фізіономію других студентських організацій, а також для вияснення питання про відносини академистів до семинаристів.
ОДЕСА, 15. Семен Юшкевич дав виключне право на виставу своєї п'єси „Комедія брака“ артистові Багрову.
За кордоном.
ПАРИЖ, 15. Париж і околиці затоплені водою. Апаші (злочинці) грабують людей. ПЕТЕРБУРГ, 15. З Тегерану повідомляють, що там одбулась смертна кара бувшого персідського чиновника Мовагере-Солтане.