Різні звістки.
Почаївські „ патріоти “ дали наказ волинським патріотам, в якому прохають депутатів подбати про побільшення фондів союзного „кредити". Для цього депутати мають звернутися до уряду з проханням про відкриття постійного кредиту в державному банку під заставу векселів та про додаткову безпроцентну позику В 60 ТИС. карб. Крім цього депутати мають вдатися й до синоду, щоб звелено було всі зайві церковні та монастирські гроші класти до „Кредиту". Ровенський відділ державного банку відкрив кредит в 100 тис. карб, для заставних операцій, але „союзники" не можуть скористатися цим кредитом, бо охочих брати позички під заставу хліба немає.
У справі відокремлення Холмщими. 
Недавно з варшавського шкільного округу надіслано в канцелярію попечителя київського округу докладний реєстр усіх народніх шкіл, що мають перейти під догляд київського попечителя Між іншим, для холмських народніх учителів перехід до київського округа по’вязаний зі зменшенням їх заробітку, бо раніше вони діставали збільшену плату, як за службу в Україні тепер діставатимуть звичайну плату.
3 адміністративної практики. 
Після прохання депутата Олександрова, робітникові Рисинові, що сидить у катеринославській тюрмі, замінено заслання в Туруханський край засланням в Астраханську губернію, а засланому Гуревичові—виїздом за кордон. Робітники Клименко, Калиновський і Шевченко, не зважаючи на обіцянку директора департаменту поліції депутатові Олександрову, що їх швидко випустять, сидять ще й досі в тюрмі.
