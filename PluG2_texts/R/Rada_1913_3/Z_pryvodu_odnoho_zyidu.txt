З приводу одного з’їзду.
Бувають з’їзди великі й малі. Великі займають широкі райони, бувають численні та й складаються з „верхів" громадянства. Малі з’їзди обмірковують вужчі питання, обіймають вузькі райони та складаються з рядових людей землі. В нашу пору, коли великі з’їзди бувають частіші, коли „верхи" громадянства мають змогу комунікувати між собою, ширити думки і т. и. через пресу, — малі з’їзди, з’їзди „сірих" людей, що прибувають у „тш'Ь кром'Ь-шной", щось дуже важливе і нічим незамінне. Великі з’їзди зачіпають верхи життя, ті невисокі гребні на рівнині моря життєвого, що утворюють кращі представники громадянства в своєму русі і намаганням до добра та правди, а дно моря життєвого лишається непорушними. Малі ж з’їзди зачіпають життєве дно, ворушать його і тим самим єднають в русі дно з верхом. Через це малі з’їзди мають своє велике значення. Таке значення має і з’їзд, що недавно відбувся у містечку Малині на Київщині — з’їзд діячів дрібного кредиту радомишльського та овручського повітів. Надто цікавий з’їзд був тим, що він переважно складався з отих „великих молчальників" руської землі — наших селян. Вони привезли на з’їзд переповнені життєвим горем серця, обважені тягарем того життя рамена. Їх вуха жадібно ловили кожне слово, їх серця вбирали в себе ту атмосферу братання, яка об'єднувала з’їзд; їх внутрішні очі силкувались проглянути ту темряву, яка окутувала їх змалечку, і побачити той далекий шлях, що веде до кращого життя, той шлях, який під їх ногами уже наче б то й відчувався. Багато могли б розказати їх мовчазні уста; їх речі могли б здивувати світ висловом життєвої правди, але ще не надійшов той час, коли, як каже поет:
“Німим отверзуться уста, Прорветься слово, як вода І дебр — пустиня не полита, Сцілющою водою вмита. Прокинеться ..”
Той час ще не прийшов. Багато передумано нашим селом, нашою кращою сільською інтелігенцією, але трибуни у них немає, і думка зостається німа, слово атрофується. Народні маси, під гнітом життєвої нужди, під тиском темряви приковані до того знаряддя праці, яким вони добувать собі шматок чорного хліба; бідна сільська інтелігенція розидана по глухих кутках по одинці, без єдиної живої, здатної на свідомий братський відгук, душі. Вони відвикають від слова, від громадського публічного слова і перед нами „великі молчальники". Не прийшов той час, але ми на передодні його, ми стоїмо перед дверима, які отот відчиняться і покажуть нам наше велике майбутнє. Поки ж що на з’їзді ми бачили дивний зразок затурканності, приголомшення нашого селянства та рідної йому сельської інтелігенції. З’їзд майже не мав своїх промовців. Двома, трьома устами промовляли місцеві люди, решта ж промов належала приїзжим „присяжним" кооператорам. Звичайно говорили по-московськи. Гарні їх були промови, текли, як ріки, приваблювали своєю щирістю, та були вони чужі, такі чужі — незрозумілі з'їздові. Я чув, як багато участників з’їзду скаржились на те, що нічого не розуміють з промов, а таких, що розуміли,. Далеко не все—була решта. Та думали участники з’їзду — селяни, що це так і треба, що вони не довчилися того, щоб по „панському" розуміти. Тому дуже здивувало їх, як один з промовців (місцевих), хоча й не так красно, як „панські" оратори, але досить докладно й часто став промовляти до них їх рідною мовою. Спочатку на це селяне подивились, як на глум з їх темноти та „необразованість" промовця, але після його першої промови вони побачили, що це не так і річ його їм дуже подобалась. Вони казали: „говорять („руководители" з’їзду) гарно, та мало ми що розуміємо, тільио „того" (що промовляв йо українська) ми розуміємо зовсім добре". Розуміли це й самі промовці і часто один з них брав на себе роль товкача і попросивши у голови з’їзду Дозволу „пояснить" селянам, переказував їм українською. Все це привело до того, що з’їзд одноголосно ухвалив резолюцію про те, щоб кооперативна література друкувалася й українською і щоб кооперативні бібліотеки поповнялися 'українськими виданнями. Таке ненормальне становище на з’їзді ще більш стримувало місцевих участників з’їзду, ніж їх власна затурканість, бо з уст розпорядчиків з’їзду вони „панську" московську мову, самі-ж нею говорити не вміли, а своєю говорити в такому становищі соромилися чи бояли-ся. Тому хоч і було СТІЛЬКИ виступів селян, але вони промовляли таким „язичієм", що ледве з їх слів можна було виловити хоч сяку-таку подобу їх думки. А тим часом між собою селяни мали що говорити, вони знали багато чого і могли розказати; видно було, вони не глухі й німі участники з’їзду; видно було, що питання з’їзду, питання їх власного життя і вони приїхали свідомо їх розв’язати. Правда, з’їзд розвязав ті питання, але переважно зусиллями інтелігенції, селяне-ж тільки давали свої голоси “за,, або „проти" і тим виявляли свої відношення та погляди. З’їзд, про який йде мова, був скликаний по ініціативі Малинського кредитового т-ва головним чином для вирішення питань про заснування власної районної спілки установ дрібного кредитування та про побудову при вокзалі в Малині спільницько-товариського елеватора (ініціатива Облітковського кредитов. т-ва). Але окрім цих питань в програму з’їзду увійшло ще понад 10 питань інших, як от: про краще упорядкування кредитно-кооператив. діла на селах, про взаємопоміч, про посередницькі операції, продовольчу допомогу, про довгостроковий кредит і т. д. Хоча найважливішими були перші два питання, але і багато інших питань з програми з’їзду створювали серед участників  великий інтерес. На з’їзді було до 100 людей (2 жінки). З поза округу з’їзду між іншим прибули А. А. Беретті, X. А. Барановський, Шемітов, П. Н. Пахаревський. З’їзд виніс такі резолюції: 1) Заснувати районну спілку в м. Малині. 2) Побудувати елеватор при ст. Малин на 150 —200 тисяч пудів хліба об’єднанними т-вами. 3) Завести посередницькі операції при союзі. 4) Організувати справу продовольчих ссуд при елеваторі. 5) Заводити при кооперативах бібліотеки. 6) Побажати, щоб кооперативна література була й українською. 7) Бажано, щоб громадські продовольчі капітали були передані вкладами у кредитні кооперативи. 8) Бажано, щоб Держ. Банк та земство давало більші довгострочні ссуди. Були ще резолюції менш цікаво-го характеру. З приїзжими кооператорами з’їзд сердечно прощався. Говорились промови. Між іншим, при закритті з’їзду одним з його участників була сказана українською промова такого змісту: „Коли ми збірались на цей з’їзд, то були не певні за його успіх, бо ми були малі досвідом та й, кажучи правду, знанням, — ви-ж ласкаво прибули до нас, принесли нам свій досвід та знання і допомогли нам вийти на ту стежку, якою ми маємо йти до кращого життя. За це сердечно вам дякуємо!".
