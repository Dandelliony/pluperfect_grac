По містах і земствах.
Міський бюджет. Проскурівська городська дума, на Поділлі, склала розпис видатків і прибутків на 1913 рік. Цей розпис може вважатись типовим для багатьох наших повітових міст. З загальної суми розпису 23 тис. Карб. на саме тільки утримання місцевої поліції піде 19.499 карб. 00 коп. Окрім того, на допомогу скарбниці для утримання поліції призначено 1716 карб., на кватирі для війська— 9041карб., на утримання городського самоурядування — 14.886 карб., на виплат відсотків за міські позички —80 тис. карб., на різні податки 2.053 карб. Коли скласти всі ці видатки, то стане ясно, як мало залишається на задоволення культурних потреб містян. Дійсно, на медицину, санітарію й ветеринарію призначено всього 2.715 карб. Тільки на народну освіту призначено 14.191 карб., себто дев’яту частину бюджету. Окрім того, збільшено плату вчителям міських шкіл до 450 карб. на рік. Досі ж учителі отримували по... 28 карб і 20 коп. на місяць.
Незаконна постанова. Олександрійська повітова земська управа, на Катеринославщині, призначила на передплату чорносотенної „Русск. Правдьі“ для селян більше 1000 карб. Ця постанова незаконна, бо земські збори дозволили призначити на це не більше 1000 карб.
Щедрий дар. Херсонський губернський маршал і член Державної Ради Сухомлинов подарував херсонському губернському земству 100 тис. карб, для допомоги новим позичковим товариствам. Земство видаватиме кожному новому позикому товариству від 4 до 8 тис. карб, на утворення основного капіталу з 2 відс. річних. Нові школи. Бердичівська повітова земська управа, на Київщині, повідомила київську адміністрацію, що в 1918 році буде побудовано в повіті 10 нових шкіл, в тому числі 2-х класова 4-х комплектна школа буде відкрита в містечку Козятині. ( Власн. коЬ.).
