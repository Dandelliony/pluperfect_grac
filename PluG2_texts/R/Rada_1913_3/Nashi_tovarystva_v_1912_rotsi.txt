Наші товариства в 1912 р.
Рік 1912 й, не зважаючи на нахабну смерть трьох наших товаришів через репресії, що рясно падали на всі інші наші національні організації, був все-таки досить щасливий для наших товариств.
Піднесення громадського настрою, яке помічалось у минулому році, добре вплинуло й на життя наших товариств.
Подекуди до товариств пристали нові активні сили, подекуди прокинувся рух до заснування нових товариств, а загалом громадяни стали більше цікавитися діяльністю наших товариств, переконавшись нарешті, що без організації неможливе національне життя.
Наші „Просвіти” в минулім році понесли дві втрати: адміністративними заходами закрито житомирську „Просвіту” й відділ катеринославської „Просвіти” в селі Кам’янці—останню закрито за бездіяльність.
Інші «Просвіти“ зазнали в своїй діяльності чимало перепон і заборон. Найбільше таких утисків зазнала подільська “Просвіта”. На вечорницях 20 жовтня заборонено читати продовження спогадів Садовського про російсько-турецьку війну 1877 —8 р.р., бо, як сказав поліцмейстер —„книжку видано у Львові, й Господь знає, що ній пишеться". Вечорниці 15 вересня через заборону поліції не змогли відбутись.
На вечорницях 14 червня заборонено читати реферати. Вечір 1 вересня не міг відбутись, бо адміністрація напередодні ввечері заборонила виставляти п’єсу „Сто тисяч". 7 грудня відбулась адміністративна ревізія „Просвіти". Окрім урядових репресій недільська „Просвіта" зазнала й інших прикростей. 4 грудня на На „Просвіту" було зроблено хуліганський напад, а 6 грудня цей напад повторено.
Не зважаючи, одначе, на ці перешкоди, діяльність „Просвіти" торік була досить жвава.
Мануйлівська „Просвіта" на новий рік улаштувала ялинку для дітей, яких прийшло 280 осіб. 29 января читав Д. І. Яворницький українську лекцію про внутрішній устрій колишнього Запоріжжя.
На масниці улаштовано 2 вистави: „Зимовий вечір" і „Степовий гість” з „Вечорницями", 5-го лютого влаштовано дитячий ранок, а ввечері —семйову вечірку для дорослих. 7 квітня влаштовано Шевченківський вечір з рефератами, декламаціями й хоровими |співами. 15 квітня драматична секція „Просвіти" виставляла в сусіднім селі Діївці п’єсу „Розумний і дурень". 23червня виставлено „Бондарівну". 21-го липння улаштовано дуже цікавий літературно-музичний вечір. 22 вересня була вистава з концертним відділом. 23 вересня відбувся літературно-музичний дитячий ранок, присвячений пам’яті Є. Гребінки. 29 вересня поставлено „Невольника". 7 октября впоряджено дитячий ранок памяті Л. Глібова. 18 ноября був третій дитячий ранок, присвячений пам’яті Котляревського.
На Різдво було улаштовано  вистави, вечорниці, ялинку, дитячі ранки то що. За минулий рік просвітянська крамниця здобула дозвіл продавати книжки.
Діяльність подільської „Просвіти" виявилась переважно в улаштуванні вечорниць з рефератами й літературно-музичними відділами.
Такі вечорниці улаштовано 14 січня (реферат про спільну долю в відродженні чехів та українців), 28 січня (реферат —„на словесність, як фактор культурного поступу"), 18 лютого реферат про Глібова й вистава „Коза-дереза"), 7 квітня (реферат про націоналізм), 21 квітня (про словаків), 5 травня (вечір Лисенка), 14 липня, 22 вересня, 6 жовтня, 20 жовтня (реферат про чорногорців), 3 листопада (реферат про народню поезію), 17 листопада (реферат Про Сковороду) і 1 грудня (реферат про Стефаника). Окрім того, проведено 20 травня, 24 червня й 29 липня три народні гулянки на Новім бульварі, з яких одержано 920 карбованців валового прибутку.
Більш-менш систематично працювала й миколаївська „Просвіта", яка й в минулім році звертала найбільше уваги на впорядження драматичних вистав.
За рік виставлено: „Циганка Аза" (двічі), „Царицині черевички", „Наталка Полтавка" (двічі), „Запорожець за Дунаєм", „По ревизії I ', „Миротворці", „Піймав облизня", „Наймичка", „Недолюдки", „Гласний" (жарт Козловського), „Гаркуша" й „Степовий гість”. 17 липня „Просвіта" улаштувала на місцевім бульварі велику народшо гулянку „Ніч Купайла". Катеринославська „Просвіта" на початку минулого року мала 76 членів.
У першій половині року вона організувала панихиду по Шевченкові, великий Шевченківський концерт, з рефератом, відкрила свою філію в селі Великий Пере щепиш, допомагала коштами й заходами мануйлійській „Просвіті". 16 і 17 червня „Просвіта" влаштувала велику народню гулянку в Потьомкінськіому парку. 11грудня влаштовано великий український концерт „Вечір колядок" з рефератом про колядки та їх релігійно-побутове значення.
Нарешті, 6 грудня влаштовано сеймову вечірку для членів і їх гостей. На всіх вечорах і на гулянці виступав власний хор „Просвіти", досить численний і гарний, хоч його засновано тільки в минулім році.
Наймолодша з усіх наших „Просвіт” —Великоперещепинська, відкрита 28 березня минулого року —за перший рік свого життя улаштувала Шевченківський вечір з рефератом, 4 вистави („Жидівка вихрестка", „Пан Штукаревич", „Мати-наймичка" й „Степовий гість") і ялинку для дітей на Різдво.
Мало звісток надійшло за минулий рік про діяльність трьох інших  „ Просвіт” — бакинської, новочеркаської й мелітопольської.
Про бакинську „Просвіту" знаємо тільки, що вона впорядила 28 квітня Шевченківський вечір з виставою („Невольник"), та вітала М. К. Заньковецьку підчас її гастролів у Баку.
Що до новочеркаської „Просвіти", то про неї наш кореспондент писав, що становище її дуже кепське.
Що ж до „Просвіти" мелітопольської, то про неї за цілий рік зовсім не надійшло ніяких відомостей.
Зупиняючись окремо на діяльності кожної з наших „Просвіт", ми не зазначили їх участі в таких загальноукраїнських подіях, як справи українського університету в Галичині, смерть і похорони М. Лисенка справа збирання пожертви на пам’ятник Шевченкові, тощо.
У всіх таких подіях наші „Просвіти* також взяли участь. Необхідно пам’ятати, що ввесь час над нашими „Просвітами" висить дамоклів меч, який кожної хвилини може впасти —а така психологічна атмосфера не дуже сприяє жвавій праці.
Тим-то й доводиться признати осягнені наслідки все-ж таки значними.
