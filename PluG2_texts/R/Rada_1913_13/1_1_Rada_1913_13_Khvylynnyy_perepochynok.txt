Останні звістки з Відня подають надзвичайно цікаву новину про університетську справу в Галичині.
На зборах усіх трьох українських клубів парламентарних ухвалено постанову президіума українського парламентарного „союза“, щоб припинити дальші розмови з приводу засновання університету.
Останьою краплиною, що переповнила довготерпеливість українців, було домагання поляків—щоб зараз же віддати їм теперішній львівський університет за ціну голої, нічим і не забезпеченої обіцянки українського університету, що невідомо навіть де має бути осажений.
Розмови, що довели нарешті до такого кінця, тяглися довго, поки таки не прийшли ні до чого.
Отже справа стала на старому місці. Насамперед треба зазначити, що українські посли зробили дуже добре, припинивши ту безконечну тяганину, на яку силкувалася звести питання супротивна сторона.
Недавно ще, в статті „Ні на ступінь назад“ (ч. 6) ми зазначали, що йти далі на уступки вже нема куди, уступлено все, що було можна, і без величезної шкоди для всієї національної справи не можемо  податись назад ні на ступінь. „Спустити прапор в останню хвилину, писали ми тоді, —це все одно що на березі втопитись.
Це було-б не прощенним гріхом перед усією національною справою, перед майбутністю українського народу, повним занедбанням його моральної вартоста тепер.
По такому моральному ударі важко було - б підвестися колись знов на ноги“... Українські парламентські заступнику це зрозуміли, і не вважаючи на деякі голоси зневірря та вагання, що почали були вже лунати, свого прапора не спустили Розмови припинено.
Вина за це повинна бути, звичайно, складена не на українців, а на тих, хто потаенними думками, безконечним затяганням справи та не розважною упертістю в обстоюванні неможливих умов призвів до такого кінця.
І ми певні, що тактика українських послів знайде собі скрізь щиру подяку, та спочуття й відгомін, де тільки придивлялися з захопленням до геройської боротьби галицьких українців за власне огнище освіти.
Але на цьому, певна річ, не край усій справі. Кінчиться вона тільки тоді, як стане у Львові український університет, і ми глибоко віримо, що тепер маємо тільки хвилинний перепочинок, і незабаром справа все одно стане на цілий свій зріст на порядку дня.
Боротьба, яку досі провадили наші закордонні земляки, має роспочатися з новою силою й новою, надіємось, енергією.
І її тим лекше буде провадити, що починати її треба вже не ab ovo, а тільки з того ступіня, на якому оце тепер її припинено.
Тим-то не треба вважати за пропаще те, що досі зроблено: воно свої сліди кинуло вже не тільки в прак-тичних наслідках,— правда, невеличних,—а ще більше в тому бадьорому | настрої, що служить найпершою запорукою всякого успіху.
І, звичайно, за| взята, невтомна боротьба за своє право таки видере колись те, що так завзято ховають хижі руки.
Не час тепер складати руки, спочити можна буде аж тоді, як знов кажемо і підкреслюємо це,— український університет стане у Львові.
І він таки стане...