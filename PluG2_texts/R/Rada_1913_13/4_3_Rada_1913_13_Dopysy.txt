Дописи.

(Од власних кореспондентів ).

      С. РОТИЧІ, радом повіту, на Київщині. Наше життя. Небагато, мабуть, можна знайти на Україні таких глухих закутків, як наше село Ротичі, що лежить всього за 85 верстов від Київа. Життя у нас йде мляво, одноманітно: діяльність, рух, громадські інтереси, просвіта—все це поняття, поруч з якими не можна навіть поставити поняття—„село Ротичі". Причини цьому приходиться, звичайно, шукати перш за все в поганих природних умовах нашої місцевости— наслідком яких являється повний економичний занепад життя в ріжнородних його проявах. Дійсно, глянувши навкруги, побачивши мізерні, обдерті хатинки нашого села, не трудно зробити висновок про гірке матеріальне становище його. Звичайно, таке становище не сприяє й духовному розвитку людности—і звязок між одним і другим яскраво помічається у нас. Правда, у нас є просвітна інституція—двохкласова церковно-приходська школа і в ній навіть досить учнів, але біда в тім, що вся освіта на цій школі й кінчається; хлопець походить рік-два, навчиться розбірати письмо і край. Далі його забірають додому в поміч старшим. Так що навіть і цей єдиний наш храм науки кінчають лиш де-які 5—6 чоловік; в цьому, наприклад, році —в І кл. більше 60 чел., тоді як у II кл. всього 18, з них селянських хлопців тільки 9. Так у нас йшла освіта ввесь час, і можна сказати, що з нашого села ще не вийшов в люде ні один чоловік: ні один ще не піднявсь вище двохкласової школи, ні один не пішов далі по дорозі освіти. Нема людей, щоб подбати, і через те духовне убожество страшенне. Тут не може бути й мови про національну свідомість, просвітні організації, кооперацію, самоосвіту то-що. Лише в останні часи зроблено було де-які зиходи заохотити дітей до книжки, звичайно до книжки рідної, української; і треба сказати, що книжки потроху знаходять читачів, так що з часом цей духовний застій повинен розвіятись, але треба ще багато праці. Таке безрадісне явище уявляє з себе й становище нашого селянства 

      Нарешті ця атмосфера була порушена подією, що може у нас трапитись не кожний рік,— дитячим святом—ялинкою, що відбулась у школі 6-го января. Ця ялинка була особливо цікава цього року, дякуючи прекрасно складеній програмі свята, що дала на цей раз багато рідного, зрозумілого.

      

      ВИРЗУЛА (на Херсонщині). Ялинка. Святами у тутешній земській двохкласовій школі впорядковано було ялинку для учнів школи. Між звичайними номерами російської програми було дещо й українське, що для тутешньої публіки було дивовижною новиною Проспівано було колядку „Днесь пою-ще“, „Ой із за гори та буйний вітер віє" і „Безконешну" (був собі жура вель) та продекламовано байку Глібова „Музики" й „Холодно" (Рудансчкого) Крім того прочитано було: „Ночь на Украйні" і „Малороссія" А. Толстого (читали дівчатка в українських вбраннях). Беручи на увагу, що учні школи у значній більшости українці по походженню й балакають дома й поміж собою мовою українською, треба признати, що українського матеріалу у ялинковій програмі було занадто мало, але й за це невелике ініціаторам цього нововведення прийшлось мати боротьбу з рутинними елементами педагогичного персоналу школи. І яких дивовижних аргументів проти українського (властиво, віршів; спів не мав ніяких супротивників) не доводилось чути! Вбачали щось страшне у тому, що навіть п. інспектор затвердив без усяких проволочок. Одним з таких аргументів було: „чи зрозуміють же діти український вірш?" На ділі вийшло, що українські вірші були найкращими номерами вечірки (особливо байка „Музики”). Це було щось таке нове, дивне для учнів, але разом з тим таке знайоме, близьке, рідне що викликало захоплення навіть на репетиції серед виконавців. „От, це так читає! От, це хороше! “ Ще більше захоплення було на самій ялинці

