	Одною з найбільших характерних тенденцій української гірничої промисловости за останні роки являється її змагання до обьєднання. Обьєднуються не тільки однакові підприємства між собою, але й ріжнородні підприємства комбінують свою діяльність—напр., металургична фабрика обьєднується з залізними рудниками й вугільними копальнями. Прибутки комбінованих підприємств, як установлено досвідом, більші проти прибутків одиноких підприємств. Так, з данних ради зьїзду українських гірнопромисловців видно, що в „чистих” камьяновугільних підприємствах прибуток за пьятиліття 1906-1910 р. р. ледве досягав 2 проц. на основний капітал, тоді як у підприємствах комбінованих, де обьєднувалась камьяновугільна справа з доменною продукцією й добуванням руди, прибуток пересічно був більше 6 проц.

	 Головна причина, що спонукає гірничу промисловість до обьєднання—це перевага основного капіталу над оборотним. Але істнують ще инші причини, які спонукають до обьєднання не тільки камьянову гільну, але й соляну промисловість. Напр., минулого року, коли уряд звернувся до донецьких соляних промисловців, чи змогли б вони виперти з російських ринків Далекого Сходу японську й німецьку сіль, вони відповіли, що поодинці не мають змоги боротися з чужоземною конкуренцією, бо капіталу треба затратити багато, а прибутку в перші часи нема ніякого. Те саме можна сказати й про камьяновугільні ринки, де тепер панують чужоземні промисловці й де наші промисловці хотіли б здобути собі місце (напр., Надбалтійський край і побережжя Середземного моря). Здобути ці ринки розьєднаними силами наші гіркопромисловці вважають неможливим, а для дальшого розвитку нашої камьяновугільної й соляної промисловости наші промисловці вважають необхідним нові ринки для продажу. 

      У данний момент сіидікат для продажу донецького вугілля „Продуголь“ обьєднує коло половини (50 проц.) усього видобутого вугілля, тим-то вплив його не дуже великий. “Продуголь обьєнднує переважно більші вугільні фірми, антрацітова ж промисловість до останнього часу була представлена дрібними, розьвднаними підприємствами. В звязку з цим вже тепер виникають проекти обьєднання антрацитової промисловости, називають кількох ініціаторів у цій справі, які хотять скупити працюючі антрацітові підприємства, а також ті антрацітові участки, які досі не експлоатувались. Теперішні високі ціни на паливо, правда, можуть викликати до життя багато дрібних підприємств. Шарів мінерального палива в Донецькім басейні дуже багато, й коли для раціональної експлоатїції всіх шарів, особливо глибоких, потрібні великі капітали, то без них обходяться підприємці, що розробляють горішні, неглибокі шари. Але нові дрібні підприємства можуть тільки загальмувати процес обьєднання гірничої промисловости, припинитеи ж його назавжде вони не зможуть.

