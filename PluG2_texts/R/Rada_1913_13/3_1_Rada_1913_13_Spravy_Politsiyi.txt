На рострати та бійку в Катеринославі оддали під суд 6 поліцейських чинів. Між ними урядник Анісімов, який так побив селянина Степанова, що той помер.


В Олександровську в гостивиці „Славянская“ поліція арештувала пять душ фальшивомонетників, між котори ми був бувший агент сискної поліції та співробітник відомого сискного пристава Мекленбургцева, В. Мініх, та бувший поліцейський врядник олександрійського повіту—Квочка-Олексіїв. В останнього витрусили фальшиві кредітки. Коли в гостиницю зайшла поліція, один з злочинців заявив, що всі вони агенти сискної поліції другого повіту і приїхали сюди з своїм приставом (показуючи на Квочку, який був одягнений в поліцейську форму), щоб розшукать та заарештувать фальшивомонетників. Поліція арештувала всіх.


Два роки тому Квочку скинуто з посади після того, як на нього поскаржилась олександрівська повітова земська управа, бо він тяжко побив фурхмана земської почти в селі Жеребці.


За всякі злочинства оддано під суд, як повідомляють „Бирж. Въдом.”, миргородську поліцію: бувшого справника Левицького, його помішника Дяченка, секретаря Таранова, околоточного надзірателя Ромашка та старшого городового Бахматова.