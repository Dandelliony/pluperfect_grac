На дворі вила заверюха, густо розсипаючи дрібними клаптиками сніг. Вітер несподівано налітав звідусіль і, стрічаючи на своєму шляху якісь перепони, розбивався ні дрібні частини, мов хвиля об камьяний беріг, а ті частини теж розлітались на всі боки та несамовито завивали. 

Вечоріло. 

На шахті № 5-й Н-ського камяновугляного товариства, на сорокасажневій глибині під землею, було вохко та душно. 

Ніщо не нагадувало тут, що завтра Новий Рік, що вночі сьогодня числені милійони людей, тих людей, що немають потреби працювать у смердючих шахтах-копальнях, кожен на свій лад, зустріч ітимуть Новий Рік. Одні з веселими мріями, з принадними сподіваннями кращої долі у новому році; другі —з сумом поглядаючи не вперед, а назад, на той рік, що минув і ніколи більше не вернеться; треті... та мало яких зустріч не буде у цю ніч!

 Але в шахті ніщо про те не нагадувало. 

Усе тут було так як і вчора, як позавчора, тиждень, місяць тому. Також чутно було навкруги глухі постукування кайлами об міцну породу вугілля; також миготіли часом шахтарські лихтарики у темній, вохкій „продовжній"; також пищали колеса вагонеток, які тяглися по-волі, навантажені з горою свіже-надовбаним вугіллям, до виходу; також далеко десь у глибині невідомий голос виспівував якусь сумну-сумну мелодію, од якої боляче стискалося серце... 

У тісній, девятнадцятій пічурці, ліворуч од головної „продовжньої", довбав вугіль, лежучи на спині, шахтяр „забойщик", як лічивсья він по конторських списках, Іван Задоя.

 Це був ще не старий чоловік: він мав років 28—80, але даремно стали-б ви гадати про його літа, дивлячись на його під час роботи; уся його, у три погибелі с кручена, постать, та чорне-чорне, як сам вуглль, лице поякому текли нечисті патьоки поту, при слабенькому світлі лихтаря, що висів прямо над шахтярем, кидаючи навкруги чудернацькі тіні-плями,— здавалися якимись фантастичними і ні в якому разі не можна було розібрать навіть, чи то людина, чи якийсь невідомий утвір глухого та сумного підземелля... Тілько очі його блищали якимсь надзвичайним пекучим вогнем і тілько стрівшися з поглядом їх, можна було упевнитись, що маємо перед собою людину і що людина та повна сили, життя. 

Заскорузла, мокра од ноту, сорочка шахтяра прилипала йому до грудей, які важко напружувались за кожним ударом кайла об породу. 

Часом Задоя висовувався з своєї пічурки та прислухався у гору по „продовжній", мабуть дожидаючи гудка, що скоро мав сповістить про кінець важкої праці про те, що сьогодня дванадцять годин він уже простукав важким кайлом і що прийшов час зміняться, час, коли він зможе дати хоть недовгий спокій своїм стомленим рукам і змученим грудям. 

Та гудка не було і що далі, то все частіше та частіше прислухався Задоя з якоюсь нетерплячістю. 

Сьогодня вранці, ідучи на роботу, він одержав од конторщика листа. Конторщик сказав, що це йому. 

Сам Задоя читати не вмів, але по тих хвостах, які було виведено трохи не коло кожної літери адреси, він догадувався, що це писав їхній писарь Антон Парамонович що лист той був із дому, із рідної Тріпайлівки, з Київщини, од його молодої жінки. 

Хотілося-б швидче довідатись, що діється дома (давно вже листа не мав), як дітки... Двойко їх було у Івана: старшому Юрасикові четвертий годочок тепер, лишив він з ними жінку сердегу... 

Швидче-б довідатись як там вона бідолашна справляється з злиднями. З тими злиднями, шо примусили його кинути рідне село, жінку, діток, та і помандрувать на заробітки, помандрувать, щоб не бачить, принаймні, як вони будуть мерзнуть голодні в потопленій хаті... Довгенько тинявся він по всіх усюдах, поки лиха доля занесла його сюди, на шахти. Багато прикростів зазнав він за цей час і тому, опинившись, нарешті, на шахті, коло роботи, трохи вільніше здихнув, не дивлячись на те, що доводиться працювать при невимовно-тяжких обставинах по 16 і 18 годин на добу, часом безупинно. Мусів працювать, памьятаю чи про діток. 

Хотілося б прочитати листа зараз, і як одержав, але третій гудок прогув і, боячись штрафу, на які був щедрий завідуючий шахтою, Іван сумно побрів до роботи. 

Ледві встиг на останній спуск у шахту і от уже скоро дванадцять годин буде, як він, сховавши листа за пазуху, працює та працює. 

Швидче б гудок... Стомився, тяжко стомився.

Багато, без щоту, вагонеток навантажив він вугіллям, надовбаним у своїй пічурці, багато одіслав сьогодня тих вагонеток на гору, на землю, а гудка все нема та й немає. 

Аж ось, нарешті... Почувся одгук товстого, одривчастого гудка. Іван увесь стрепенувся, очі йому блиснули виразніше, стомлені груди вільніше дихнули, він виліз із своєї пічурки, зняв ляхтаря, та скинувши на плече кайло, посунувся по „продовжній”, згинаючись у-двоє, щоб не зачепитись за низьку стелю. Попрямував туди, звідки гуло та де глухо чути було якийсь гармидер. То шахтярі з найблизчих пічурок поспішали першими вибратись із смердючої ями на свіже повітря, де можна буде дихнути повними грудьми. 

З усіх піч урок, ззаду й спереду Івана, вилазили шахтярі і мовчки посувались туди ж, куди прямував і він.

 Іван не забував про листа. Не забував і тоді, коли дійшов до виходу, де був чималий натовп таких же як і він працьовників, і коли попавши на пьяту чи шосту чергу на підйом, опинився на горі. 

Заверюха не зменшилась. 

Раптом налетів на Івана скажений порив вітру, обдав холодом і засипав дрібними пекучими сніжинками його лице. 

До казарми недалеко.. Усього 20— 30 ступнів.

 Ось і вона. У замуровані морозом вікна блимають шахтярські лихтарики; там стоїть гармидер, крик, лайка. 

То збіраються шахтярі заступать місця тих, що оце одбули свою чергу. 

У казармі було темно, холодно та вохко; стіни, колись обмазані навіть крейдою, тепер були на-половину обколупані, на-половину почорнілі од бруду, од вохкости та од того густого тютюнового чаду, що завше стояв у казармі, не вибуваючи. 

Освітлювалась вона, під час потреб, шахтарськими лихтарями, шо немилоісердно чаділи і додавали ще бруду, а коли шахтярі спочивали, у казармі робилось темно і вся вона, з своєю низкою стелею та обколупаними брудними стінами була похожа на хлівець, а не на людське житло. 

Іван сливе вбіг в казарму. 

Йому конче треба було застать Андрійка, щоб прочитав листа. А він мав заступати на почну зміну. Знав про не Іван і тому поспішався так до казарми. Бо до кого ж він иншого звернеться з своїм проханням, як не до Андрійка? Свої земляки усе люде такі ж темні, як і він, а попроси якогось кацапа, то він такого начитає, що не второпаєш, та ще й на сміх підійме, читаючи. „Хохландія", скаже, необразована, та й ще багато де-чого почне вигадувать на потіху своїм товаришам. 

Ось і Андрійко. 

Андрійку, прочитай, голубе, що пишуть мені з дому,- звернувся Іван до молодого, років 17-ти —18-ти, русявого хлопця, що змагався про щось з шахтярським десятником Коваленком. 

- Сказав я вам, Семене Петровичу,- вигукував молодий голос Андрійка до Коваленка —що сьогодня не піду заступать на роботу, бо завтра ж Новий Рік і я теж бажаю зустрінуть його по-людські. 

-А не пойдьош, то оштрафуєм, та у нижчий розряд переведем, а то просто виженемо. Ич панич какой, здумал празніки устраювать, іді, не розговарювай — казав Коваленко, сердито здвигаючи брови (Крутенький був чоловічок, особливо для своїх, хоч і земляк).

 Не піду, от і все. А коли вже так дуже хочете, то найду собі замістителя на цю ніч. Свого ще полтинника додам, а не піду робить проти Нового Року, — гарячився Андрійко.

-А як же, найдьош, найдьош теперича, як раз, злорадно промовляв Коваленко, якому конче хотілось, щоб Андрійко пішов робить, щоб хоч цим допекти йому за те, що віє не поважав його, шахтарського десятника, яко свого начальника. 

- Андрійку, прочитай, будь ласка, листа, — звернувся знову до його Іван. А, це ви, дядьку Иване? добре, зараз, зараз. 

Він кинув сердитого Коваленка вовтузиться з другими шахтярвми, а сам хутко подався з Іваном на другий куток казарми. 

Андрійко розірвав конверта, Іван присунув руку з лихтарем до його обличчя, схилився близько й сам до Андрійка і ввесь стояв у якомусь невимовному напруженні.

- Во первых строках моєго пісьма... почав Андрійко читати листа, швидко вимовляючи кожне слово і не зупиняючись ні на хвилину.

-Спешу уведомить... і так далі, як звичайно пишуться такі листи сельськими писаками.

 Ишла безліч „ніжайших" поклонів од усіх родичів близьких і далеких, од сусід і сусідок.

 І "тілько після довгої низки поклонів, при перечитуванні яких Іван немов звеселішав трохи, мабуть пригадуючи обличчя усіх, про кого читав Андрійко,— почалося читання про домашні справи. 

-А іщо увідомляю—читав далі Андрійко,—що три рублі, коториї ти прислав к празннку, получила. Гостинців діткам за їх не купувала, бо карбованець і злотий... за земський налог... тричі приїзжав стражник, казав кохту забере, а вона-ж одна в мене, сам знаєш… карбованця оддала сусідці Горпині—позичала, треба було докторові дать. Він як раз проїзжав через Трілайлівку, коли Юрасик найдужче розхворався. А без карбованця ніяк не хотів зайти; 60 копійок дала батюшці за погрибеніє новоприставленого младенця Юрасика, домовинку, спасибі, добрі люде зробили. Холодно було в хаті, холода у нас великі, він і простудився. Решту оддала писареві за те що листа написав та на марку. А кутю ми з Марусею їли без меду, не купила, бо грошей не стало... 

- Що з вами, дядьку Йване? — здивовано спитав Андрійко, кинувши читать, бо лихтарь із рук Івана полетів додолу і потух, а Іван поточився і важко сів на ослоні. Він мовчав.

- Що з вами, чого ви так зтурбувались, дяйте-ж дочитать. 

Андрійко підняв лихтаря, засвітив його, та поставивши коло Івана, сам схилився до його і почав дочитувать. 

Іван мовчав. Він не чув, що читав далі Андрійко, навіть не бачив Андрійка, не чув як репетував десятник Коваленко, зганяючи до шахти тих, кому заступать на ніч, ніч проти Нового Року. 

Він мовчав, а важкі думки, одна другої важче та сумніше, снували йому в голові, ставали перед очі усі невеселі картини життя. Довга-довга низка сумних картин. Маячило перед очима рідне село, промайнула постать жінки, стражника, лікаря, батюшки, а там Юрасик в домовині... Як блискавка пролетіла і зникла думка; що й він нього року куті не їв, бо вночі проти Різдва мав заступати на роботу і заступив. 

А дома злидні, у хаті холодно, як то Маруся?— маленька вона ще... Теж не видержить. Конче треба послать грошей. А получка? Ледві спромігся той раз послать 3 карбованці, а чи лишиться тепер що —бог-зна, усе мабуть д ведеться оддать за харчі. Треба заробить, але як? Він попробував підняться: стомлені ноги не слухали, руки висіли як вірьовки і він знову сів знесилений. 

-І с тєм до сиданія, любящая тебя жена Мотря і дочка Маруся — читав Андрійко.

- Ну, от я і кончив,—та не турбуйтеся-ж, дядьку, мало чого не трапляється на світі.

-Кончив, кажеш?— гаразд, давай сюди. Він узяв у Андрійка листа і засунув його за пазуху. Знову замисливсь. 

- Андрію, до роботи, третій гудок,- сердито кричав Коваленко з другого кутка казарми —бо коли не пойдьош, то завтра-ж бери свою торбу та й з Богом, нам не нада таких паничів. 

- Товариші, хто за мене йде сьогодні? — гукнув Андрійко—своїх оддам ще за добу, тілько виручте, так хочеться стріть Новий Рік, як колись дома стрічав. 

- Ей, ти, хахол, да накой тєбє дурак полізет теперіча за твою полтіну,—развє дашь іщо в додачу світку да тарбіну—крикнув з гурту шахтярів кацап і увесь гурток зареготався, видимо задоволений. 

- До тебе не пьють, то ти не здоровкайсь, кацапська морда,— буркнув Андрійко.—Який ти мені товариш, я до своїх звертаюсь, а тебе не питаю 

—А тєбє ещо не доставало, чтоб ти меня пітал—знову крикнув кацап.

— Пху, несамовитий, причепився, та й не одвяжеться ніяк,—з злістю сплюнув Андрійко, повертаючись до Івана. 

Той сидів нерухомо. 

— Та буде вам, дядьку, журиться; ось і мені пригода трапилась—прийлізти на ніч, а так не хочеться, так не хочеться... сказав він, торкаючи Івана за плече. Вже й полтиника свого добавляю, ніхто не йде. 

— Га, не хочеться, кажеш, на зміну? —полтинника даєш, — спитав Іван і разом підвівся, але ледві удержався на ногах. 

—Я піду за тебе,— сказав він. 

— Але ж ви не їли ще нічого, промовив Андрійко. 

— Ат, дурниця, потім... 

— Семене Потаповичу,— гукнув Андрійко до Коваленка,—за мене йде дядько Йван,—і коли Коваленко незадоволено скривився, Андрійко показав йому язика. 

Коваленко посварився на його і вийшов з казарми. 

Іван скинув на плечі кайло і подався слідком за Коваленком до шахти. 

Не счувся Іван, як і коло спуску опинився, як увійшов у дверці коша, як ті дверці зачинились, як зарипіла над головою кодола і його понесло вниз, знову туди, до пічурки, до важкої праці; не счувся, як опинився коло Андрійкової тринадцятої пічурки, взявся за кайло і почав довбать.

 Чи довго працював Іван чи багато вагонеток навантажив вугіллям, чи багато раз смикав за дротик, що сповіщав десь там, далеко, коло машини, про те що вагонетка повна, —він не памьятав, бо що-далі, то все важче та важче приходи лось йому: знесилені до краю руки не піднімали лопати з вугіллям, кололо в спині, боліла страшенно голова і хотілося спать. 

Ось він навантажив до-верху вагонетку. Найважчою вона йому здалася. Зайшов спереду, скидав з рельс шматочки вугілля, що нападали з вагонетки, підвівсь, щоб одіслать і цю, туди, на гору, але разом так забажалося спать, голова мимохіть схилилася, він обперся об лопату і стояв, нічого не помічаючи.—Ось знову замріло рідне село, його облуплена, пообдирана хата... А он Юрасик з дітками грається... На дворі так ясно та тепло, співають пташки... Юрасик біжить до його і простягає ручки, але побачивши, що він чорний, у вугіллі ввесь, хоче втекти... Іван хватає його за руку, тягне до себе, а силою тягне, що б не втік... 

— Двигай тринадцяту, єсть сігнал — почулась команда на машині. 

Раптом щось рипнуло ззаду Івана, щось боляче вдарило його в спину, звалило до-долу, він прокинувся, але вагонетка з тридцятипудовою вагою уже перекочувалась через його безпомічну постать; хруснули кістки, почувся і разом замер у глухій ямі крик, колеса вагонетки заплутались, скочили з рельс і вона загальмувалась. 

Почулись трівожні дзвінки, гудки і люде з лихтарями забігали, заметушились... Через хвилину Івана, напівмертвого, понівеченого, витяглії на гору. Заверюха не вменшалась.

 За казармою скиглила гармонія і пьяні голоси шахтярів виспівували „Ухарь купецъ”.

 Прибіг шахтарський фершал і схилився коло Івана. 

— Мотре, Мотре, Юраську, безталанні ви мої...—прошепотів Іван, дихнув глибоко і... заснув на віки. 

На шахтарській капличці пробило дванадцять. 

 Незабаром шахтярський гродовик побіг сповіщать про „случай“ пристава. У пристава було повно гостей, тільки-що лунали палкі промови до зустрічі Нового Року, тільки-що випито було з великих бокалів искряну, шипучу влагу. Усім було весело. 

Завідуючий шахтою № 5, штейгер Приходько, підіймаючи тремтячими рунами у гору бокал, кричав: 

— Да здравствуєт жізнь, жізнь прекрасна,—а посоловілі очі його, опріч бокалу, нічого не бачили. 

— Так што ваше благородіє, нещастя случилось,—чоловєка задавило,— рапортував городовик приставу на кухні. 

—Какого розряду случай? питав сердито пристав. 

— По собственной неосторожкості, ваше благородіє... 

— Ну, і пошел вон, лєзіш з дурницею, мені тепер не до того; скажи, щоб у покойницьку однесли, завтра розберьомся. Він вернувся до гостей.