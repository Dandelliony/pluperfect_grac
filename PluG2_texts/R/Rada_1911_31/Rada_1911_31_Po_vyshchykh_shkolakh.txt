По вищих школах.
ПЕТЕРБУРГ. В університеті поліція. З 150 лекцій одбулося 24. Академик Маркса, вгледівши поліцію, одмовився читати лекцію.
Опівдні зроблено було хімичну обструкцію. Арештовано трьох студентів.
На бестужевських курсах з 47 лекцій одбулося 5. В гірничому інституті одбулось більше половини лекцій.
В інститутах; лісному, жіночому медичному і псіхоневрологичному лекцій не було.
В воєнно-медичній академії де які лекції не одбулись. Була хімачна обструкція.
МОСКВА. Подалось в одставку ще 11 професорів. Всього пішло в одставку 80 душ.
Одбулась нарада приват-доцентів. Зібрання висловилось за одставку. На медичному факультеті одбулось зібрання прозекторів, асістентів і лаборантів.
Постановлено бути солідарними з професорами. Арештовано 120 студентів. 55 з них обвинувачують за обструкцію. їх висилають з Москви на увесь час побільшеної охорони.
ОДЕСА. В університеті зроблено хімичну обструкцію. Де-які студенти позомлівали.
Довелось викликати скору поміч. Лекції йшли при невеликому числі слухачів.
Де-які професорі читали в своїх кабінетах. На вищих жіночих курсах підчас лекції теж зроблено хімичну обструкцію.
Шіснадцять курсисток арештовано. Арештовано двох студентів. їх приговорено на три місяці під арешт.
КАТЕРИНОСЛАВ. В вищій гірничій школі забастовка без інцідентів. Одбулась одна лекція професора Гірдша, на якій був один студент.
ХАРЬКІВ. По всіх вищих школах одбулись тільки де-які лекції при невеликому числі слухачів.