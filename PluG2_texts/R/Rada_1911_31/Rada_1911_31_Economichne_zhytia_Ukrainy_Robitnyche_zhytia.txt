Економичне життя Украіни. Робітниче життя.
З початку року безробіття не так сильно дошкуляло українським робітникам, але тепер звістки про безробіття надходять усе частіше.
Так, у Катеринодарі всі олійні тимчасово зменшили продукцію, щоб вичерпати готові запаси; нестиму робітників рощитано.
На Катеринославщині на Жиловських камьяновугільних копальнях, рощитано 129 робітників з брикетної фабрики, бо не стало чогось води й зіпсувались казани.
У Нижнедніпровських вагонних майстернях в однім одділі працюють по 5 днів на тижневі, а в 4 инших одділах—тільки по 3 дні.
Частину робітників незабаром буде рощитано зовсім. В Одесі через великі морози спинився рух пароходів, і тисячі портових робітників лишились без роботи.
Нарешті, в Кременчуці згорів величезний млин Ейзлера, після чого також зосталось чимало безробітних.
Поруч з цим надходять звістки про зміни на гірше в загальнім становищі тих робітників, що мають роботу.
Так, на Олександрівськім руднику Миколо-Михайлівського товариства, на Катеринославщині, на шахті „Мэрія* зменшено ияату більше як 1000 робітників.
Адміністрація рудника заявила, що хто з робітників на нову розцінку не пристане, той може рощитатись.
У Юзівці завалилась копальня Віровського, причім убито одного робітника й тяжко поранено другого.
Забастовка була в минулім місяці тільки одна, та й вона скінчилась нещасливо для робітників.
Робітники Миколаївської корабельної фабрики на голодну кутю „пошабашили* о 2 годині дня, як це робилось і кожного року.
Адміністрація оштрафувала їх за це в розмірі 1/ 4 частини денної плати.
Тоді робітники забастували, вимагаючи, щоб штраф було скасовано. З того, одначе, нічого не вийшло, й після чотирьох днів забастовки робітники стали до роботи на старих умовах.
За цю останню забастовку адміністрація знов оштрафувала робітників, але вже в розмірі цілої денної плати.
Організаційні заходи робітників у минулім місяці виявились у двох факгах.
У місті Гайсині, на Поділлі, заснувалось професійне товариство місцевих прикащиків; товариство вже зарегістровано й приступило до праці, У Київі робітниче кооперативне товариство „Вперед* одкрило свою крамницю на Бібшовськім Бульварі; крамниця торгує добре, але не може обслужити всіх членів товариства (370), особливо тих, що живуть у передмісті Шулявці; постановлено відкрити другу товариську крамницю на Шулявці.
В инших подій робітничого життя треба згадати про закриття професійного товариства робітників-металістів Каменського заводу, на Катеринославщині.
Адміністрація обвинувачує товариство в тім, що воно мало в своїй бібліотеці недозволені книги.
Товариш прокурора переглянув реєстр взятих підчас трусу книг і сказав, що серед них недозволених немає.
Проте товариство закрито. Незабаром після того арештовано 5 членів товариства, з яких З вислано в Вологодщину, I—з меж губернії, а 1 ще сидить у тюрмі.
Усі ці репресії дуже турбують місцевих робітників.