По вищих школах. Петербурзький Технологичний Інститут.
в # 5 „Ради" була надрукована стаття д. Valle „Молоде життя в 1910 р.“. В статті Valle на підставі дописів наведено статистичні данні про бібліотеку Спб.
Технологичного Інст. Ось я і маю сказать про це кілька слів. Коли наш громадянин писав, що На "укр. книжки припадає 11 проц. користування", то це було зроблено, коли в нашій бібліотеці не було ніякої статистики.
Тепер, коли бібліотека з'організована по „Рубакінській" сістемі, виявилась змога мати статистичні данні котрі я і подаю.
Ва осенній семестр 1910 року на укр. книжки припадає не 11 проц-’ а... 1,4 проц. не рахуючи вже журналів, бо коли взять до уваги користування і журналами, то на укр. відділ припаде далеко менш.
Книжок же українських  в бібліотеці в проц. до російських -6,4. Далі.
З російьких книжок читаються 47 6 проц. (на 100 книжок 47,6 були абоніровані), з укр. тільки 10.1 проц.
Сумні виводи. З 80 разів, коли брали укр .книжки 71 р. брали - 5 наших громадян.
Виходить, що не велика сила громадян читає укр. книжки. З українських книжок найбільш читають Винниченка (III книжка —4 рази), з російських—гумористичні і Амфітеатрова (20 раз.—Амф., Аверчен- КО „Бесельш устридн"—l9 р., Марк Твен і инш.). Тепер скажу кілька слів, чого так мало читають у нас укр. книжки.
Почнемо з не громадян. З кого вони у нас складаються? З росіян, поляків, кавказців, жидів.
Росіяне, хоч і добре відносяться до українства, але нічого не розуміють по укр. і не хотять читати по укр. питанню на російській мові, бо „знаєте, миЬ страшно некогда". Поляки мають свій відділ, у котрому до слова сказати теж мляво читають книжки.
Про них нічого вже казати, як і про Кавказців, котрі відділяються од всього студентства.
Жидів я розділяю на дві частини: укр. і польських. Перші дуже прихильні до укр. і навіть читають укр. книжки.
Другі ж (більшість) негативно відносяться до нас, укр. Тепер „малороссы". Їх до 10 проц. всього студентства.
Закликають їх великими плакатами, „метеликами*, ходять по лабораторіях, говорять з декотрими поодинці—нічого не помагає.
Більшість з них уявляє з себе ту масу, котру ніщо не цікавить, котра індіферентно відноситься не тільки до укр. справ, але і до справ внутрішнього життя студентства навіть до свого шлунку (справа нашої їдальні, де треба було робить реформи, але їх не зробили, хоч і збіради „сходку" 4 рази). До всього цього треба додать ще панування академізму (але чистого), якийсь 'спорт"; хто скоріше витримає іспити.
Ясно, чого не читають наших книжок. Не можна сказати, щоб багато читали книжки і з загальної бібліотеки, бо на кожного абонента припадає по 8,5 книж. за семестр (4 місяці). Одна надія зосталась була на реферати, котрі призначені у нас у февр. і марті, але і тут перешкоди в циркулярах.
Михайло Л.