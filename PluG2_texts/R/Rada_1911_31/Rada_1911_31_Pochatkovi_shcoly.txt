Початкові школи.
Предсідатель- кн. Волконський. Третій раз обмірковується законопроект про початкові школи. На черзі — правила про школи для дітей неросійського походження. Перший одділ приймають в такій редакції: в місцевостях з неросійською людністю, яка має своє письменство, дозволяється засновувати однокласові початкові школи з рідною мовою навчання тоді, коли в межах трьох верстового радіуса або в межах городського поселення є не менше як 50 дітей шкільного віку, що не вміють говорити по російському. До 7 одділу приймають поправку октябристів в такій редакції; „при школах, які означені в одділі 1, можна одкривати на кошти казни або на місцеві кошти додаткові повторительні класи російської мови і дитячі сади, в котрих має одбуватися перше знайомство дітей з російською мовою“. Статтю 29 приймають в редакції: „Законовчителів православної віри запрохують і допускають до навчання содержателі шкіл. Законовчителі повинні мати відповідний богословський освітний ценз. Затверджує їх шкільна рада". Гегечкорі підтримує пропозицію с.- д. виключити цю статтю. Він звертає увагу, що кон.-демократи, що завше в цілому составі Думи голосують найбільше з с.-д., при деяких змінах партійної комбінації змінюють позіцію і голосують проти поправок с.-д. Поляки, ідеологи націоналізма, голосують проти поправок с.-д., котрі мають на увазі оборону національности. Бачте, який характер має націоналізм поляків і демократизм кадетів! закінчує Гегечкорі. (Оплески крайніх лівих, правих і націоналистів). Мілюков заявляє, що к.-д, завше голосують по своїх крайніх переконаннях і підтримують поправки с.-д., коди во ни з ними згожуються. (Сміх правих і крайніх лівих). Статтю 53 приймають в редакції другого читання; предсідателя повітової шкільної ради обірає повітове земське зібрання. Поправку до цеї статті міністерства народньої освіти за те, щоб за предсідателя шкільної ради був повітовий предводитель дворянства , — одкидають. Статтю 70, що обговорює порядок одкриття шкільних рад в місцях, де не заведено земства, приймають з поправкою польського кола, яка визначає порядок заснування шкільних рад в Царстві Польському до заведення там земства. Предсідатель повідомляє Думу, що з Вільни одержана телеграма, якою сповіщають про смерть члена Думи Монтвіла і пропонує вшанувати його пам'ять вставанням. Всі встають. Одділ перший законопроекту приймають в такій редакції: „Поширить

означене положення про початкові школи на школи всіх відомств, на чиї б кошти вони не содержувались, за винятком шкіл, які мають на увазі навчати дітей виключно віроученню, церковних шкіл, що не увійшли в шкільну сітку і нижчих шкіл приватних". Одділ про заведення обов'язкового навчання приймають в редакції другого читання.