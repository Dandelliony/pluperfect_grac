				ЧЕРВОНА АРМІЯ. 
			Святкування міжнароднього дитячого дня в Богуні.
	Уперше після повернення з табору театр Богунії роспочав свою працю. Сьогодня в його стінах ми разом з колективом „юних ленінців" святкуємо міжнародній дитячий день. Перший колектив при другій диткомуні, не зважаючи на дальність від міста, прийшов на хутір Богунський організувати колектив „юних ленінців". Коло брами зустрілись „юні ленінці" з дітьми богунського хутору. Пішли вкупі до театру. Урочисте зібрання, присвячене міжнародньому дню дитячого руху, відчинено. В стислих словах з'ясовують суть сьогодняшнього святкування. Дитячі промовці закликали дітей записуватись до колективу, а батьків не перешкоджати дітям. Тут же запис до „юних ленінців" дав 5 чоловік. Початок є. Тепер — завдання колективу при дитячій комуні—виховати їх і виробити з них достойних „юних ленінців". Святкування закінчується спортивними вправами. Гарне виконання захоплює червоноармійців. Гучні оплески покривають виступи. Колективна декламація віршів комсомольського поета „Уличний мальчик" і „Учеба“ закінчили святкування. Але ж червоноармійці ще довго поміж собою балакали. 					Богунець військор СЕТИВАЛ.