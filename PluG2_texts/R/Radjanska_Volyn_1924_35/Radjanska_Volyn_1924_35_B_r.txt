					Відстали-підтягниться.
	Останні відомості про внесення сільгосподатку виявляють картину неодинакового зрозуміння важливости виконання завдання до 16 вересня,— першого терміну внесення податку. 
	Коли ми порівнюємо внесення сільгосподатку по всіх округах губернії, то відразу помітимо різку ріжницю в роботі округ. 
	В той час, коли Коростенська округа по виконанню завдання йде на першому місці, Шепетівська та Житомірська округи десь тягнуться в хвості. 
	І ця ріжниця в роботі набирає особливого змісту, коли вспамятаємо, що економично Коростенська округа куди слабіша ніж Шепетівська та Житомірська. 
	Дійсно, коли візьмемо надходження податку по окремих районах Коростенської округи в порівнанні з надходженням податку по Житомірській та Шепетівській, то матимемо таку картину: 
	З оперативних даних на 7 вересня видно, що такі райони як Базарський, Володарський та Народичський внесли податку куди більшу ніж райони, що екононично міцніші їх, як на приклад: Славутський та Старо-Костянтинівський Шепетівської округи та Андрушівський та Янушпільський Житомірський. 
	Так, Базарський район дав 88000 карб., коли в той самий час Ст.-Костянтинівський дав тільки (на 6 вересня) 6500 карб. Володарський район дав на 3 вересня 20000 карб., а Славутськнй на 6 вересня — тільки 11.200 карб, Народичськнй район на 3 вересня дав 20000 карб., а Андрушівськнй на 7 вересня — тільки 12.000 карб. 
	З останніх же оперативних відомостів, Баварський район дав 103 відсотків свого завдання (до 15 вересня) Зазначені вище цифри досить виразно вказують на якісь то дефекти в роботі низці районів Житомірської та Шепетівської округах. 
	Треба по всій лінії відсталих районів сказати: товариші, робота в вас йде мляво. 
	Треба раз на завжди випростати лінію, головним чином не втішаючи себе, що все йде гаразд, що якось робота зробиться, завдання буде виконано. 
	Не треба з другого боку вдарятись в паніку, але коли дефекти єсть. їх треба усунути. 
	Те ж саме стосується також до районів, що відстають у Коростеньщині, а там такі є. 	Б—р.