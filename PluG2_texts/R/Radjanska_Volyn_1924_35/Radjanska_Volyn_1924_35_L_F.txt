						„Хазяйственна" робота.
				І з інженером нічого не виходять.
	Почалась будівельно-ремонтна кампанія, взялись і ми на водоперегонній станції до ремонтів. 
	Почали труби перекладати, фільтри пересипати, котли ремонтувати й ще одстійник для води копать. 
	Дуже все це гарні речі — казати немає що. Водоперегонні труби перекласти треба, бо вони вже дуже старі, фільтри теж треба пересипати: вони вже скоро літ десять як не пересипались. З одстійннком для води тільки велике непорозуміння вийшло, бо робиться робота ця далеко не так як слід.  
	Здається, що робота невеличка. Викопати яму, стінки обкласти, цементом їх залляти —і діло гаразд. А виходить воно на ділі зовсім инакше. 
	Щоб було кому за роботами слідкувати губмісцгосп крім техника приставив ще якогось інженера. 
	Тепер послухайте яка користь від цього. 
	Прийде інженер, сяде собі й сидить. Поки робітники копають і він тут, а як до рештувань, доходить, вже інженер чомусь куди зникає. В наслідку цього ми маємо на роботі дуже багато порчі усякого матеріялу. Бо
робітник що знає? Одне ріж та ріж. І ріже він без щоту та без потреби. Ще до дому дошки тягає! 
	А коли почали закріпляти стінки, то забили туди добру пару десятків стовбів, так що й крисі немає вже де в ямі цієї розвернуться. Так вся робота йде. Нашим робітникам станції ще приходиться за тими, що цю яму копають догляд мати. 
	А кінець кінцем є ще добра надія, що з роботи цієї не одстійннк вийде для пари тисяч ведер води, а якось ванна для дорослого чоловіка. Не більш! Що робить інженер, куди дивиться місцгосп? 
	Водоперегонна станція 							Л.Ф.