Маленький фельєтон Сами показують шлях. (Quasi una fantasia).
Директор хорольської реальної школи надзвичайно моральна людина Крім того, має безперечний педагогичний досвід і такт, та певне й у бувальцях бував, бо завше вміє, як кажуть, „най тись й у тяжких обставинах життя й до всього прибрати способу.
Цьому багато допомагає його палка зроду уява. Угледів, напр., що один з учителів його ходив улицею у проходку з панночкою, й раптом тремтячою рукою схопив він перо й в одну мить заборонив учителям гуляти з панночками й урятував хорольську моральність.
А то побув на дитячій вечірці, де поруч з реалистами розважались і гімназистки.
І знов запрацювала моральна уява морального педагога. — Ні, вечірок більше не треба, а додому одпустити спершу дівчаток, потім і шмаркачів.—А реалист першого класу, Митя Промокашкин, навіть не підозрівав, про що думав його дбайливий, любий директор, тому пішов з вечірки страшенно обурений.
Річ у тім, що приготовишка, Соня Глаголева, обіцяла проміняти йму по дорозі свій турецький тарабан, що припав на її долю по жеребку з ялинки, на блакитнооку ляльку, що дістав також по жеребку Митя. — Весело, певне, було на ялинці? — спитав Митю дома батько. — І подарунок одержав? А ну, покажи. — Єрунда,— жбурнув Митя свою ляльку на канапу. — Хотів помінятись з Сонею, та не довелось: їх спершу всіх випустили додому, а тоді нас... Папочка, чому це.. навіщо ото їх раніш випустили?... — Навіщо? — замислився батько.—Хм... Ат, одчепись, не твого розуму діло! Треба так, то й одпустили... Йди спать! Митя довго не спав і все думав, та так ні до чого й не додумався.
Вранці він схопився знесилений, зморений, але в голові йому все стояло оте —„навіщо". Почувши, що на кухню прийшов снідать фурман Микита, він вислизнув непомітно з кімнати й за мить вже сидів поруч з Микитою, роспитуючи його про Воронька, про те, чи не їде сьогодні хто куди.Як же вам тулялось вчора, паничу?— спитав його Микита.
Гарно, весело було, — одповів Мати — От тільки... ляльку мені подарували —а навіщо вона мені? А ви б з ким-небудь помінялись,— діловито зауважив Микита. — Не все-ж там ляльки дарували вам? Хотів... на турецький тарабан хотів помінятись з Сонею... Ну? Але їх, дівчат, спершу пустили додому, а тоді вже нас, хлопців.
Ги-и! ги-ги! — засміявся Микита. — Бояться. - Чого бояться? — нашорошив уха Митя.
Звісно, чого... ги-ги! дєвки, сказано... а ви парубки, ги-ги-ги! Вигадай! — накинулась на нього куховарка.—Йдіть собі, паничу, в кімнати; нема чого вам тут слухати всякі дурниці.
А ти гарний! чи можна ж отаке дитині говорити? А хіба що я сказав?.. Вони зазмагались, а Митя пішов собі, розмірковуючи.
Він ані трохи не зрозумів з натяків Микитиних, але уява його запрацювала не згірш од директорової.
Все показувало, що він не залишить загадки доти, доки не розгадає її. Ще дві-три лекції такого запобігливого наставника, як Микита, і всі таємниці людських відносин Митя збагне як найдокладніш.
Провінціал.
