Кооперативи і киівська виставка 1913 р.
На нараді кооператорів, що відбулася 5 октября минулого року, постановлено засновати на майбутній київській виставці кооперативну секцію. 
Ініціатори хотять, оскільки то буде в її силах, показати розвиток кооперації у цілій Росії. Для полегчення праці секції останню розбито на підсекції по роду кооперативів: на кредитну, споживчу, сельсько-господарську, продукційну і допомоги кооперації. 
Складні завдання секції вимагають силу праці і коштів, бо обняти цілу Росію —річ не легка і чим дужче місцеві діячі кооперативних інституцій прийдуть на поміч секції, тим кращий і тим повніший різносторонніший буде кооперативний відділ київської виставки. 
Кооперативною секцією розіслано кредитовим, споживчим, продукційним і иншим кооперативам листки з низкою запитань, відповіді на котрі мають освітити де-які цікаві для кооперативів явища то-що. Крім цього, кооперативна секція звернулася з проханням прислати потрібні відомости до всяких урядових і земських інституцій, що мають відношення до кооперації, а також до інспекторів і інструкторів по кооперації та до земських агрономів. 
Але більш усього кооперативній секції потрібні відомости, котрі приходили б од самих кооперативів; цими відомостями можна значно доповнити те, що пришлють секції урядові і земські інституції та інструктори і інспектори по кооперації. 
Чим більше відповідів на запитання прийде від кооперативів, тим повніше показано буде на київській виставці сучасне становище і розвиток кооперативних інституцій в Росії. 
Одже, в значній чи не головній мірі успіх кооперативної виставки залежить від самих кооперативів, кооператорів і тих, що спочувають розвиткові кооперації —всі вони повинні зробити все від них залежне, щоб кооперативна секція одержала яко мога більше відповідів на розіслані секцією запитання. 
Кооперативні інституції, як кредітові і позичково-ощадничі товариства, молочарські і инші артілі, споживчі товариства (потребительські спілки) то що, грають значну ролю в розвиткові економачного добробуту українського народу. Тому успіх кооперативного одділу на київській виставці має значіння не для самих тільки кооператорів, а й для всіх свідомих українців. Одже, обовязок кожного українця—як найдіяльніше допомогти кооперативній секції і намовляти членів правлінь кооперативів, що істнують на Україні, присилати відповіді на запитання секції. 
Нехай на Україні не буде ні одного кооперативи, чи то кредітового, чи то споживчого, чи то продукційного або якого иншого, котрий би не прислав відповіді на запитання секцій! 
А як що яке-небудь кооперативне товариство не одержало запитань секції—нехай звернеться до кооперативної секції (Київ, ул. Статс-секретаря Столипіна, ч. 24, кв. 4. Бюро кооперативної секції). 
Присилкою численних відповідів кооперативи сприятимуть успіхові першої загально-російської кооперативної виставки. 
Від самих кооператорів залежить, щоб виставка була цікавіша, щоб на ній приїзжі кооператори мали чому навчитися, мали що побачити і довідаітись, чого вже осягнуто, а що і як треба вигоїти. 
А чим краща виставка, тим більше прихильників придбає кооперація. 
Одже—успіх кооперативної виставки залежить від кооператорів. 


