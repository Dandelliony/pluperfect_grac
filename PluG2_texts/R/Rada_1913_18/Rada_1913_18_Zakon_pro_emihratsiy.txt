Закон про еміграцію.
Російське державне законодавство, в багатьох справах таке детальне й розроблене – напр., у справах „політичних “ та літературних,—в инших справах, часом дуже важних і пекучих, перебуває ще, висловлюючись поетично, в стадії ніжного дитинства. Цими днями, напр., виявилось, що в російськім законодавстві не встановлено особливих кар за псування й нищення публичних творів мистецтва — памятників, статуй, картин. За такі злочинства російське законодавство карає штрафом у 25 – 100 карб, як і за псування канав та огорож. Це, розуміється, курйоз, але таких курйозів в російському законодавстві сила - силенна. 
Коли з браком закону про охрану публичних творів мистецтва ще так сяк можна миритись — випадки псуванні й нищення таких творів все таки трапляються не дуже часто,—то в инших справах брак точних і ясних законів веде за собою цілу низку прикростей і непорозумінь. Одною з таких першорядних прогалин у нашім законодавстві треба вважати брак закону про еміграцію. Ті сепаратні й розрізнені закони та пояснення, що істнують у цій справі, в кращім разі мають тільки тимчасове значіння до того ж вони вже перестаріли й сучасним вимогам не відповідають.
А справа еміграції останніми часами набрала такого значіння в народнім житті й таких розмірів, що урядові й громадським організаціям, особливо ж земствам, конче потрібно нею зацікавитись Під впливом незадоволеної потреби селянства в землі й кепських урожаїв, а також під впливом звісток про бідування переселенців у Сібіру, еміграційний рух, переважно в Америку, останніми часами дуже розрісся в Росії. Колись в Америку емігрували з Росії сами тільки євреї, згодом туди почали їздити на заробітки поляки, литовці й латиші, а тепер новим рухом захопились і українці. Щороку з українських губерній тепер виїздить в Америку по кілька сот або й тисяч селян-хліборобів, а далі цей рух, очевидно, розростеться ще більше, бо на близьке й радикальне поліпшення становища селянства на Україні надії немає. 
Маємо отже діло з масовим, народнім рухом. Як же, одначе, він відбувається? На це запитання можуть одповісти численні листи, що надходять до-дому від наших емігрантів. Тут не маємо змоги цитувати ці листи- охочих одсилаємо до спеціальних переселенських і хліборобських видань - „Изв‡стій Переселенческой Организаціи“, „Хлибороба" та инших. Коротко можна схарактеризувати становище наших емігрантів, як цілком безпомічне й трагичне. 

У дорозі з них знущаються й їх визискують усякі еміграційні „агенти". На морських кораблях їх везуть, як худобу—в тісноті, серед бруду, без чистого повітря, при неможливих харчах. До того ж емігрантів часто завертають назад, бо по своїй темноті й безпомічносте вони не знають тих вимог, які Америка ставить до емігрантів. Коли ж щасливі попадають на вільну американську землю, вони без знання мови й місцевих звичаїв, без знайомих і грошей часто стають об'єктом такої нелюдської експлоатації, про яку навіть, у ріднім краї не мали поняття.

Очевидно, що уряд і громадські організації повинні були б прийти на поміч емігрантам. Але яка тут може бути розмова про поміч, коли у нас навіть нема ясних законів про еміграцію, коли в сферах ще й досі не ви яснено, чи еміграція на закордонні заробітки — бажане чи небезпечне явище, чи треба його забороняти чи підтримувати? У цій справі панує повний хаос, в якім не знайти якої-небудь певної провідної нитки. А селянство тимчасом бьється в сітках цього хаосу, як риба в волоку, зате благоденствують усякі паразіти, що будують свій добробут на чужім нещасті. 

Тим-то не можна не вітати спроби одного з російських міністерств — міністерства торгу й промисловости—розплутати цю плутанину й якось упорядкувати еміграційний рух з Росії. Як п відомляється офіціально, міністерство вже виробило відповідний законопроект, причім для догляду за виконанням намічених постанов буде засновано сістему місцевих і центральних органів на чолі з головною еміграційною радою під приводом міністра торговлі. Поки докладніші відомосте про вироблений проект не опубліковано, висловлюватись про нього по суті було б передчасно. Але сама по собі думка про такий закон ділком слушна, й можна тільки побажати, щоб як-найшвидче були опубліковані подробиці нового закону.
