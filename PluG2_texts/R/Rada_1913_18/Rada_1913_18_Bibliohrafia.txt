Бібліографія.
Микола Чернявський. Богові Невідомому. Опо ідання Київ — Львів. 1913. Стор. 191. Ціна 70 коп. 
Нова збірка оповіданнів М. Чернявського містить у собі, власне, зовсім не повні речі: в неї заведено десять оповідань, написаних за час, починаючи з 1902-го року. Отже, читаючи ці здебільшого невеличкі нариси,. а також і більші (“Темрява“ й „Vae v ctis“), почуваєш, ідо досить значний протяг часу ані трохи не одбився ні на світогляді автора, ні на манері його художньої інтерпретації образів життя, які звернули на себе увагу письменника. Хиба це чи певна вартість, —на це може бути різний погляд; але в цім ми маємо певну ознаку давно складеного міцного світогляду авторового й його виразного письменницького обличча. Загальний тон оповіданнів нашого письменника пес мистичний; це, коли хочете, навіть не властива всякому туга за ідеалом; прикута до злигоднів звичайного буденного людського життя думка авторова м би не хоче піднятись по над ним, обтяжена вагою горя, сліз, темноти народньої, й про щось, близьке до ідеалу, марить у письменника тільки далекий од виру життя й захоплений мрією про правду Бога Невідомого старий поміщик Севрук та сліпий співець жид, для якого в сучаснім нема нічого доброго, а все в минулім, напів казковім тепера С---оні („Співець“). Для решти ж непомітних в житті героїв автора всі поривання й зміст їхнього існування обмежуються дуже невеликим змаганням до щастя, і кожний з них те щастя розуміє по-своєму В цім останнім і полягає вся трагедія життя, в цім змаганні кожного захопити на бенкеті життя як найзручніше, найвигідніше містечко, не рахуючись ні з чим, нехтуючи згодою, правдою, любовію, взагалі всим, що змогло б хоч трохи прикрасити мізерію життя, —в цім і джерело авторового песімизму, його туги за можливістю кращого життя, його зневірья. Погляньте, як тонко відчуває письменник красу природи, в яких прекрасних малюнках зафіксовує її зьявища, ніби навмисне, щоб підкреслити “контрасти життя; бо ось довгою низкою линуть перед вами царі тієї природи —Ненарадович, що щастя своє хотів спіймати нахичеванськими фальшивими грішми („ Щастя “), Сухопара, що зважувався на душогубство й жив свинею, аби скувати щастя дітям („Потом і крівавицею “), „дивовижні люде, що вміють на своїх убогих нивах і широких панських ланах виробляти хліб і  невміють його їсти" („Хліб насушний “), Каленик, задоволений своїм дрібним злодійством („Темрява“), Христофор Вальяно, грек-глитай, шо не спить ночей на варті коло свого щастя, нагарбаного з „дивовижних людей" („За золотим руном“), о. Сергій, впалий під вагою життя („Vae victis “), старий козак Максим, заклопотаний злигоднями своїх земляків, які не в силі знайти щастя під рукою й подаються за ним світ-за-очі („Вода прибуває“ ), — все царі природи", шо з пишного царства свого зробили сами собі пекло. Таке життя, такі люде в художнім малюванні автора. Отже, не зважаючи на всі чорні фарби, яких не шкодує письменник для того змалювання, не можна сказати, щоб песімізм його був безнадійний. За це промовляє його велика любов, я сказав би закоханість у природу, в це джерело щастя; на це натякає поривання до правди Бога Невідомого старого Севрука, смерть на шляху до волі чесного, простакуватого Крамарчука („На волю“) й відважний порив о. Аркадія, що знайшов у собі сили й завзяття скинути пута, які давили його й не давали жити („Vae victis“). Ці симпатичні постаті з оповіданнях М. Чернявського блискучим промінням освітлюють темряву життя, змальованого автором, й показують той єдиний шлях, що веде до справжнього щастя, яке все —у визволенні людини з пекла утворених людьми сучасних взаємновідносин. Ввесь цей шлях у кількох словах знесиленого життям о. Сергія, промовлених на адресу товариша в пригоді, о. Аркадія; „Він не побоявся боротьби з сильним, боротьби з людською неправдою, і він переможе їх“. Такий, на нашу думку, зміст написаних прекрасною мовою оповіданнів М. Чернявського. Вони не модні, без жадної ознаки сенсаційности, але прихильник серйозної белетристики дістане од читання їх чимало втіхи. 
