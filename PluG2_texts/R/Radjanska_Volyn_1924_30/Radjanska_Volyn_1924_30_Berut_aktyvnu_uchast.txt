Беруть активну участь.
Селяне Андрушівки, за останні часи, дуже зацікавилися роботою радянського комосередка. На його зборах, що тепер майже завсігди бувають від критими, буває багацько позапартійних. Вони жваво обговорюють питання виступаючи в дебатах. Так, наприклад 27 серпня відбулося одне з чергових зібрань осередку. На порядку денному були такі питання: звіт нар. судді, про сільгосподаток та прийом до лав партії. Особливу увагу звернули присутні на питання про збір сільгосподатку. Детально обговорили кожну дрібницю. Не з меншою зацікавленістю пройшов і прийом у партію.
Тут незаможники виявили свою активність. Кожен куточок, кожен випадок з життя двох товаришів, що приймалися, був освітлений. Питання одно за одним допомогли осередку намалювати в яскравих рисах ці кандидатури. В решті, як наслідок, один з них прийнятий, другому ж відмовлено до того часу, поки він не дасть відповідних матеріялів про себе. Так, з кожним днем, росте, все більшає наш органичний звязок з селом. Хиба минулого виправлена. Зборів вживаємо відкритих, ставимо на них питання, що перш за все цікавлять селянство; Парткор П. Я.