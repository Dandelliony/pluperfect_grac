Бандитизм польської поліції на кресах.
З ВАРШАВИ, 2. Львовське „Діло", коментуючи мілітаризацію кресів, пиже: „Всі повідомлення варшавської преси про появу в прикордонній смузі більжовицких загонів і намір більшовиків зробити диверсію в середину країни, є чергова вигадка для виправдання надзвичайних заходів польського уряду.
На кордоні нема ніякої концентрації червоних військ. Українське населення теж не готується до повстання.
Однак, бандитизм не припиняється а збільшується." „Діло" доводить, що бандитизмом займаються польські колоністи і польська поліція. „Встановлено, — каже газета —що в околицях Ромно група колоністів, бувших польських салдат організувала банду.
В тому ж районі виявлено другу групу бандитів, що розмовляє польським акцентом.
В Лубенському повіті вбито одного урядовця колоністами. На Владимірщині і Сокальщині оперує ватага бувшого околодочного польської поліції Домоновського.
В Дубно бувший совітник магістрату поляк організував банду і досі займається грабіжами.
В Поліссі, крім ватаги Мухи-Михальського, бувшого поліцейного чиновника, оперує ще три банди". Відомости, подані „Ділом" дають характерну ілюстрацію становища на кресах.
Користуючись партизанським рухом серед населення польська поліція і польська адміністрація, не задовольняючись неймовірними поборами, організує банди що не мають ніякого політичного характеру й „поліпшує" свій матеріальний стан. „Газета Варшавська" дає не менш цікаву картину становища на кресах, друкуючи листа поміщиці з Віденського краю: „Чи може хлібороб спокійно хазяйнувати, поліпшувати господарство своє, відбудовати будинки і взагалі працювати, не кажучи вже про громадську роботу? — пише поміщнця.— Я зі всією рішучістю відповідаю „ні". .Він не може відбудовати, він не має сил боронити своїх маєтків, цілими ночами він тремтить, охороняючи життя своєї сем'ї перед рантовими бандитськими нападами.
Не може навіть мріяти про те, щоби хлібороб міг співробітничати з населенням, керувати ним взагалі і встановлювати старі, добрі патріярхальні взаємини.
Населення слухає ріжних агітаторів, депутатів що одверто закликають до різні поміщиків і до знищення польської культури.
Поміщиче ЖИТТЯ на кресах можна назвати справжньою каторгою".