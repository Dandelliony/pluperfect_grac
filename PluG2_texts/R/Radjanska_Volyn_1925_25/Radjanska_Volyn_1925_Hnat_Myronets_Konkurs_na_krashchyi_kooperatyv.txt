Конкурс на кращий кооператив.
В’язовецьке споживче т-во.
№38,
Організація й перші кроки т-ва.
З ініціятиви В’язовецького сільського комітету незаможніх селян т-во почало свою діяльність 12-го грудня 1923 р. 
На початку т-во налічувало 52 пайщиків-незаможників та передових селян. Куркульня чинила перешкоди при заснуванні й розвитку т-ва, але рішучу ролю відиграла організація КНС, яка на т-во зі своїх коштів одпустила біля 500 карбованців без відсотків за користування ними. На той час сума в 500 карбованців була досить значна. Допомогу т-ву дала й Шепетівська райспілка споживчих т-в, завдяки чому т-во було закладено без усяких труднощів. 
Район діяльности і склад т-ва.
По статусу район діяльности т-во має с. В’язовець Але в роботі т-ва траплялось,
що діяльність його поширювалася й на сусідні села, в яких тепер налічується 10 селян-пайщиків. Село В’язовець налічує населення 2005 чол., а членів-пайщиків т-ва налічується 141 чоловік. Звичайно, пайщиків—малий відсоток, але коли на початку їх було 56, а тепер є вже 146, то розвиток т-ва стане очевидним. Кампанія Лєнінського заклику дала 40 пайщиків. 
Т-во, з метою втягнення в члени пайщиків, починає робити знижку на забраний крам, а також провадить бесіди про кооперацію. 
Склад пайщиків: членів КНС—22, незаможні, нечленів КНС—14, членів профспілок—3,червоноармійців—5 чол., середняків—67, а разом—141 чол. 
Службовців у т-ві є три: 1) прикащик, 2) бухгалтер та 3) сторож. Утримання їх: прикащика—12 карб., бухгалтер—15 карб. та сторожа—5 карб. 
Що-до культурно-освітньої роботи,— т-во продає книжки, передплачує газети, кредитує школу.
Зв’язок із членами т-ва.
За остані три місяці правління скликало три рази загальні збори пайщиків, на яких розглядалися господарчо-адміністративні питання. 
На кожних зборах стояли доповіді: про роботу кооперацій, про Лєнінський заклик, про значіння сучасної кооперації й т. ин. 
З радянськими організаціями та установами переводяться об'єднані засідання (вкупі з сільрадою, КНС) а до культосвітніх комісій для роботи виділено часть правління.
Баланс т-ва на 16 січня 1925 р.
Актив: Каса—330 карб. 8 к.; краму—968 карб. 94 к.; с.-г. продукт—349 карб. 34 коп.; на людях—132 карб. 56 коп.; паїв у райспілці—24 карб. 55 коп. і майно—93 карб. 86 коп. Баланс—1899 карб. 33 коп. 
Пасив: Пайов. капит.—155 карб, 61 к.; власн. капит.—50 карб. 35 коп.; ріжних осіб—864 карб. 46 к. та прибутки—828 карб. 91 коп.
Загальні суми по дебету й кредиту рахунка ріжних осіб та установ значаться такі: по дебету—712 карб. 65 коп., по кредиту—1577 карб. 11 коп.
Торговельна діяльність
За час з 1-го жовтня 1924 р. по 15 січня 1925 р. прибуло краму до крамниці т-ва на суму—2828 карб. 57 коп.; продано—2420 карб. 69 коп. 
Найбільше розходився такий крам: мануфактура, за нею—риба, потім рамінь, цукор, сіль, гас, тютюн, мило й т. и. 
Хлібозаготівельні операції.
З жовтня по 15 сісня заготовлено с.-г. продуктів на суму 10893 карб. 30 коп., а вибуло разом на 2420 карб. 69 коп.
Прибутки й видатки.
З 1-го жовтня по 15 січня прибутків було—1574 карб. 72 коп., а видатків—835 карб 47 к. Прибутків найбільше одержано від заготівельних операцій—1099 карб. 74 к., від продажу краму (нараховання на крам)—472 карб. 48 к. та инших—250 карб.
Видатки розподіляються так: утримання правління й співробітників—209 карб.; роз'їзди—27 карб. 40 коп.; канцелярські видатки та гербовий збір—13 карб. 68 коп.; культ-освітні потреби—9 карб. 50 к.; відсотки по позиках—8 карб. 15 коп.; орендна платня за помешк.—75 карб. 46 к. Знижка пайщикам, та зменшення розцінки, недобір краму по договорах та брак краму—34 карб. 19 коп. Збитки від операцій (?) та инші—разом—106 карб. 16 коп.; по заготівлі збіжжа—351.93 карб. Усього—835 карб. 47 коп.
Висновки.
Першим завданням т-во повинно поставити перед собою—ув'язку роботи кооперації з комітетом взаємодопомоги; поглибити роботу по втягненню до членства в т-ві селян і повести агітацію, аби ті свої грошові лишки вносили (вкладали) в кооперацію; частіше ставити доповіді про роботу правління на засіданнях сільради й цим самим утягувати в роботу кооперації селян; розвинути й поглибити культосвітню роботу; прикоротити закупівлю краму на приватнім ринку. 
Гнат Миронець.
