Про переведення міжнароднього жіночого комуністичного дня
(8-е березня).
До всіх краєвих бюро ЦК РКП (б), ЦК нац. компартій, Крайкомів, Губкомів та Окркомів РКП(б).
Центральний комітет партії пропонує місцевим організаціям приступити до підготовчої праці по переведенню міжнароднього жіночого комуністичного дня (8-е березня), який повинно бути переведено, як масову політичну кампанію, що ставить своїм завданням тісне об’єднання найбільш широких мас трудящих, і, в першу чергу,— робітниць, селянок, трудівниць Сходу, а також хатніх робітниць, безробітних та жінок робітників, навколо комуністичної партії та Радвлади. Основним змістом агітаційної кампанії „повинно бути: 
а) широке освітлення міжнароднього становища та становища трудящої жінки по буржуазних країнах, а також чергових завдань Комінтерну; 
б) освітлення внутрішнього становища СРСР та основних завдань РКП взаємовідносини робітничої класи та селянства, становища робітниць та селянок у СРСР, необхідність більш широкої допомоги та підтримки селянці в ії стремлінню стати активним будівничим Радянських республік, ії роля в зміцненню низового радянського апарату на селі, увага сільській учительці; 
в) роз’ясування національної політики в буржуазних та радянських країнах і становище жінки на Радянському Сході й по колоніях та напівколоніяльних країнах; 
г) уся кампанія повинна бути переведена по лінії зміцнення праці серед селянок та батрачок (наймичок). 
Для підготування кампаній, по міських та сільських осередках, на сартзборах, плєнумах парткомів повинно бути проведено доповідь про загальні завдання міжнароднього жіночого комуністичного дня та про чергові завдання партії в праці серед робітниць та селянок, згідно з директивами ЦК від 18 липня, а також про підсумки та перспективи зміцнення праці серед жінок у даному осередкові, районі та инш.
По радах та профспілках рекомендується провести відчитні доповіді на тему про те, що було зроблено за минулий рік для виконання заповітів Ілліча про роскріпачення робітниці, селянки та трудівниці Сходу й про втягнення їх до активного радянського будівництва. Підготовчі доповіді повинні бути переведені також по осередках РЛКСМ, на делєгатських зборах робітниць та селянок. 
По всій загальній, профспілковій та спеціяльній пресі повинна роспочатись підготовча праця до цього дня, шляхом уміщення низки статтів по питаннях чергових завдань праці партії серед робітниць, селянок та жінок Сходу, а також підсумків цієї праці, зв’язавши ці підсумки та завдання з останньою доповіддю на плєнумі ЦК партії, й особливо за останній рік. Підготовча праця закінчується масовою кампанією в формі зборів по підприємствах, по клубах, по хатах-читальнях. До цього дня треба приурочити, де це є можливим, волосні та повітові конференції селянок, засідання сільських та міських рад, разом із фабзавкомами, а також приурочити до цього дня прийом делєгаток-робітниць та селянок до партії й до РЛКСМ, переведення їх із кандидатів до членів партії
До цієї кампанії слід також приурочувати відкриття дитячих хат, ясел, їдалень, дитячих кімнат при клубах, кутків по співжитлах, хатах-читальнях, передплату журналу та розроблення літньої яслової кампанії на селі. 
Уся ця праця проводиться парторганізаціями разом з профспілками та РЛКСМ, при найширшому притягненні шефів, Червоної армії, піонерів, а по селах, крім того, сільської інтелігенції й, у першу чергу, вчительства. 
Для підготування агіткампанії на місцях, проводиться пророблення основних питань по колєктивах агітаторів з осередковими організаторами та влаштовуються інструктивні доповіді для клубних робітників, завхатами-читальнями та инш. 
Для своєчасного й планомірного переведення кампанії та втягнення до неї широких мас, при парткомах організуються, під головуванням зав. жінвідділом, комісії в складі: голови агітпропу, відділу друку та редактора, представників РЛКСМ, профспілок, кооперації та виконкому. При осередках до комісії, крім осередкового організатора (голова), входить агітпропорганізатор, редактор стінгазети, представник осередку РЛКСМ, фабкому, кооперативу та правління клубу. Так само організується й комісія при сільських осередках. До комісій утягуються, як члени ії, активні робітниці та селянки (делєгатки, члени рад та инші).
Секретар ЦК РКП (б) Л. М. Каганович.
Зав. відділом ЦК по праці серед робітниць та селянок К. Миколаєва.
