Досягнення треба закріплювати.
У звязку з переведенням тижня Лєніна по губерні провадяться випуски на пунктах лікнепу. У цьому році праця лікнепу йде більш організовано й зміцнено, ніж торік. Багато лікпунктів почали свою роботу своєчасно й тому зараз можуть вже зробити перші випуски своїх учнів. Сітка лікпунктів розвинулася в цьому році настільки, що перший набор учнів дає цифру, яка перевищує цифру, передбачену плановим завданням на рік. 
Уже зараз є більш тисячі лікпунктів, що охоплюють до 4000О неписьменного дорослого населення першого набору. 50 відс. цих учнів буде випущено письменними до 1-го лютого. Таким чином, другий набор уже сягне за межі плану, який передбачає по нашій губерні навчання 42.000 ч. Як на окреме досягнення в галузі лікнепу в цьому році, треба звернути увагу на збільшення серед учнів жінок. Коли той рік ми налічували всього 5—7 відс. жінок по лікпунктах—нині цей відсоток дійшов до 30 відс. і є всі дані для того, аби сподіватись збільшення цього відсотку. 
Спостерігаються також досягнення і в галузі уваги радянської суспільности до лікнепу. Товариство допомоги лікнепу ім. т. Лєніна, яке мало в вересні місяці лише 95 членів, зараз уже має свої філії в усіх районах губерні й налічує своїх членів десятками тисяч. 
Існування товариства не є лише паперовим: за кошти та за рахунок діяльности член. товариства існують по губерні вже 70 лікпунктів. Крім того, товариство має вже змогу давати грошову допомогу округам на переведення лікнепу. Все це свідчить про могутню життєвість гасел, що проголосив їх у свій час Володимир Ілліч. 
Спостерігаючи наші досягнення на цьому шляху—ми повинні ще більше напружити наші сили, ще більш уважно поставитись до справи, що є першим кроком на довгому шляху нищення темряви, цеї головної перешкоди в розвитку пролєтарської країни. 
Ліквідація неписьменности не повинна бути самоціллю—вона лише засіб втягнення несвідомих ще кол селянства та робітництва до широких лав будівничих нового життя. 
Ліквідування неписьменности слід сполучити з пролєтарсько-громадським вихованням, зв’язувати його з життям, аби ті, хто закінчає лікпункти, були не лише письменними, а також і свідомо-діяльними членами радянського сільського суспільства. Тоді наша праця не буде лише формальною, а дійсно зміцнить і закріпить наші досягнення.
