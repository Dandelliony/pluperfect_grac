Як дбають, так і мають.
У с. Чеперівці, Красилів. р., є одна крамниця спож. т-ва і друга — КВД, але й ні одна з них нічого не має. За кожною дрібницею, навіть за сірниками, селянам приходиться їздить до міста. Чому це так? 
Кооператив недавно погорів. Дефиціт величезний, а пайщики всього лише по 60 коп. дали і про довнесення останніх навіть не думають; хоч сами на зборах постановили поповнити пай як найшвидче. 
Правління сидить мовчки. Комісія по лєнінському набору пайщиків теж води в рот набрала. Ну, й сидять... А селяни до міста їдуть та спекулянтам кланяються. 
МАКСИМ ДОЛЯ. 
У с. М.-Правутині, Анопільського р., з 23 року існує кооперативне т-во. Але працю провадило кепсько. Членів було мало й вони не прибували тому, що ніхто не знав завдань кооперації. Селяни дивилися на кооператив, як на звичайну крамницю. 
Коли ж обрано иове правління—праця пішла по иншому. Правління поставило працю так, що селяни змінили свій погляд на кооперацію й стали вступати членами до т-ва. Це сталося так тому, що в правлінні сидять гарно освічені люди, які провадять культурну працю в селі. 
СКАРБОВА.
