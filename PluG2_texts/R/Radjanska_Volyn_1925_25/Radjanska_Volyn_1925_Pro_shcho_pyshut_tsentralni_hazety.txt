Про що пишуть центральні газети
Про справжню виборчість у сільській кооперації.
Московська „Правда“ пише:
—„Найбільш авторитетні органи партії не один раз категорично висловлювалися, що в сільській кооперації надто уважно повинні провадитись основи справжньої виборчости. Однак, як показує практика місць, справа посувається вперед надзвичайно по малу. Часто-густо селянин ще не вважає кооператив у повному розумінню своєю господарчою організацією. Деякі товариші вважають, що кооперація вже одержала всі права, а їхнім обов’язком є лише стежити за виконанням закону. У відношенні виборчости, наприклад, це в них означає, щоб не порушувалося право селянства влаштувати збори, виставити виборчий список та зареєструвати статут. Однак, це не так. Треба забезпечити селянству можливість вести по свому власному розумінню справи кооперативу. Лише при такій умові селянин поставиться до кооперації з потрібною серйозністю та увагою. 
Низові партійні організації повинні перш за все допомогти селянинові розібратись у тому, які форми кооперування, по місцевих умовах, є найбільш доцільними, де й на яких умовах можна одержати кредит, як треба поставити технично працю товариства, як притягнути до кооперації основне ядро селянської маси та инш. 
У відношенні виборів, партія повинна прийняти участь в освітленні питань, які стоять на порядку денному, в роз’ясованні селянству виборчої техники та в обговоренні кандидатур
До цієї справи повинні взятись невідкладно місцеві партійні комітети. Найкращою гарантією буде така постановка партійного контролю, коли кожен випадок порушення виборчости буде негайно виправлятись, а ті волосні та сільські осередки, які перестаралися, будуть нести повну відповідальність“.
