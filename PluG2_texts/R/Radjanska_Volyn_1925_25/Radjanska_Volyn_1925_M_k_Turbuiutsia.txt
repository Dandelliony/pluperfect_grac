„Турбуються“...
так, що аж у травні паливо хаті-читальні дадуть.
Село Михайленки, Янушпільського району—не ведмежий куточок, окривджений і природою й адміністрацією: природа обділила його своєю ласкою, а адміністрація й зовсім забула. У селі нема ні своєї сільради, нема власної організації КНС, не відкрито й лікнепу. 
З великими труднощами вдалося випросити одну громадянку, щоб вона дозволила в своїй бідній хаті відкрити хату-читальню за що обіцяно давати їй паливо на всю зіму. Молодь стала збіратись до хати-читальні, стала провадити голосні читки часописів, де-якої хоч бідної літератури Читались лєкції, провадились бесіди Але ж тут притиснули морози. Де ж узяти палива? Поки що звернулись до місцевого лісника з проханням про дрова. Він дозволив позбірати в лісі дві хури якогось хмизу. Тимчасом почали клопотатись у Райвику про паливо для хати читальні. Райвик дав наказа до Коровинецького лісництва, щоб відпустити для хати-читальні два куби дров.
— А що ж лісництво? 
Лісництво поважно заявило, що накази про відпуск палива їх не торкаються, та що дров не відпустять. Але ж перед кількома днями те ж лісництво, по тих же наказах для Коровинецького сельбуду відпустило дров... Райвик обіцяв таки дати дров, але й до цеї пори їх нема, й хата читальня не опалюється. Добре, що хоч природа змилувалася над нашою хатою-читальнею й... вигнала морози на Кавказ Ось ми й можемо збіратись, хоч і не дуже приємно, коли не топиться. А може таки й дров дадуть хоч... у травні. 
М—к.
