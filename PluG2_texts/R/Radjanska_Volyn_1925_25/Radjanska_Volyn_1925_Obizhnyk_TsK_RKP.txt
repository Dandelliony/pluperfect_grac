Частинні перевибори рад 
по тих місцях, де трапились неправильності або не досить було участи виборців.
Обіжник ЦК РКП.
За підписом секретаря ЦК РКП тов. Кагановича оголошено обіжника до всіх краєвих бюр ЦК РКП, нацкомпартій, краєвих райкомів, обкомів, губкомів та окружкомів про частинні перевибори рад по тих місцях, де було припущено неправильності, або малою була участь виборців у виборах. 
ЦК (Центральний Комітет) пропонує на виборах до рад зараз висувати непартійних у далеко ширшому розмірові, а-ніж це було під час минулих виборчих кампаній. 
— Потрібно—зазначається в обіжникові,— більш роз’яснювати неприпустимість відхилення кандидатур непартійних тільки через те, що вони, по діловому, критикують такі, чи инші заходи радянської влади. Необхідно добитись, аби до рад ширше висувались рядові комуністи та комуністки. Треба домагатись, аби червоноармійці по радах не були виявлені виключно командним або комісарським складом. Осередки повинні складати свої списки лише після попередньої перевірки на де-кількох зібраннях непартійних селян чи робітників. 
Висування кандидатів до рад на виборчому зібранні від самих непартійних не повинно зустрічати жадних перешкоджень з боку виборчих комісій. Неможна присилувати до обов’язкового голосування за списком. Необхідно боротись, у найбільш рішучий спосіб, із тими спробами де-яких комсомольців, неделікатно й нетактовно диктувати свою волю виборцям,— нав’язувати свої списки й т. и.—що їх ми часто спостерігаємо. Треба роз’яснювати, що комсомольські організації закликано для того, аби вони допомагали партії та радам, але не заміняли їх у їхній праці.
Слід звернути особливу увагу на встановлення способів перевірки оскарження ходу виборів з тим, аби забезпечити своєчасний уважливий розгляд кожної скарги. Останні вибори свідчать, що по селах трапляються випадки неправильного й незаконного усунення від виборів окремих селян, котрі, в такій чи иншій мірі, критикували діяльність місцевих органів радянської влади. Усунення таких селян від виборів не тільки порушує радянські закони, але й з політичного боку є небезпечним та неприпустимим. Агітацію навколо перевиборів треба, по можливости, більш ожвавити. Необхідно вживати плакати, листівки та стінні газети. 
По містах—треба звернути увагу на притягнення до виборів, так званого, неорганізованого населення—кустарів, ремісників, хатніх господинь і безробітних. 
Необхідно піднести виборчу техніку так, щоби зазначені шари суспільства набрали можливости справді приймати участь у виборах. Зараз партія має цілковиту можливість, спираючись на довір’я мас, збудувати своє керування працею рад у такий спосіб, аби, як найбільше, втягнути до праці рад широкі маси робітників і селян. Партія повинна стати на чолі трудящих мас—у справі притягнення непартійних до радянського будівництва.
