Боротьба за справжню кооперацію.
Одна з причин, яка призводить кооперативні організації до напруженого фінансово-господарчого стану—це є відрив їх від пайщиків, себ-то від тієї основи, що єдино спроможна утворити всі умови для успішного розвитку кооперативу. 
І плєнум ЦК КП(б)У і ЦКК РКП констатували, що багато кооперативних організацій ще живуть пережитками військового комунізму. Систематичне порушення основ статуту, призначенство, адміністративне втручання місцевих органів влади до кооперативної справи, невідповідальність та безвідчитність робітників низової кооперації—все це утворює надзвичайно нездорову й неможливу атмосферу для кооперативної роботи. На превеликий жаль, усі ці моменти, в де-яких районах Волині, ще й досі практикуються і їх яко мога скоріш треба зліквідувати. 
Вищевказані плєнуми винесли по цій справі авторитетні рішення. Ще раз, для ствердження постанов ХІІІ партійного з’їзду, підкреслено, що кооперація в умовах пролєтарської диктатури виконує виключну ролю в справі поглиблення соціялістичного будівництва на селі. Але це величезне соціяльно-економичне завдання вона зможе здійснити тоді, коли вона буде не „Держторгівля Ч 2“ по влучному виразу т. Зінов’єва, а дійсно об’єднає навколо себе селянські маси, підвищить їх активність, самодіяльність і силою цих чинників буде поступово розвивати свою господарчу роботу. „Не торгівля—ради торгівлі, а торговельна робота за для забезпечення споживчих потреб селянина-пайщика“—ось основие завдання сільського споживчого т-ва. „Не торгівля і випадкова сільсько-господарча робота с.-г. т-ва, а поступова, органична робота по піднесенню й удосконаленню селянського господарства обслуговування його реманентом, кредитами, насінням, агрономичною допомогою“—це завдання с -г. кооперативу і це можливо тоді, коли кооператив буде близьким, „своїм“ для селянства, коли в утворенні його зіллються селянські копійки, селянські зусилля, коли в органах керування т-вом будуть сидіти люди, котрим селянство довіряє, поважає знає. Ця постанова відповідальних політичних організацій повинна знайти найщиріший відгук у всіх кооперативних робітників міста й села. Нею остаточно оголошується боротьба за справжню радянську кооперацію, бо коли ще „селянство остаточно не проголосувало за кооперацію“ (Бухарін), то в таких умовах воно скоро проголосує: по цілій низці місцевостей України ми маємо оживлення і піднесення низової кооперації. Отже ціла низка заходів, котрі віднині будуть вжиті для остаточного знищення бюрократичних уклонів в кооператив. будівництві, забеспечать оживлення і розгорнення кооперативної мережи в цілому. 
Л. Ф—ч.
