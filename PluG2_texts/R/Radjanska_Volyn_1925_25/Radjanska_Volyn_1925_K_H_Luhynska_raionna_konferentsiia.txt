Серед учительства.
Лугинська районна конференція.
Недавно відбулася в м. Лугинах нарада робітників освіти. Було на ній більш 40 робітників освіти й представники округової філії профспілки „Робітос“ та окрінспектури ---. Представник окрфілії профспілки зробив відчит за 1923—1924 рік, і вказав, яку велику роботу проведено в галузі підвищення педагогичної кваліфікації робітників освіти, підшукання роботи безробітним робітникам, соціяльного страхування, зарплатні й т. и. 
Обрано на нараді новий міськом з старих, досвідних робітників із додатком молодих сил села, всього 5 чоловік, утворено осередки т-ств „МОДР“, „Червоний хрест“, „Друг дітей“, „ТАПУК“, „Доброхему“, визнано конче потрібним утворити стінну газету для освітлення професійного та педагогичного життя учительства району. 
Конференція провадилась жваво, було багато запитань і відповідів з професійного, педагогичного життя—як працювати в школі, про громадську роботу вчителя на селі й межи цієї роботи, про нормальні умови роботи вчит. в сільраді, хаті-читальні, сільКНС, кооперативі. Конференцію закінчено співом „Інтернаціоналу“, „Жалібного маршу“ в пам’ять загинувших за волю, в звязку з 5-тиріччям Радвлади на Волині. Ухвалено надіслати привітальну телеграму Н-ській , дивізії, що росташована на терені Волині. 
К. Г.
