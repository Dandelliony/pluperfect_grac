ПРО ПРАЦЮ ОСЕРЕДКІВ ДОБРОХЕМУ.
Ще з перших днів існування „Доброхему“ на Волині,—по деяких хемфабриках та заводах губерні (папірфабрики, парцелянфабрики, цукроварні) заклалися осередки Доброхему з чималою кількістю членів. 
Одначе, праця цих осередків ще й досі не дала а-ні трохи себе знати. 3’ясовується це, почасти, суто-формальним підходом до цієї справи з боку більшости осередків. 
Осередки вбачають свою ролю лише в тім, аби відкрити запис до членів і стягати з них акуратно членського внеску. Це все, звичайно, гаразд. Матеріяльна підтримка з боку трудящих безумовно потрібна Доброхемові, оскільки кошти ці визначено для поширення й розвитку нашої хемпромисловости й хемоборони. Одначе фінансова діяльність (збірання членських внесків) у жаднім разі не повинна цілком вичерпати собою всю працю осередку. Головною й найважливішою роботою осередку в росповсюджених елєментарних хемзнаннів серед широких мас робітників та селян. 
Досвід минулої війни й відомості про чимраз більші хем-озброєння капіталістичних держав свідчать про те, що наступна війна буде війною хемичною. У цій війні хемія, за допомогою авіяції, за об’єкт своїх нападів матиме не тільки фронт, але й тил супротивника. Навіть більше:— супротивник силкуватиметься вразити насамперед тил провадючої боротьбу армії, шляхом газових атак і нападів на його економичні та політичні центри. Це само собою спричиниться до деморалізування фронтової армії, котра є могутньою й боєздатною лише остільки, оскільки добре налагоджено й правильно працює її тил. От-же наступна війна вимагає від кожного мирного громадянина бодай-би початкового знайомства зі способами й засобами хемнападу й хемоборони. Ось тут-то для осередків „Доброхему“ — непочатий край діяльности. Іхнім завданням є—стати енергійними провідниками хемзнаннів у масах. 
За-для цього на кожнім підпріємстві, у кожній установі, за допомогою місцевих наукових сил (інженіри, хемики, лєктори, студенти стажери та инш.), повинно закласти активну групу доброхемців для передання масам початкових хемзнаннів. Самі викладовці (хемлєкторі) мусять готуватись до цієї роботи по тій хемлітературі, яка в нас мається (списка вміщаємо низче). Там, де лєкторських сил бракує, осередок повинен організувати голосну читку популярних хемброшюр. 
Влаштування кутків Доброхему, вечірок та вистав на користь Доброхему, масове росповсюдження дешевої популярної літератури серед рядових членів Доброхему—оце все мусить зайняти центральне місце з біжучій праці доброхемівських осередків. 
Лише при дружній і активній роботі всіх членів Доброхему—ми здолаємо виконати ті завдання в царині ліквідування хем-неосвічености, а також розвинення нашої хемпромисловости, котрі ми собі ставимо. 
А.Б.
Що читати по Доброхему? 
---. Химическ. война.
---. Газовая война.
---. Химическая война и оборона.
---. Авиация и химия.
---. Химия в войне будущего. Средства газовой борьбы и защиты (перевод с французского).
---. Военно-химическое дело.
---. Химия в мирной жизни и на войне.
---. Химическое оружие.
---. Защита тыла.
---. Химия на службе земледельца.
Химпромишлен. на службе СРСР.
