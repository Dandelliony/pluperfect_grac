БОРОТЬБА РОБІТНИКІВ проти кабінету Лютера.
По багатьох містах Німеччини відбуваються демонстраціі робітників. 
У декількох містах Німеччини відбулися мітинги, присвячені Лютеровому кабінетові. На мітингах ухвалено резолюції про потребу рішучої боротьби з націоналістично-монархичним урядом Лютера, щоби врятувати Німеччину від загрози відновлення монархії й остаточного продажу її англо-американському капіталові. У мітингах брали участь мілійони робітників. 
Рух робітників проти кабінету Лютера в Німеччині набирає широких розмірів. Виступаючи на мітингах—робітники заявляють, що потрібно почати рішучу боротьбу з новим урядом.
У резолюціях, що надсилається до місцевих організацій компартії, вказується, що робітнича класа заявляє свою готовність негайно почати боротьбу з реакційно-монархичним Лютеровим урядом, який змагається відновити монархію й-стати агентом англо-американського капиталу. 
Соціял-демократи, налякавшись розмірів, руху, вирішили зробити гарний жест. ЦК соціял-демократів сьогодні ухвалив резолюцію, в якій від імени 7 міл. трудящих Німеччина протестує проти реакційного кабінету Лютера. Одночасно в резолюціях ес-деків зазначаються випади проти комуністів. До руху проти Лютера приєдналися проміжні дрібно-буржуазні партії. Демократи в своїх газетах вказують про останні викриття фінансових комбинацій Лютера, які ставлять питання про відставку знеславившого себе уряду.
