РОЖА Й ЧУМАС ВИНЕЙ.
(Відповідь селькору Тутешньому). 
В наших місцях росповсюджена хороба—рожа й чума свиней. Як та, так і друга заразлива й смертельна. Гине від цих хороб біля 80 відсотк. свиней. 
Зараза передається через мишей, щурів, через їжу, а також і через свиней—свиня заражає одна другу. 
Хоріють на цю хоробу здебільш свині молодого віку—від 6—7 місяців і до 3-х років, при тому, більше породисті, ніж прості. 
Починається хороба зразу великими припадками—свиня перестає їсти, заривається в барліг, робиться у неї пропасниця, її трусить, починається кашель, иноді з вонітами, як зачипати, то дуже стогне. 
Через день—два з’являються на шкурі світло-червоні плями, що переходять в темно-сині і свиня гине. Це рожа. 
Друга хвороба 
чума,
крім того, що переноситься так, як і рожа, заноситься також з повітрям. 
Щоб захистити свиней від цих хороб, треба в часи пошесті не випускати свиней з хліва, хлів держати в чистоті, підсипати попіл і свіжу підстілку, щоб не було грязі в хліві. Корито, з котрого годуються свині, треба через день-два випарувати і провітрувати, а краще міняти—день-два годувати з одного, потім випарити і винести на двір, щоб провітрилось, а на його місце поставити друге. Потім так зробити з другим. Бо коли цього не робити, то в кориті зостається їжа по кутках, з якої й шириться хороба. 
В їжу давати на одну штуку по пів ложки соли і по 10—15 капель в корито карбовки; достати її можна в кожній аптеці. 
А саме головне, звернутись до ветеринарного лікаря, щоб зробив всім свиням щепління. Коли своєчасно його буде зроблено, свині перестануть гинути. 
О. Дзюбенко.
