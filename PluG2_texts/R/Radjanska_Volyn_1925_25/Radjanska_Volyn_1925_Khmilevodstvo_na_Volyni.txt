Хмілеводство на Волині.
Організація т-ва Волинських хмілярів.
Цими днями відбулося загальне зібрання волинських хмілярів для розв’язання питання про організацію т-ва хмілярів. Було присутніх по-над 200 делєгатів од волинських хмілярів-виробників. Збори ухвалили закласти хмілярське т-во на Волині, розробили статут, якого надіслано на затвердження. Згідно постанови зборів членами т ва можуть бути виключно хмілярі-виробники. Ухвалено також постанову про створення хмілярського фонду з добровільних унесків членів т-ва з метою виявлення допомоги незаможньому селянству, що хоче завести в себе хмілярські плантації. Кредитування хмілярства.
Губсельбанк Волині відпускає 100000 карб. на кредитування хмілярства. З цього приводу відбулася нарада з участю представників губсельбанку, губзу та окрсельспілки по питанню розподілу цього кредиту. Нарада вирішила позику відпускати лише тим хмілярам, які мають у своїх господарствах посадки хмелю 1924 р. У другу чергу будуть видаватися позики селянам, що в 1925 р. хочуть завести хміль. Позики видаватимуться через с.-г. позичкові т-ва й виключно на матеріяли, які необхідні для спорудження хмільниць.
Боротьба з підробкою хмелю.
У Губвнуторзі 26 січня відбулася друга нарада по питанню боротьби з підробленням хмелю. Нарада визнала неможливість вироблення в остаточній формі сертификату на хміль і постановлено видавати на кожну висушену (осерованну) партію хмелю свідоцтво про якість хмілю. До видавання таких посвідок вирішено приступити з 1-го лютого.
