Рік діяльности цукроварницьких осередків С.І.А.Т.
(Секції Інженірів, агрономів і техників).
Но легко було роскачати інженірів, агрономів та техників (СІАТ-ців) до виявлення активности в спілковій роботі, а все ж перший рік діяльности осередків СІАТ на цукроварнях має вже досить гарні наслідки. Члени СІАТ уже зрозуміли значіння й мету своєї організації. Замісць млявих на початку організації осередків СІАТ ми маємо зараз більш менш міцні осередки, які поступово розв'язують поставлені перед ними завдання: наукова організація праці, підвищення її продукційности, охоплення своїм впливом оточуючих цукроварні сел, проведення агропропаганди на селі та инше. Разом із тим осередки СІАТ на місцях провадять велику виховаль роботу серед самих СІАТ-ців. 
Ми маємо зараз 21 осередок СІАТ, себ-то при кожній цукроварні. Ці осередки об’єднують 314 членів, а саме—техничного персоналу 127 чолов. і агрономичного персоналу 187 чолов. Осередки мають уже тісний звязок не тільки зі своїм районним центром, але й із иншими міжспілковими аналогичними об’єднаннями, а рівно й з місцевими відділами земуправління, винайдено спільні шляхи в роботі з цукроварницькими завкомами.
Велику роботу осередки СІАТ провадять в виробничо-техничних гуртках. У де-яких клубах осередки СІАТ з‘організували справочні бюра, які дають пояснення робітникам та селянам по техничних та агрономичних питаннях. 
Члени СІАТ приймають безпосередню участь у організації техничних та сільсько-господарських виставок, у справі розвитку селянського бурякосіяння та, взагалі, в галузі суспільної агрономії. Під час виробництва члени СІАТ влаштовували екскурсії селян—плантаторів для ознаймлення їх з процесом цукроваріння. В цих екскурсіях прийняло участь до 5000 селян-плантаторів. Члени СІАТ приймають активну участь і в лєкційній і в агро-пропагандиській роботі серед селян. За рік було влаштовано 321 лєкцію, 28 доповідів та 346 бесід. 
А головне те, що СІАТ-ці багато зробили по виявленню всіх хиб минулого виробництва та більш ретельного його обліку. 
Це є запорукою що майбутня засівна кампанія й саме цукрове виробництво в майбутньому пройдуть більш практично. 
Я.
