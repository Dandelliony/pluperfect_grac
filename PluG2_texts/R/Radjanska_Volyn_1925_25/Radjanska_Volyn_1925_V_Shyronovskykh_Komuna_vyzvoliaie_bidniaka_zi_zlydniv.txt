Комуна визволяє бідняка зі злиднів.
Праця комуни „Красний Пахарь“ ім. т, Калініна. 
(---, Народицького р., на Коростенщині).
Початок комуни.
Комуна організовалася 13 грудня 1923 року з робітників членів робітземлісу, що служили в Цувійськпромгоспі при військовому радгоспі Юзефовка й Болотниця, 
Комуна почала роботу при парі волів, 2 коровах, 2 телятах, 13 свинях і 2 плугах реманенту. Харчами члени комуни були забезпечені із зароблених у радгоспі грошей. 
На весні 24 року, як прийшлося сіяти в полях, а в комуні не було ні реманенту ні худоби, довелося комунарам продати де-що з свого одягу. І от на ці гроші комуна придбала коня, 3 борони, воза й роскидну сівалку; потім взяла в Овруцькому с.-г. т ві 406 карб. позики, за які придбала пару коней і яриннього насіння й засіяла таке 28 дес. ярини. 
В липні місяці 24 р. Губсельбанк дав комуні ще трошки кредиту. Тоді комуна ще придбала 4 коней, 4 корів і трохи реманенту. 
Внутрішнє життя комуни.
З перших—же днів комуна приступила до комунального життя. Знову було організовано спільну їдальню, а потім прачню. Організовано також дитячі ясла, всі діти малі виховуються вкупі, за ними доглядає виховачка з членів комуни, тільки більше розвинена. 
Культ-освітня робота.
Комуна має свою бібліотеку, більше ста книжок, виписує газету „Радянську Волинь“, журнала „Радянський Селянин“, споруджено клуба, відкрито лікнепа, й доктор Народицької лікарні читає лєкції, провадяться також політичні заняття. 
Господарство комуни.
На 1 жовтня вже складалося: з 7 коней робочих, молодих 1, волів 2, корів 6, молодняка 5 шт., сінокосилка й молотилка. На 1 січня 1925 р. збільшилось робочої худоби до 23 шт. бо до комуни прибувають нові члени з своєю худобою. 
В. Широновських.
