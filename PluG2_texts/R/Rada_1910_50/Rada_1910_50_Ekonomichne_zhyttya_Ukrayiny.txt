Економичне життя України.
Птахівництво на Поділлі з кожним роком набірає все більш промисловий характер. Про це, між иншим, свідчать такі цифри. В 1908 р. з Поділля вивезено яєць 713 тис. пуд., з них за кордон 682 тис. пуд. У порівнанні з 1906 р. вивіз яєць з Поділля збільшився на 60 тис. пуд. Опріч того, вивезено з Поділля 3.517 тис. штук птиці, живої й битої; пуху й пірья вивезено в тім році 9000 пудів. У Харьківщині птахівництво також розвивається дуже добре й, напр., сього року, кожне птахівниче господарство матиме вже 45—50 карб. чистого прибутку від свого промислу. Є підстава гадати, що тут птахівництво пішло так добре почасти з тої причини, що селянє потроху гуртуються в товариства (артілі) для спільного годування птиці й для продажу продуктів птахівництва.

Кустарні промисли серед селян Холмщини Й Підляшшя останніми часами почали розвиватись трохи більше. Одначе, як і по всій Україні, холмські кустарі не знають, де є попит на їхні вироби, й тому вони дуже бідують. Звернулись вони до голови „ патріотичного товариства Холмщини й Підляшшя“ д. Бабушкіна, але той їм, звичайно, нічого доброго не зробив. Кооперативний рух. 
 Нові потребительські товариства одкриваютьси або вже відкрились у селах; Пологи-Яненки, Велика-Безуглівка й при Циглєрівській цукроварні, на Полтавщині, в с. Лисанівцях, на Поділлі, та в с. Стрільниках, на Чернігівщині.
Нові бжільничі товариства одкривагаться в с. Мишурові (20 душ) і в 5 селах черкаського повіту, на Київщині.
Нові сельсько-господарські товариства відкрились у селах Лозовий-Яр і Петрівка, на Полтавщині. До першого товариства записалось 35 членів, з них 1 управитель князя Репніна, 2 учительки, 2 учителя, 2 фершала, 2 хуторянина, а решта — селяне.