Роспис міністерства юстиції.
Під проводом Хомякова в сьогодняшньому засіданні продовжуються дебати в справі роспису міністерства юстиції.
Замисловський зазначав, що Годнев обвинувачує уряд в тяжкому злочині—підлогові з метою одмінити основні закони і знищити право законодатніх інстітуцій — контролювати діяльність уряду.
Промовець каже, що заяви Годнева неправдиві. Годнев запевняє, ніби основні закони вимагають, щоб всі Височайші укази було оповіщено, але ж в ст. 24 основ них законів зазначено, що укази й прикази оповіщуються сенатом.
Слова „всі“ — немає; його навмисне додав Годнев. (Оплески на правих). Далі Замисдовський наводить зміст статі, де — навпаки — сказано, що укази, які стосуються окремих особ—не оповіщаються.
Годнев помиляється, — каже Замисловський — коли запевняв, ніби зміни було зроблено на те, щоб обмежити права народнього представництва що до контролю.
Навсправжки ж було зроблено спробу, щоб обмежити права Монарха. Зміни, зроблені в 1906 році, стосуються до заснування міністерства, а не до основних законів і не мають ніякого відношення до контролю Думи.
Відповідаючи лівим промовцям, Замисловський каже, що дезорганізацію вносить в суд не міністерство, а адвокатура.
Спиняючись на справі Штейн, Замисловський кінчав свою промову словами: міністр юстиції повинен вжити заходів, щоб євреї не могли бути адвокатами, а також повинен часово припинити діяльність адвокатських рад, а їхні функції передати судовим інституціями. (Оплески на правих).