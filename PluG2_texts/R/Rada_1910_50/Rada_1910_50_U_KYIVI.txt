У КИІВІ.
Робочий день по парікмахерських. Місцева адміністрація запропонувала міському голові зняти в думі питання про нормальний робочий день по парікмахерських.

 Позика. Київу дозволено зробити облігаціену позичку на 300 000 карб, на заснування міського ломбарду. 
 Нова кооперативна крамниця. Бюро союза кооперативних товариств на Київщині вчора одкрило продаж краму на роздріб в своїй власній крамниці на Подолі по Воздвиженській вулиці (№ 1). Ціни в крамниці союза значно менші, ніж по всіх инших приватних магазинах київських.
В окружному суді цими днями розглядали заяву гр. І. К. Потоцького, в якій він прохає визнати його неспроможним заплатити всі свої позички. Аналогичне прохання подали кредитори гр. І. К. Потоцького і з свого боку. Суд ухвалив оповістити про фінансову неспроможність графа.
Виставка. Сьогодня в клубі власників будинків починається виставка річей, що стосуються справи домоволодіння.
 Пошесть тифу на Київщині. За минулий тиждень до губерської земської управи надійшли від участкових лікарів відомости про 122 випадки слабування на сипний тиф в таких 29 місцях 7 повітів на Київщині; 1) в київському п.: с. Нові-Петрівці—ll чолов., Вишгород і Валки по 4 Мещун. 3, Лютіж —1 (лимарський участок); с. Шубовка —8, с. Терновка —З, с. Ліщинка —1 (кагарлицький уч.);всього в повіті заслабло 35 чол.; 2) в сквирському п: м. Ходорков —11, с. Вербов —6, с. Степок—2 (ходорківський уч.); Строків —12, с. Мшьковці —1 (паволоцький уч.); всього в повіті 32 слабих. 3) В радомисльському повіті: с. Солов'ївка—10, с.с. Карабачан і Хамутец —по 5, Ульшка —4 (брусилівський уч.); м. Горностайполь— 6 і д. Богдани —1 (горностайпольський уч.); всього в повіті 31 слабий. 4) В липовецькому повіті: Ормянка—8, Тараща —4 і г. Липовець —3; всього 15 слабих. 5) В бердичівському повіті: м. Самгородок, Германівка, с. Збараж і Сошана по 1 чол.; всього —4. 6) В Васильківському повіті: с. Геленівка —З і с. Шкаровка—1, всього—4; 7) В канівському повіті: с. Пошок —1 чоло в.
 Етап. 1 марта з Київа одправлено по моск.-київо-воровізькій залізниці великий етап засланців — чоловіка з півтораста.
Мощі св. Євфросинії Половецької. За дозволом синоду 19 апріля мають переносити мощі св.Єфросинії Половецької з дальніх печер київської лаври в головну лаврську церкву, а звідти 22 апріля їх одвезуть на пароплаві в Оршу, а звідтіля понесуть на руках у гор. Полоцьк.
Серед інтендантів. Приїхали 28 февраля у Київ члени київської прийомочної комісії 1908 —9 року — Кульчицький та Баньковський. З наказу воєнного слідчого фон-Ремера, їх арештували. Того ж дня з Кременчука до Київа прибули на допит кілька членів прийомної комісії і служащих з кременчуцького військового складу. Прибув до Київа також статський совітник Копитовський, якого одправлено до київського коменданта. Голову прийомної комісії — полковника Дмітрієва, якого прикомандіровано було до головного інтендантства, й досі ще не арештовано. Коли його викликали у Київ, то він не приїхав, покликаючись на хворобу (ревматизм). Усього інтендантів
досі арештовано в Київі 40 чол. Вчора слідчий фон-Ремер робив допит Кульчицькому і Баньковському.
Дозвіл тримати державні іспити вільним слухачам. Попечитель київської шкільної округи повідомив університетське управління про те, що вільним слухачам дозволено тримати державні іспити відповідно наказу, зробленому міністерством просвіти. Діпломи їм видаватимуть після того, як вони витримають де-які додаткові іспити.
Харьківська губерська земська управа звернулася до київської з проханням прислати на пошесну виставку в Харькові усякі такі речі, по яким можна було б ознайомитися з справою лікарської запомоги на Київщині.
Міністерство доріг ухвалило реформувати матеріальну службу так, щоб вона не належала до якоїсь окремої залізниці, а була самостійним відділом, який обхоплював би всі залізні дороги. Цим міністерство має на думці запобігти тим злочинствам, які викрили ревизії в одділах матеріальної служби.
Васильківська повітова управа прислала в київську губерську земську управу справоздання про агрономичну нараду. Головним пунктом наради був проект видатків на р.р. 1910 і 1911 на агроаомичні справи. Нарада асігнувала гроші: на зразкові поля і прокатні станції, на чистільні зерна у с. Узіні та Вінцентівці, на улаштування сельсько-господарських лекцій, на агрономичні книжки для васильківської бібліотеки, на комплектування популярних бібліотек, на сельськогосподарські виставки, на склади сельсько-господарських машин в Василькові і в Фастові, 300 карб. сельськогосподарському товариству в с. Узіні — всього видатків на р. 1910 —23.932 карб. і на 1911 р. —18.750 карбованців.
Випущено з-під арешту з лук'янівської тюрми цими днями колишнього діректора київського товариства взаємного кредиту — І. Ізюмова, а також колишнього поліцейського надзирателя бульварної ласті—Вихристенка.
 Нещасні випадки. Курсистка X. (Фундуклеєвська вул.) зробила 1 марта замах отруїтися хлороформом. Її обрятовано.— На Слободці 27 февраля пограбовано в казенці 300 карб.—1 марта на Соломинці убито Кирила Семенюка, професіонального злодія. — 1 марта в Київі на вакзалі поїзд переїхав молодого хлопця, Олександра Коржа, що приїхав з Бесарабії. — В луканівській часті повісилися були на поворозках, зроблених з своїх сорочок, австрійські піддані —д.д. М. і Д. Ковачі. їх обрятував поліцейський. Посажено Ковачів під арешт за крадіжку електричної енергії. —1 марта на Дмитріввській вул. трамвай переїхав І, Соколова.
3 Київщини. Пошвесть. З відомостей київської повітової управи за першу половину февраля видко, що за цей час заслабло у повіті на дифтерит у Макарові, Королівці і Вульшиці по 1 чоловіку, у Черногородці Вас. п. 37, в Яблуновці 2 і Соснівці 1. На тиф в Макарові —6, в Бишеві—29, Черногородці —7, Леоновці —5, Грузькому —2, Воробъївці —6, В кагарлицькому лікарському участку заслабли; у Шубовці 18, Лещині—1, Терновці —9. Макарівський участковий лікарь сповіщає, що сипнотифозна пошесть збільшилася. Київська повітова управа просить губ. земство вислати лікаря у Чорногорья, а в кагарлицький участок пошестного лікаря і видавати там харчову запомогу.
 Дифтерит. Участковий лікарь повідомив губерську земську управу, що у с. Гвоздові з'явилася пошесть дифтериту.
 3 Волині. Підпал. „Вол.“ сповіщає, що 22-го февраля згоріла економія графині Нірод. Збитків—7956 карб. Економію підпалив селянин Іван Возичній. Це він помстився за те, що нові арендатори економії Рутовський та Петрасевич рощитали його і найняли иншого. Діло пішло до слідувателя.
Губернаторське повідомлення. Волинський п. губернатор повідомив всіх підвладних йому мирових посередників ціркуляром (16 февраля б. р.; № 80), що з присланої йому генералгубернатором вирізки з газети „Жизнь Волини“ (2 февраля № 31), де уміщено дописа під назвою „Ралець“, про те що по селах Волині дуже не гарно поводиться молодь, сільські парубки. Вони збірають Різдвяними святками та в инші часи жертви на купівлю образів, або корогов для місцевих церков, а в дійсности більшу частину зібраних грошей витрачають на гульню і піяцтво. Через те губернатор просить мирових посередників наказати волосному і сільському начальству, щоб воно не дозволяло „безчинствувать“ сільській молоді та бенькетувати за гроші, складені на всякі церковні прикраси.
3 Поділля. Тиф. „Под.“ мав звістку про пошесть тифу В м — ку Кузьмині, проскурівського повіту. Там вже більше як три тижні слабують люде на тиф. Що божого дня вмірає скілька душ. Є багато таких хатів, де усі чисто лежать слабі. І тяжко бідують в таких хатах. Нема їх кому доглянути і сердешні часом у гарячці зриваються й біжать бо-зна-куди. І по сусідніх селах шириться ця слабість. Потрібна негайна лікарська підмога.
Електро-біографи на селах. Варшавська фірма електробіографів хоче, з дозволу начальства, злаштувати переїздний електричний театр, що показуватиме малюнки по селах України. Малюнки будуть усякі: такі, що стосуються медицини, техники, сельського господарства то що.
3 Полтавщини. Отрута. В Лубнах в начальника станції, на вакзалі стояли торбинки з наготовленою з борошна й мишаку отрутою для пацюків. І от недавно діти вакзальних служащих познаходили оті торбинки та й понесли їх додому. З отрути напекли коржів, наварили галушок і вся семья —7 душ наїлася їх. Троє вмерло, а останні тяжко заслабли.
3 Харківщини. Школярі слабують. В с. Боромлі, ахтирського повіту, слабують на „свинку“. Найбільше слабне школярів. Школярів земської школи пустили через це по хатах до 5-го марта. А в лікарні боромлянській вже третій місяць немає фершала. 
3 Катериносяавщмни. Динамит. На станції „Кантемировк“* південно-східньої залізної дороги, арештовано цілий гурт людей, які тільки те й робили, що крали з товарних вагонів динамит.
3 Херсонщини. Смертний присуд. Воєнно-окружний суд присудив розстріляти салдата 59-го люблінського полку Мишака за те, що він ударив і образив дежурного офіцера. „Р. Сл.“ переказує, що цей присуд пішов на ухвалу командуючого військом.
 Виїзд євреїв до Палестини. За останніх п'ять років з Одеси виїхало до Палестини 10,986 євреїв за допомогою одеського товариства підмоги хліборобам та ремісникам у Палестині. Мужчин виїхало 58 відсотків, женщин 42 відсотки. 61 відсоток — люде без певної професії, ремісників, робітників та хліборобів — 19 відсотків, крамарів та промисловців —15 відсотків; найменше виїхало людей так званих „ліберальних професій“. Здебільшого всі вони повиїздили з України; далі йде Литва, Польща. Найбільше виїхало 1906 року, після погрому —3450 душ. 
 Незвичайна річ. В Одесі мировий суддя присудив д. Іохельчикові 120 карб, з П. Мільхікера і видав Іохельчикові „исполнительный“ лист. Тоді Іохельчик наклав арешт на місце під могилу, яке купив собі Мільхікер на єврейському цвинтарі за 225 карб. ще 15 октября 1889 року.
3 Кубані. Українські спектаклі на заводі. 27 й 28 февраля в Катеринодарі, на горільчаному заводі виставляли „Наталку Полтавку“. Грали служащі та робітники завідські.
Катування. Новочеркаська судова палата судила оце недавно станичного отамана Манжикова, засідателя Дубовського, урядників Ісаева та Дударева й писаря Воробйова за те, що вони побили на смерть людину. „Гол. М.“ ось як про це оповідає. З чунусівського станичного правління украв хтось касу з грішми. Подумали на трьох калмиків. Два й справді призналися, а один сказав, що він грошей не брав. Тих двох трохи побили й посадили в холодну, а третього Джевалдика Павлова взялися допитувати й катувати, щоб признавався. Били дрючками, коцюбою, нагаем, кулаками, силували їсти землю і насамкінець увязали за ноги до сволока в хаті і то спускали, то знов угору тягли, без перестанку катуючи сердешного. Покинули аж тоді, як він Богові душу оддав.