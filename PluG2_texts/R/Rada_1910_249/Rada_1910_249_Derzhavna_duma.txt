ДЕРЖАВНА ДУМА. Предсідатель кн. Волконський. Початкові школи.

Постатейно читають законопроект про початкові школи. 

Перша стаття в редакції комісії метою початкових шкіл становить те, щоб давати релігійно-моральне виховання школярам, розвинути в них любов до Росії, подавати елементарні знання і помагати розвиткові розуму. Міністерський проект стоїть тілько за релігійно-моральне виховання та за елементарні знання. До статті вносяться поправки. Соц.-дем. вважають необхідним метою для початкових шкіл поставити тілько навчання елементарних знаннів та поміч розвиткові розуму. 

Марков 2-й пропонує слово "любов до Росії, замінити словами: „преданность святой вере, верность Царю и любовь къ отечеству". Кадети підтримують урядову редакцію. Після суперечок Дума приймає першу статтю в редакції комісії з поправкою О. Спаського.

На місце предсідателя стає Капустій. 

По статті другій, яка установляє, що початкові школи є інституції загальнопросвітні, промовляють Чичков і Танцев. Вони вимагають, щоб стаття зовсім була одкинута, бо вона не вичерпує всіх завдань початкової школи. Статтю приймають одноголосно. Стаття третя в першій частині каже, що початкові школи повинні задовольняти загальнодержавні інтереси, в другій — що повинні бути прийняті на увагу етнографичні та побутові особливості місцевої людности. 

Товариш міністра Георгієвський пропонує статтю виключити, бо вона не має в собі ніякої нової законодавчої норми.

Максудєв стоїть за те, щоб стаття була принята, бо вона має на увазі інтереси инородців.

Бєлоусов підтримує с.-д., щоб виключити першу частину статті. 

Статтю приймають в редакції комісії. 

Стаття 4-та дає список інституцій і окремих людей, що мають право відкривати початкові школи.

Бєлоусов має за необхідне указати в законі, що право відкривати початкові школи належить громадам, в яких в уставі про це не згадується. 

Єрмолаєв вносить поправку, щоб право відкривати початкові школи було дано старовірчеським общинам, а кадети, поверх того, сектантам і релігійним громадам. Статтю приймають з поправкою Єрмолаєва. 

Воронков та Родічев підтримують статтю 4^1, що була внесена кадетами і що накладає обов'язки відкривати школи на земські та городські самоурядування. Цю статтю Дума одхиляє.

Стаття 5 установлює, що початкові школи повинні бути під владою міністерства народньої освіти. Трудовики вносять поправку: початкові школи мають стояти під завідуванням органів місцевого самопорядкування і під загальним доглядом міністерства освіти.

Дума приймає ст. 5 в редакції комісії.

Предсідательське місце займає Гучков.

Дума переходить до 2-ї глави про порядок відкриття початкових шкіл.

Воронков підтримує поправку кадетів до 9-ї статті, що радить установити явочний порядок для відкриття початкових шкіл для всіх, хто хоче відкривати їх.

Товариш міністра Георгієвський, поясняє, що явочний порядок у проектові заводиться тільки для тих інституцій, котрі мають право самообкладання, а для останніх є инший порядок, по якому треба добувати перше дозвіл на відкриття. Він повстав проти поправки кадетів.

О. Тітов підтримує поправку кадетів.

Пурішкевич виходить промовляти і зразу починає лайку. „Російська інтелігенція — каже він— це в перекладі на просту мову означа, вибачте, „сволочь“. (Праві починають сміятися, зліва напружене обурення; чути вигуки: „пріч, поганець, хуліган, псіхопат, божевільний!“) Предсідатель довго дзвонить і дає слово новому ораторові. Ніселовичу. (Гамір не стихає: поздравляємо Думу з новим предсідателем! Предсідатель здав екзамен на Пурішкевича! Це ж не чайна, не шинок!)

Предсідатель —(голосно) — ви примусите мене закрити засідання раніше ніж треба.

(Шум робиться дужчий. Ніселович збірається кинути трібуну. Чути голоси: закривайте засідання!)

Предсідатель. Я знаю, що роблю. Маючи на увазі, що скоро буде 6 годин, я заявляю, що закрию засідання і оголошу повістку.

(Шум все дужчав. Стукають пюпітрами. Праві плещуть в долоні. Зліва чути окремі голоси: „Хай буде стидно октябристам за їх предсідателя! Геть! Не треба повістки!)

Предсідатель під гомін читав повістку, але ніхто не чує; він закінчує читання і кидає трібуну.

(Оплески правих і частини центру. Гамір помалу затихав; заля порожніє).

Промова Н. С. Чхеїдзе.

- Чи давно третя Дума зробила щасливою Білу Русь, коли дала їй самопорядкування, на чолі якого мають бути привезені чиновники та всякі спекулянти? Чи давно третя Дума засипала благами Фінляндію, коли дала їй новий порядок, який скоро розцвіте разом з генієм Крупенського? — І от третя Дума поспішаеться вже залити світлом науки всю Росію. Після того, як д. Фон-Анреп виступав по фінляндському питанню, ніхто з нас не буде мати сумніву, що він не сумний фін, не заспаний грузін і не „кічливий лях“, а настоящий „храбрий рос". І щож трапилося? — Виявляється, що він, як той сатана, що спокушав Христа, вимагав від православного духовенства і православну церкву.

Чи давно тут д. Гучков величався, що в його жилах тече російська кров, а тепер виявляється, що він в Турції мав Ахмета-Різу за панібрата, і вся фракція 17 окт., як поясняє депутат Марков, мав на меті знищити теперішній порядок і утворити в Росії демократичну республіку. Навіть самого Крупенського і всю його братію „Русское Знамя“ не має за „чистокровныхъ.", а д. Меньшіков в „Новомъ Времени" доводить що і новий міністр нар. освіти инородець-румин і тягнеться до німців.

Чи не маю ж я права, після цього всього запитати вас: хто ж такі ви самі, що докоряєте один одного в зраді і в бажанні згубити Росію? Росія дала вже вам на це одну одповідь —не маючи змоги попрохати вас розійтися по домівкам, як можна скорій, щоб на ваше місце вибрати кращих людей, вона повернулася до вас потилицею і забула про вас і про ваше законодавство. Всяке болото, всяку мерзоту виправдуєте ви одним лозунгом — державність, —і в цьому погоджуєтеся з головою французького кабінету, котрий допіру виголосив, що для державности можна робити всілякі беззаконні вчинки. (Він — соціяліст! - кричать зправа. Він переказує слова Столипіна! — озивається Родічев).

Так, — я був соціялістом, але те пер — ренегат.

У нас пісня про державність має своє значіння: під державністю треба розуміти неймовірне казнокрадство. Рідна мова не рукавичка і, навіть, не програма союзу 17 октября, яку можна заховати в кишеню —це культурне знаряддя кожної нації, і від неї не можна відмовитися.

Шановному проф. Капустіну я повинен сказати, що наш ідеал — зовсім не демократична республіка, а соціялістичний лад. Але я повинен згодитися, що краще мати діло з відповідальними міністрами, ніж з невідповідальними помпадурами, краще жити в країні, що має демократичну республіку, ніж в країні, де ніхто не розбереться, який у них лад. (Оплески лівих).