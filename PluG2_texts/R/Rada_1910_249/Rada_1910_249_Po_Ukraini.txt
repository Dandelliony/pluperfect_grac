ПО УКРАІНІ. 
У КИІВІ.


- Похорон В. Доманицького. В четверг, 4 ноября, ховатимуть у с. Колодистому українського письменника і громадського діяча. 

- В українському клубі сьогодня на черговій вечірці, присвяченій пам'яти Е. Ожешкової, О. П. Косач прочитав реферата: „Еліза Ожешкова, її творчість і місце в польській літературі". Після реферата буде прочитано в українському перекладі одно з найкращих останніх оповіданнів Ожешкової, ще не перекладене на инші мови. Початок у 8 годин вечора. 

- На користь студвнства. Сьогодня антрепреньор театра „Соловцовъ" дає спектакль на користь „Общества скорой помощи учащимся" в вищих школах Київа. Спектакль інтересний. Іде вперше нова пьеса „Самсонъ и Далила" та жарт „Страница романа". Грають кращі артисти. 

- В Комерційному інституті оповіщено, що екзамени будуть між 15 — 20 декабря місяця по всіх тих науках, курс яких вже прочитано; екзамени будуть для всіх семестрів. Для першого семестра екзамени будуть по політичній економії, статистиці, енциклопедії права і „общему" ученію про государство. Професор Бажаєв почне читати лекції а 9-го ноября.

- В університеті. Вчора, 2-го ноября, в VIII авдіторії мали відбутись вибори представників в комісію по влаштуванню студентських вечірок од математиків І, ІІІ і IV курсів. За голову зборів обібрали д. Міхуру. Зазначивши прерогативи зборів, голова запропонував присутнім провадити до кінця намічену раніш програму. Але невеличка група студентів-академистів почала домагатися виголошення перед присутніми своєї заяви проф. Ейхельману, де вони протестують проти того, що на попередніх збірках академистам не дозволено голосувати нарівні з иншими студентами. Голова зборів в добре угрунтованій промові довів, що цю заяву можливо прочитати тільки наприкінці зборів, з чим одноголосно згодились присутні математики. Зачувши таке, академисти почали провадити свою звичайну обструкцію (галас, гам), домагаючись таки виголошення заяви, при чім вони покликались на дозвіл ректора. Зазначивши, що дозвіл ректора не являється наказом і через те не має обов'язкової сили, і що, з другого боку, через уперту обструкцію представників „академическаго порядка" (!?) неможливо далі провадити збори, голова, д. Міхура, за пропозіцією і дозволом проф. Ейхельмана, закрив збори. Натомісць відбулись вибори в IX авдіторії, але вхід туди був вільний тільки для математиків 1, 3 і 4 курсів. Обібрали студентів Томашевського, Синицького, Розовського, Константинова, Круковського, Кафенгауза, Шмидта і ще двох. Тимчасом академисти не задовольнились цим і спробували пробитись силою в IX авдіторію, щоб зірвати там збори. Але решта студентства стіною стала на корідорах і не пустила обструкціонистів в авдіторію. Присутні в страшеннім обуренні кинулись на академистів і одтіснили їх геть од авдіторії. З'явилась університетська адміністрація на чолі з ректором і під її впливом студентство почало росходитись, витіснивши насамперед академистів з університету.
 
- Курсові збори. В університеті тепер що-дня йдуть збори студентів для вибору по одному од кожного курса представникові в комісію, яка цього року впоряжатиме вечорі на користь незаможніх товаришів та ділитиме прибутки. Кожні збори одбуваються в 2 год. удень, в 9-ій авдіторії. 
4-го ноября — збори природників І курса, 5 ноября — збори природників II курса, 6 ноября —ІІІ та IV-го курса. 8 ноября — збори філологів І курса і 9-го ноября —ІІ, ІІІ, IV курсів. Вибори на инших факультетах уже відбулись. 

- Про Л. М. Толстого. Чутка про те, що Л. Толстого бачили на ст. Казатин неправдива. Начальники станцій і одділів заявили, що ніякого проїзду Л. Толстого не було. Взагалі на лінії усі служащі дуже цікавляться од'їздом Л. Толстого. Треба бути тільки хоч трохи подібним до Л. Толстого, як в одну мить вагон оточують служащі і збігається натовп пасажирів. Так було і на ст. Казатині і на ст. Київ І. Якийсь старий чоловік звертає на себе увагу; його обступають, закидають запитаннями і рвуть на всі боки. Той стає дуже здивований, коли дізнається, що його приняли за Л. Толстого.
 
- „Историко-этнографическій кружокъ". Сьогодня в 7 год. вечора в комерційному інституті буде засідання „Историко-этнографическаго кружка" під предсідательством проф. М. В. Довнар-Запольського. Члени гуртка С. Вельмін та Л. Пахаревський прочитають реферати: 1) „Раскопки въ усадьбе кіево-соф. митропол. дома летомъ 1910 г." і 2) „Полковой судъ". 

- „Порочні". За місяць октябрь по приговорах громад виселено душ ЗО порочних. Дві третини з них на висилку зовсім не пішли, а повернулись додому. В київській тюрмі "порочних" зараз сидить тільки 5 чоловік. 

- Грабіжі. По відомостях київської повітової поліції, грабіжі і розбишацькі напади в київському повіті усе збільшуються. Волосне й сельське начальство байдуже ставиться взагалі до всяких нападів і мало допомагає поліції ловити злочинців. 

- Мошенство. За останніх 6 місяців з київської почти мошенством узято більше 2.000 карб. на підроблені повістки. Тепер виявилось, що це робили Бірюкова та чиновник Сабадаш. Іх арештовано і вони признались. Як приходили гроші, то Сабадаш сповіщав Бірюкову і та приходила з чужим пашпортом та й брала гроші. Для цього мали вони знайдений тепер у почтовій конторі пашпорт, в якому що разу змивали старе прізвище і вписували те, на чиє ім'я приходили гроші. Пособляв їм ще й почталіон Марченко, якого позавчора арештовано в Фастові, куди він їздив на призов. Усі троє сидять в старокиївськ. уч. 

- Екзамени на начальників станцій. Вчора в управлінню пів.-зах. дороги одбулися екзамени на начальників станцій. З 40 чоловік здало екзамени ЗО. 

- Справа 0. Плетньової. Міністерство освіти увільнило начальницю жіночої гімназії О. Плетньову од її обов'язків.

- Нещастя. Вчора в химичній лабораторії вищих жіночих курсів (Фундуклеєвська, 51) служитель К. Юрик злив в одну шклянку азотну та пікрінову кислоту. В одну мить стався вибух. Служителеві попекло лице. Можливо, що він осліпне. 

- Нещаслива пригода. Вчора на станції Київ, в вагонному цехові старого майстра І. Райхера вбило дверима вагона, що впали тоді, як він їх поправляв. 

- Нове видання. Н. Каплану дозволено видавати в Київі під редакцією П. О. Лінчевського двохтижневик: „Местный торговый міръ". Ціна 1 карб. на рік.

- 3 Київщини. Аеро-клуб. Недавно в Черкасах в комерційному клубі студенти-політехники улаштували аероклуб. Лекцію про літання прочитав член правління гуртка „воздухоплавателей" при київському політехничному інституті студент Касьяненко. Лекція мала успіх, вечір пройшов жваво і інтересно. 

- Число арештованих на Київщині. При поліцейських участках та станових кватирях до 1-го января 1909 року було 844 арештованих; на протязі того року прибавилось 42.790 чоловік; випущено—4.136. До 1-го января 1910 року було арештованих 734. В арештних домах по приговорам мирових суддів до 1-го января 1909 р. було 777 чол.; на протязі року прибуло 21.201 чол., випущено 21.021 чол. і до 1 января 1910 року лишилось 755 душ. 

- Наказ інспектора 2-го району. В с. Фридрові, бердичівського повіту, земство одкрило школу. Комплект учнів уже набрано. Але недавно до школи приходить роспоряження інспектора 2-го району виключити де-яких школярів. Виключені діти були перш школярами церковних шкіл, але батьки оддали їх до земської школи. Тепер ці виключені діти нігде не учаться. 

- Местники. Років п'ять тому сельська громада с. Фурманки, уманського повіту, по своєму приговору, виселила в Оренбургщину п'ятьох своїх непевних односельців. Тепер всі висланці потайки вернулись додому і заходились квитуватись з громадою за своє вислання. Мало яка ніч так минає, щоб вони кого-небудь не обікрали. Самих коней вони повели аж семеро. Крім того, двом селянам спалили оселі. Селяне дуже налякані цими розбішаками. 

- Пожежа. Нас сповіщають, що позавчора уночі селяне Малої Вільшанки, київського повіту, П. Білемець, Т. Тищенко, Г. Приходько й Є. Будько покрали із млина свого односельця С. Загірного борошно. Щоб прикрити цю покражу, злодії підпалили млина і він згорів з усім борошном і зерном, що там було. Діло піде до слідователя. Шкоди зроблено на 600 карб. 

- Убитий злодій. В Чигиринському повіті поліцейський урядник Братковський, доганяючи злодія, селянина Івана Середенка, як пише „К.“, убив його. 

- 3 Волині. Автомобільна їзда. З 7-го ноября 1910 року почнеться регулярна їзда на автомобілі між станціями: Ровно — Корець — Новоградволинськ — Житомір і назад. 

- До діла Мацоха. Житомірська поліція ненароком викрила, що заарештований тепер ченстохівський ксьондз Дамацій Мацох вкупі з ксьондзом Сидором Старчевським 10-го августа були в Житомірі і проживали в гостиниці „Мінель", одночасно наймали номер і в гостиниці "Рим". Мацох прожив тут тільки один день. 

- Душогубство. 23 октября в м. Ліщині, житомірського повіту, рідні брати Ткаченки — фахові злодії — убили свого селянина Тетуса за те, що він хотів зловити їх і попобить. 

- 3 Поділля. Земські видаткові обрахунки. Земські видаткові обрахунки на 1911 рік побільшені на 687 тисяч карб., а всіх 3893 тисячі карб. Найбільш асігновки приходиться на народнє здоровля та освіту. На потреби земського лікарського діла асігновано 29%, а на освіту 28% загального бюджету. 

- Бжільництво. В Подільській губернії по останнім відомостям є 23720 пасік з 97960 уликами; рямкових уликів тільки 25000, а то все дуплянки. Найбільше пасік приходиться на летичівський, ямпольський, проскурівський та ольгопільський повіти. 

- 3 Холмщини. Недавно в Холмі одбувся з'їзд церковних старостів та духовенства для „укрепленія населенія Холмщины въ православіи и русской національности". 3‘їзд ухвалив прохати правительство про те, щоб вчителі підлягали духовенству, про вислання з сел євреїв, про заведення юліанського календаря, про поновлення сервітутів і про дозвіл церковним братствам видавати обовязкові адміністративні постанови.
 
- З Чернігівщини. Судові справи. В чернігівській судовій палаті судили сім селянських начальників, які тяжко побили арештованого селянина Кисіля. Палата всіх засудила до тюрми од 2-х до 3-х місяців. 

- 3 Полтавщини. Пенсіонна каса. В Полтаву прийшла звістка од управління пенсіонної каси народніх учителів та вчительок при міністерстві народньої освіти про те, що тим вчителям, які вже є членами міністерської пенсіонної каси, або запишуться в члени до 1-го января 1911 року, буде зараховано в пенсіонну вислугу на кошт казни попередню вчительську службу.

- 3 Харьківщини. Конфіската свічок. Начальник харьківського сискного одділу сконфіскував 50 пудів залізнодорожніх свічок. Рада управління південних доріг ухвалила видати за це начальникові 300 карб. награди. 

- Медичний дівочий інститут. В новому харьківському дівочому медичному інституті почали вчитися 1-го ноября. Лекції читають професори харьківського університету. За директора інституту вибрано професора В. Я. Данилевського. Слухачок тисяча душ. 
- Закриття бібліотеки. З наказу адміністрації закрита бібліотека товариства допомоги ремісникам.

- 3 Катеринославщини. Застрелився управитель товариства потребителів російського донецького товариства в Макієвці, Козинський. Причина невідома. 

- Цигане-конокради. В Новомакарівці затримано табор циган-конокрадів, які покрали коні павлоградських селян; втікли з-під арешту і вбили конвойного Верзілова. 

- Покинуті діти. В Катеринославі найшли троє покинутих дітей; старшому 7 років, найменшому — 3. Вдягнені вони дуже вбого, слабі. Місцеві приюти одмовляються прийняти їх, бо немає місця. 

- Закриття товариств. Губернське присутствіє в справах про товариства закрило катеринославське товариство допомоги хворим євреям та олександрівське німецьке просвітнє товариство; окрім цього не зарегістровало 6 фахових і просвітніх товариств. 

- 3 Херсонщини. Самогубство. В м. Плетяний Ташлик наклав на себе руки урядник Білінський. На передодні до містечка приїздив для ревизії херсонський губернатор Бантиш. Самогубцеві 28 років. 

- Провалився міст. З Єлисавету пишуть, що в селі Калмазівці провалився тільки що збудований земством міст. Коштує він 30,000 карб.