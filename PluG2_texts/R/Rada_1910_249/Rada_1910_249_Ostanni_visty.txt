Останні вісти.
(З газет та по телеграфу)

Труси.
ЖИТОМІР. Вночі в Вранчелівці сискна поліція з 5O городовими робила труси в приватних домах. Між иншим викрито безпатентну продаж горілки.

Чума.
ОДЕСА. Вчора в місті, на Молдованці, заслаб один на чуму в домі, де недавно спіймали зачумленого щура.

Відгуки 1905 року.
ХАРЬКІВ. В окружному суді розпочалась справа семи робітників, яких обвинувачували за розгром збройних магазинів Тарнопольського і Опорта в октябрі 1905 року. Присяжні всіх виправдали.

Романтична драма.
ХАРЬКІВ. Бувша сестра милосердя Колосова стріляла на вулиці на очах публіки в студента Ліпського. Куля попала в вухо. Рана не страшна. Причина романтична.

Смерть проф. Дріля.
ПЕТЕРБУРГ. Помер відомий проф. Дрідь.

Ювилей інституту.
ПЕТЕРБУРГ. На столітньому ювилеї інституту путейських інженерів було до тисячі душ. Були міністри Сухомлінов і Рухлов.

Одставка Остроградського.
ПЕТЕРБУРГ. Товариш міністра Остроградський подався в одставку; його призначено сенатором.

Літання.
ПЕТЕРБУРГ. На аеростаті „Треугольникъ" полетіли капитан Гебауер і пасажири Морозов (шлісельбуржедь) та Фриц. Звісток поки що нема ніяких.

Присуд офицерам.
МОСКВА. За вбивство офицера суд присудив офицера князя Вічнадзе на чотирі місяці арешту, а Марченка на три місяці.

Педорож правих депутатів.
ВАРШАВА. Прибув депутат Олексієв, незабаром прибувають націоналісти: Балашев, Потоцький, Лодомірський, Вобринський, Половцев, єпископ Євлогій.

Грабіж.
СИМФЕРОПОЛЬ. Невідомі злочинці кинули в мелітопольському повіті в кінну почту бомбу. Вбито двох почталіонів і стражника, ранено візника. 
Пропало 30,000 рублів.

Пограбовання ікони.
МОСКВА. В Іркутську пограбована Казанська церква. Вкрадено образ Казанської Божої Матері в ризі з дорогоцінним камінням і церковну посуду. Пізніше образ було знайдено в річці.

В Державній Думі.
ПЕТЕРБУРГ. Думським журналістам заборонено ходити в канцелярію Думи.

За кордоном.
ВІДЕНЬ. Депутат Цеглинський вносить в австрійську делегацію запитання і збірається цілою низкою фактів довести сумне становище українських дітей в школах і правду про злочинство Грайса. 
ПАРИЖ. На бретонському березі — повідь; скрізь будуються високі дамби. Ріка Луара знесла скілька мостів. Пливуть шматки домів. На станції Мезонбланш вода забрала цілий товарний поїзд. 
ЛІСАБОН. Всі чутки про контрреволюцію в Португалії — неправдиві. Перед посольствами, що ухвалили республіку юрби народу, овації, грає музика.