Виізд Л. М. Толстого з Ясної Поляни.

Газети повідомляють, що Лев Миколаевич виїхав з Шамординського манастиря на станцію Опатово. Там він занедужав і мусів вийти з поїзду та спинитися в кватирі начальника станції.

В Л. М. гарячка. Температура 40 градусів. Біля Толстого увесь час стоять Маковецький і Олександра Львовна. Син Льва Миколаєвича, Андрій Львович, росказував співробітникові "Нов. Вр.", що причини виїзду батька його — давні погляди його на інтелігентське життя. Навіть наша небагата обстановка здавалася йому непотрібними роскошами. Певне він давно рішив куди-небудь виїхати і жити просто та самотно. Виїзд не був несподіванкою.

З Парижу викликали сина Толстого Льва Львовича. Близький знайомий Ге говорить в „Пет. Газеті", що знає причину виїзду Л. М., але мовчить, бо прийдеться нападатись на близьких до Толстого людей.

В останній раз, коли Толстого, який гостював у Черткова, графиня енергично викликала в Ясну Поляну, він тяжко зітхнув і сказав; „треба їхати". Прихильники Толстого звертаються до петербурзьких священиків з проханням відслужити молебня за здоровля Толстого, але вони бояться, бо його ж одлучено од церкви. Тульський губернатор дав доклад П. А. Столипіну про виїзд Толстого.

Французькі газети з відомостями про Толстого розкуповують на росхват. Юрби народу стоять перед редакціями.
Анатоль Франс відмовився писати про подію з Толстим, заявивши, що дуже поважає Толстого і що про нього слід писати цілі книги, а не статті. 
Инші письменники висловилися так само, хоч і обіцяли дати статті.