З подорожі в Ясну Поляну.

Ще вранці по місту ходили чутки про смерть Льва Миколаввича, але певного ніхто нічого не знав. Газетники повідомляли, що в редакціях газет є вже про це телеграми. Справді - опівдня вже весь Петербург знав... Всяк передчував такий близький кінець, всім ясно було, що не даром кинув Л. М. сем'ю, хату і подався я в "мір", — всіх це вразило, всі це відчули і ждали. — У неділю о півдня діждались. На всіх ріжках вулиць купки людей коло газетчиків, розмови, скрики здивування, жалю. Столовка студентська гула, як вулик, — але треба було ждать понеділка, щоб щось зробить, щоб якось реагувать. Завтра сходка. 

Зранку загув університет. Як ніколи — людей! Уявить неможливо тої сили людей, яка набралася в коридорах старих Петровських колегій. Не стало місця в роздягальнях університету, а молодь все йде, та йде... Зала давно вже повна, просунуться неможливо, на хори не пускають: не видержать. Швидко заповняється вестібюль і коридор, сумежний з залею. О півдня розпочинаються збори. Мені не вдалось протиснутися в залю і через те стою в вестібюлі і коли не коли чую де яке слово, де-які вигуки, змісту ж промов не розберу, не дочую. — Так і всі навкруги... хвилюються, намагаються продертись вперед, але швидко заспокоюються перед неможливістю і ждуть тілько „Вічної пам'яти". Коло трьох годин збори кінчаються. І от хвилею несуться по над головами все ширше і ширше згуки жалю з невимовного горя. „Вічная память“. 5 —6 тисяч чоловік з'єднані одним почуттям, одним настроєм вливають в цю пісню все, що на серці і дійсно це — пісня. Пісня горя, болю, пісня смерти, але чути в ній життя, силу життя, якусь надзвичайну єдність тих, хто співаєть.

Давно не чуть співів в Росії. Коли ж і чуть, то тілько — похоронні. Тілько вони з'єднують розрізненнях і виявляють силу безсилих. Тихо, розмірно лунає пісня. Перекочується, замірає, далі знову оживає, росте, набірає сили, — тремтять вікна, здається стіни тремтять від цеї пісні, далі знову наступає тиша, але тілько на хвилину. Знову співи і знову. Не хочеться перестать, не хочеться кидать гурт —і всі стоять і співають. Але годі вже! Поволі посовуються до виходу, поволі одягаються, виходять на вулицю, а пісня не затихав, —все летить по-над головами, виливаючи тугу перед смертю, відкидаючи її, бажаючи вічного життя тому, кого не стало.

З свистом, а гуком несуться кінні городові. По гладенькій, обмерзлій вулиці бідні коні сковзаються, падають... Якась худа шкапа візника перелякалась цього гаму: скинула свого хазяїна з візка і понеслася, бьючи об стовпи візок, розганяючи людей... 
Люде тиснуться до стін, хто побожніше— хрестяться, не розуміючи значіння неї картини. 
До університету вже далеко. Я кинув гурт, бо поспішаю на поїзд взять білета. Трохи соромно за те, що кинув товаришів, —що то з ними там?.. То ж і на них летіла та юрба... Чи може вернуться назад??. Ні, — поїду!

Якось білети захопили. Сидимо і їдемо цілим гуртком. 
Втомлені за день силою вражінь та метушні, балакаємо поволі, переводимо в пам'яті всякі пригоди сьогоднішнього дня, тішимося де-якими. Потроху балачка переходить на Ясну Поляну, куди ми їдемо. На цих балачках і день кінчаємо. 
Товариші чи поснули, чи так принишкли, а мені не спалося, проїздючи у перше по північній та централь ній Великоросії, я бажав придивиться якомога більше до тутешньої природи та життя. При ясному світлі місяця, на укритій снігом землі — всякі дрібниці було видко.—То село якесь зовсім чорне Промигне з своєю кумедною, дерев'яною церковкою, то на косогорі лісок сосновий пролине. Усе якесь чуже ДЛЯ українського оглядача, незрозуміле, незнане. 

В Москві довго не зупинялись: поїзди добре підходять, так що, переїхавши з одного вакзалу на другий, ми зразу поїхали далі. Ввесь час сижу коло вікна та дивлюся: — все не таке, як у нас! Земля зовсім руда, як пропалена добро цегла, дене-де з слідами оранки, а більш без всяких знаків культури, засіяна камінням; маленькі бодотця, лісочки, ті ж чорні, бруні села, церкви, що більш на якийсь кущ без листя подібні, або на якийсь здоровий човен з щоглами, ніж на церкву. Якесь все бідне, мізерне! Товариші в голос читають московські газети з подробицями послідніх днів Льва Миколаевича. Проходять цілі сторінки життя цього Велетня. То надзвичайне життя, повне непорозуміння, як коли - протилежности, але завжди велике та широке. Читаємо про те, як і де зустріли звістку про смерть Толстого, що хто сказав з приводу цього і по цих розрізнених звістках та словах, не зовсім детально, але велично виступає в уяві образ цього „великаго старца", його значіння для всього світу і глибоко розуміється вираз Овс.-Куліковс.: "У насъ на землѣ покойникъ". 

Ще в Петербурзі була звістка про те, коли ховатимуть Л. М. Ми бачили, що не поспіємо, але гадалося, що може відкладуть. У Москві наші надії щезли. Депутати Думи, які їхали разом з нами, сіли в Москві на автомобілі, щоб ні хвилини не гаять і поспіть на похорон. Почули ми про це і засмутились. Поки депутати не виїхали, були балачки про екстренний поїзд, який можливо-б було замовить, коли б було зібрано карбованц. 200—250, але коли депутати виїхали, балачка про це спинилась, бо лишилась тілько студентська молодь, яка не могла спромогтись на таку суму. Коли діждалися поїзду і побачили темп його ходи — пропали і останні надії. Годин у 6 доїхали якось до Тули. Починаєм обмірковувать, що його робить далі, як добраться до Ясної Поляни, бо поїзд ще не скоро буде. Якийсь добродій у сірій фінській шапочці запевняє усіх, що похорон відклали спеціально для Петербурзьких делегацій, — йому вірять. Але коли з зустрічним поїздом приїздять люде, що були на похороні, і все бачили, то надії і сумніви рішуче счезають. Хто хотів раніше їхать кіньми аби швидче, бо лишалося до Ясної Поляни якихсь 15—16 верст, тепер заспокоїлись і чекають поїзда. Дочекались нарешті і доїхали. З яким непокоєм ждали ми цього прольоту між Тулою та „Козловской Засѣкой!" Скупчившись в де-кількох вагонах, не маючи місця де сісти, ми балакали про те, як нам буть далі. Після гарячих суперечок прийшли до обовязкового для всіх нас висновку: держаться весь час купи. Як тілько вийдемо з вагона, упрохать станціонне начальство, щоб дали нам зо скілька вагонів на запасному путі, щоб було де притулиться. Коли це добудем, то всім разом рушить на могилу. Офіціальну ж „громадську" панахиду, як ми називали співання «Вічної пам'яти", — призначили на 11 годин ранку другого дня. І тут що вразило —це сила поліції та жандарів. Цікаво, що всі вони з вінтовками, наче б не для порядку, в для якогось усмиренія надіслані. Зараз після нашого приїзду мав відійти поїзд, що віз останніх депутатів з похорону. За скілька хвилин удалося нам роспитаться їх про похорон, та порадиться про те, до кого нам звернуться, як поводиться, бо в Ясній Поляні зісталась лиш сем'я і нікого більше, хто-б дивився за порядком. Випровадивши депутатів і випросивши для себе декілька вагонів, всі разом рушили до Ясної Поляни. Було вже зовсім темно —ні дороги не видко незвиклим до темряви очам, ні того, що навкруги діється. Якийсь воєнний попередив, що і дорога погана і містки подекуди поламані, але його ніхто не слухав, Буть за три верства від могили, до якої так вже багато проїхали, яку так хочеться побачить і от — ждать до раку! — Ні, це неможливо. Дорогу показує почтарь, що носить телеграми в Ясну Поляну. Далеко, по дорозі простягнулась наші Петербуржане. Хто більш нервовий, не може іти розмірним шагом, випереджае всіх і підганяв все аби швидке, але дарма. Дуже стомлені ноги поволі посовуються по мерзлій, покраяній колесами дорозі. Як коли хто крикне, посковзнувшись, або упаде, а то все тихо-тихо. Як коли хтось гукне переднім, щоб підождали, не квапилась і знову все замовкне. Очі потроху звикають. Перебравшись з станції через колії, ми по мокрому спуску сходимо у долинку, а там через місток помалу підіймавмося на гору. Навколо темніє ліс і шумить від подихів вітру. Але ось всі захвилювались, забалакала враз і стали. — На півночі край неба зачервонів і де далі ставало видніше та видніше; десь далеко розросталась пожежа, зразу помалу, а потім обхопила пів неба, осяяла всіх нас, дорогу; білий від берез та снігу ліс, осяювала, обливала то золотом, то кров'ю. Зменшили ходу і зхвильовані питали один у одного —де це огонь, що воно горить? Чого-сь мимоволі лізли у голову якийсь непокій, безглузді думки. Чогось здалося, що це мусить горіть Ясна Поляна і думка ця турбувала і хвилювала. Провідник заспокоїв, кажучи, шо Ясна Поляна на заході, а це десь горить у бік. Знову пішли, знову простяглись довгою, довгою низкою, стаючи, як коли, зачаровані надзвичайною картиною, з віхрем непокійних, безглуздих думок в голові. Як на долоні, як у день видко дорогу, клоччя чорних смерек межи білим березовим лісом. Дорога вела якийсь час на гору, потім по рівному, потім з гори. По той бік долинки видно вогники; ті вогники — коло воріт двору Л. М. Кожна нова річ, нове вражіння збиває вихор думок з одного шляху на другий, неслися вони хаотично, не торкаючись нічого з окрема, — власне були не думками, а—настроєм, почуттям. Почуттям величньої стіхії—природи, вогню, який все освітлював дорогу, смерти, яка з'єднала тут нас, —все де змішалось, переплуталось в якісь невимовно невияснені, гарні картини Ворота Ясної Поляни. Щось конкретне опанувало думкою. Ворота, там далі парк, дім, ставок, ліски—улюблені Л. М. місця, дорогі за життя йому, які і нам дорогими стануть. 

Ось і ворота, — коло них якась будівелька за для сторожа, ледві виступають з темряви, осяяні слабеньким світом лихтарів. Увіходимо по вузенькій гребельці і ідемо далі. Далі широка алея берез веде трохи на гору. Пожежа давно вже чи припинилася, чи може сховалася за горою, бо стало зовсім темно. Натикаючись один на одного, трохи не — помацки, але при надзвичайній тиші, посовуємся вперед. Ось знов вогники — ще будинок. Якийсь час мовчки стоїмо, чекаємо тих, що відстали, і доручаємо трьом з нас піти сказать семьї Л. М., що ми нрийшли. Чекаємо довгенько, але дарма; ніхто не з'являється... тай зрозуміло — стілько пережито, стілько часу без відпочинку, без їжі, без сну... Нарешті кажуть, що могилу покаже черкес-стражник. Через скілька хвилин справді рушаємо за кумедною постатю у бурці і шапці з лихтарем у руках, постатю, яка так не в'яжеться з тутешньою природою, садибою і всім, що звязане з нею і з славним ім'ям того, на чию свіжу могилу ідемо ми. Це якась іронія... Напружені нерви не видержують... Порядок, якого держались досі, — рветься. Кожний не може здержуваться, щоб не вибраться на перед і от якось розріжненим натовпом прибавляємо ходи, сунемось. Стражник давно позаду; погано розуміючи російську мову, а ще гірше балакаючи, він коли не коли гукне, що не туди треба, куди ідемо, а в другий бік, то знов тиша... десь далеко межи деревами з'являється другий лихтарик, там ще десь вогник і от, розбившись на невеличкі гуртки, натикаємось на кущі, дерева, пеньки, попадаючи в рови, в маленькі незамерзлі калюжі, але без жадного слова, без жадного скрику, майже навгад наближаємося до могили. Ось і вона... Між деревами, десь далеко ясна пляма, багато лихтаріз, світ видбяваеться на окруж них деревах, на білих квітках, на вінках. Підійшли тихо, стали навколо і довго, довго стояла. Ні слова, ні звуку... Ніхто не казав нічого—„Могила сама так багато кожному каже". Ледве чутно почав хтось „ Вѣчную память", наче боячися розбудить когось, розбуркать, з може прямо свої власні думки. Кожен, ледве чутно, придав свого голосу і от знову жалібно несеться ця пісня смерти... Замовкло все. Стали на коліна. Якийсь час надзвичайна тиша. На краю старого ліса, де на вирубаному місці росте молодник, у самій вершині маленької лощинки на горбочку, межи де-кількома дубами та кленами, стоїть могила. Не видко землі, все вкрито квітками білими, як сніг. Знову почнуть пісню і знову тиша. Тільки вітер свистить десь у горі, та коли не-коли задзвонить металеве листя вінків, що прив'язані довколо на деревах. Безгучно, як тіні, відділяються від гурту люде і ховаються в близькій темряві — далі від гурту, від світла: то хтось обійняв дерево і тулить до нього холодного свого гарячого лоба, хтось онде сів на землю, обнявши коліна руками і дивиться кудись, і нічого не бачить. Коло могили хтось наче застиг на колінах, вітер розвіває волосся, лоскоче ними лице, але —ні руху, як скам'янів чоловік. (Кінець буде). 

Л. Ч-о..