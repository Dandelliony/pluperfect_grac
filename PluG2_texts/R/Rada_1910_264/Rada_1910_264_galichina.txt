Галичина.

З українського клубу перламентського. Парламентське життя розпочалось у Відні вже у вівторок і в середу, бо в ті дні крім українського клубу, радились всі инші клуби палати послів. Клубові наради, особливо більших партій, є звичайно важніші, ніж засідання палати послів, бо доля цих засідань все залежить від того, що вирадять і ухвалять клубові засідання. Засідання укр. клубу відбулося д. 10 с. м. безпосереднє перед засіданням повної палати, в неприсутности послів: Бачинського, Войнаровського, Романчука і Старуха. Після привітання нового посла Л. Цегельського, пос. д-ор Т. Окуневський висловив подяку і привітання українським сеймовим послам, що по-геройському оборонялись від Польщі. Клуб одноголосно прилучився до заяви П. Окуневського, що записано в протоколі. П. Колесса вніс пропозіцію після, щоб до презідії російської думи і до петербурзької академії вислати таке співчуття з приводу смерти Толстого: „ Посли українського клубу австрійського парламенту беруть сердечну участь в смутку і жалю по втраті великого письменника Льва Толстого, що був совіст'ю рідного народу та своїми безсмертними творами і своїм життям проломлював дорогу до етичного відродження людства на основах чоловіколюбних і свободолюбних ідей". 

На внесення п. Олесницького, ухвалено проголосувати маніфестаційну заяву в честь пам'яти Толстого також в палаті послів, а як би це з формальних причин не вдалося зробити, віддати почесть покійному, через відповідний виступ презідії клубу на конференції клубних презідій. Поінфоромовнний про це президент Паттай заявив, що до ніякої подібної маніфестації в палаті послів не може допустити, бо зробили б авантуру німецькі клерикали, котрі на Толстого люті за те, що він не поєднався з церквою. 

З уваги на те, що з приводу негайного внесення в справі українського університету діскусія могла б роспочатися раніш десь за рік, бо тепер в вже оповіщених 17 негайних внесень, п. Дністрянський заповів основну інтерпеляцію в цій справі. 

Клуб визначив промовців до справ, які в найближчих днях стануть на порядку деннім. Пос. Онишкевич мав промовлятм про справу ввозу чужого м'яса. В бюджетовій справі мають про мовляти п.п. Олесницький і Цегельський