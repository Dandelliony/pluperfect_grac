Література, наука, умілість і техніка.

"Про годування телят". У Київі вийшла популярна книжечка К. Михайлюка: "Про годування телят". У книжці є два малюнки.

"Каменярі", часопис українського учительства на Буковині. Вийшло ч. 22. Зміст такай: Іл. Карбулицький: Сеймові вибори і народні учителі. — Корнило Данилюк: Неунормовані справи — Музична школа ім. Миколи Лисенка.-Об'ективний: Антисемітизм. — Розбишацтво у галицькій шкільній адміністрації,-М. Сріблянський: Українська преса й громадянство. — Дякуємо вам!— Всячина.-— Книжки надіслані до редакції.

Переклад. В ч. 47 білоруської газети „Наша Ніва“ уміщено переклад оповідання українського письменника Василя Стефаника: „Сон". 

"Село". Вийшло число 46 "Села". Зміст його такий: За тиждень. —3 українського життя. —3 закордонної Україна, Л. Журби. — Лев Толстой.—М. Шаповала. — За кригою, Ол. Кониського — Сльози, С. Мартоса. — Д-р Осип Юркевич, М, Сріблянського. — Книги в історії літератури. — Про селянське хазяйство, В. Коваля. — Викидень у корів, В. Диканського. — Дописи. 

Смерть хорватського письменника. У Хорватії, в Вінковцях помер талановитий представник нової хорватської літератури Іван Козарач. Сам селянин вроду —Козарач писав повісти з селянського життя. Найвидатніший його твір „Gjuka Begovic", роман реалістичного напрямку. Покійникові було тільки 28 років. Товариство хорватських письменників незабаром видасть усі твори Козарача. 

Поезії М. Рильського. Київське видавництво "Життя й мистецтво" видало книжку поезій Максима Рильського: "На білих островах".