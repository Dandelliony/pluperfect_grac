ДОПИСИ.
(Од власн. кореспондентів).

М-КО ЗОЗІВ, липовецького повіту (на Київщині). Тутешнє життя . Просвітня справа стоїть у нас добре. У містечку є такі школи: 2-х класова земська, однокласова-двохкомплектна міністерська й однокласова-двохкомплектна церковно-парафіяльна жіноча, всього 3 школи. Крім того у земській школі є вечірні класи для дорослих, а в церковно-парафіяльній — недільні для жінок. Містечко має дві безплатних бібліотеки при земській школі і при чайній. Вже скілька років тут функціонує потребительська крамниця, а справа в ній поставлена дуже кепсько через брак честних людей. Якого прикащика не візьмуть, то кожний прокрадеться і через це немає змоги підрахувать прибуток крамниці. Оце недавно прийняли нового прикащика, — побачим, як тепер піде справа. 

У Зозові є ще й така річ, якою можна похвалиться перед людьми. Це —кредітове товариство. Зозовському кредітовому товариству 1-го ноября наступив 8-й рік його життя. За цей час воно багато зробило добра селянам Зозовської волости (10.000 душ людности). 1 ноября р. 1903, як одкрилось товариство, членів-товаришів було всього 36 душ, а баланс першого року був 4 тисячі карб. Тепер же членів є 1500 душ; на 1-е цього ноября вкладів —87212 карб. 38 коп., а баланс 103244 карб. 66 коп. В октябрі в касу товариства прийнято вкладів 21772 карб. 2 коп., а видано вкладів 1409 карб. 46 коп.; видано позички в октябрі 11017 карб, і повернуто в касу позички 11975 карб.; на 1 ноября на руках позички: у членів 62526 карб, і у других кредітових товариств 26800 карб. 

Товариство на Уманській виставці, що була у цім році, взяло за свою діяльність — малу срібну медаль. На Київщині це товариство одно з найкращих. Зостається тільки побажать, щоб скрізь подібні товариства піднялись до такого щабля розвитку, як Зозовське.

Г. АНАНЬВ (на Херсонщині). Дрібний кредіт. 10-го ноября відбувся у земській управі з'їзд представників кредітових товариств, що по заклику земської управи зібрались радити про заснування земської каси дрібного кредіту. Окрім представників товариств, приїхали інспектори дрібного кредіту, агрономи та ще де-хто з земських гласних. Один з інспекторів дрібного кредіту прочитав доклад про стан кредітових товариств ананьївського повіту. З цього докладу видко, що у ананьївському повіті є ЗО кредітових товариств; ці товариства зробили у 1909 році обороту більше як на 500.000 карб. Всіх членів є до 20.000; виходить, що мало не половина всіх хазяїв — члени кредітових товариств. Потребительських же товариств дуже мало: всього 4, а сельсько-господарських і того менше — 2. Після докладу міркували, чи варто закладати земську касу дрібного кредіту. Збори рішили, що варто, та тільки постановили, що допомогу з цієї каси можуть мати тільки кооперативні товариства, а не поодинокі люде. Далі обмірковували цікаве питання про хлібні магазини при товариствах і елеватори при станціях залізниці. Виявилось, що само земство мав на думці будувати елеватори та великі амбари на станціях, а невеликі магазини прийдеться будувати кредітовим товариствам при допомозі державного банку. На прикінці збори рішили з'єднатись кредітовим товариствам у союз кредітових товариств ананьївського повіту.