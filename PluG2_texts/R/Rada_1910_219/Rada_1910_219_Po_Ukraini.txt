ПО УКРАЇНІ.
У КИІВІ.

	— В українському клубі завтра, 29 сентября, на черговій літературній вечірці О. І. Левицький прочитає другу частину історико-побутового начерка „Ганна Монтовт“. Початок в 8 годин.
	— Збори старшини українського клуба. Сьогодні в українському клубі одбудуться збори старшини. Початок в 9 г. вечора. Усю старшину прохають неодмінно прибути.
	— Спочуття дружині Л. Мадіевича. Український клуб телеграмою висловив своє спочуття доужині покійного Л. Маціевича з приводу трагичної смерти її чоловіка.
	— Новий укр. місячник. д. О. Коваленко одержав дозвіл на видання українського місячника „Огнище“.
	— Веч.р пам'яти М. Конопницької. По ініціативі польських літераторів, у Київі незабаром має одбутись вечір, присвячений пам'яти відомої польської письменниці Марії Конопницької, що померла цими днями.
	— Випущено з тюрми. Вчора з наказу прокурора окружного суду випущено з тюрми політичного Б. Лавриновича, який одбував кару по присуду київської судової палати. Засужено його було по 2 п. 1 ч. 129 ст.
	— Студентський клуб. Цими днями одбулась нарада гуртка студентів про організацію в Київі студентського клуба. На нараді постановлено виробити статут майбутнього клуба і зібрати з приводу цього всякі відомости.
	— В університеті. З наказу ректора в університеті познімано в корідорах всі вітрини студентських організацій. Зоставлено тільки вітрину „академическаго союз а“.
	— Шанування проф. Петрова. 9 жовтня студенти думають вітати відомого проф. Петрова з приводу його 45-літнього ювилею. В цей день вирішено піднести йому адресу і де-кілька книжок по палеографії. В адресі буде зазначено заслуги Петрова перед Академією і українським громадянством. Проф. Петров, як відомо, після реформи Академії но новому статуту, мусів залишити службу при Академії (навіть та кафедра, при якій був М. І.— чужозем. літератури—тепер скасована).
	— Телеграма Єп. Феодосію. Цими днями студенти академії послали своєму бувшому ректорові, а тепер єп. оренбурзькому—Феодосію, таку телеграму: „Студенти Академії, високо ставлючи Вашу допомогу вільному розвиткові вищої богословської школи, щиро вітають Ваше Преосвященство, яко свого бувшого ректора, з яким з'єднані кращі дні життя рідної школи. З глибоким жалем прийняли вони вістку про те, що Ви залишили Академію в тяжкий час її життя, і певні, що Академія на-віки збереже про Вас добру пам'ять. Вдячні студенти“.
	— В земстві. Сьогодні одкриваетьея сесія київського губернського земського комітету.
	— Заява гл. Буковинського. Гл. М. Т. Буковинський подав заяву городському голові, в якій каже, що недавно городська дума клопоталась перед урядом, щоб 1) Поліпшено було телефонну сіть в Київі; 2) Зменшено плату за користування телефоном; 3) передано телефон городові. Клопоти города не задоволено; через це д. Буковинський просить клопотатись про це саме вдруге.
	— Пояснення губ. правління. Цими днями київське губ. правління пояснило, що київські вищі оперно-драматичні курси не дають права євреям-учням жити в Київі. Пояснення це зроблено через те, що в статуті курсів не вказано, скільки років на їх можна вчитись.
	— До відома переселенців. На переселенських пунктах Київ, Курськ, Харьків, Лиськи заведено спеціяльні „книги для заявленій“, в які переселенці можуть вписувати всі свої скарги на непорядки і зловживання на залізницях під час їх подорожі.
	— Нарада в справі руху поїздів. Міністерство повідомило начальника південно-західньої залізниці, що в октябрі одбудеться нарада представників доріг. На цій нараді мають обговорити справу про зміну роспису і швидкости ходу поїздів. Буде збільшено швидкість кур‘ерських і пасажирських поїздів, на скільки зможуть видержати паровози.
	— 3 Київщини. Вбивство. В селі Гусачеві, київського повіту, хтось убив робітника григорівського цукроварного заводу Павла Палієнка.
	— Про напад в селі Вітачеві. Розбійників, що напали на дім Микити Торопця і поранили його, знайшли в м-ку Трипіллі. Вони місцеві селяне—Олександер Удод та Т. Жмудь. Торопець їх пізнав.
	— 3 Волині. Сердитий пристав. „Волинь“ пише: Недавно на Колківську почтову станцію приїхав пристав Дублянський, щоб взяти почтові коні і їхати в с. Сильне. Коней як раз не було. Випадково в цей час став попасати свої коні земський почтарь Свидрюк. Пристав звернувся до нього, і той, не попасаючи коней, згодився везти. Але голодні коні в дорозі стали приставати. Батіг не помагав. Пристав за це почав бити Свидрюка, який скочив в воза і хотів тікати, але мусів вернутися назад, випрягти слабу коняку, запрягтися в віз і везти п. пристава, бо той погрожував револьвером.
	Так Свидрюк провіз пристава дві верстві; але над ним змилувалась жінка Дублянського і ублагала свого чоловіка не знущатися над Свидрюком. Після цього Свидрюк пролежав слабий цілий тиждень.
	— Напад. На селян, що везли дрова в м. Соколи, новоградвол. пов., напали розбишаки, пограбували їх і тяжко побили; один з них уже вмер.
	— 3 Поділля. Великий скарб. На березі Дністра, верстов за двадцять від станції Кодими, в старому панському паркові Загнітківського маєтку, що належить тепер селянському банкові, копачі колодязя знайшли на глибині чотирьох сажнів якісь кам'яні плити. Маючи на увазі народні перекази про стародавні льохи та скарби, копачі почали копати поруч з плитами і справді докопались до погріба, там знайшли план, з якого виявилось, що погріб доходить до самого Дністра і, очевидно, з'єднується з старим замком—баштою в Рашкові. В погрібі знайдено також опис всіх скарбів, що переховуються тут; в цьому описові згадується, що, крім скількох кадубчиків золота та срібла, в погрібі лежить ще багато зброї і сідел. План і опис зроблено польською мовою. Вхід до цього погрібу з наказу представника кам'янецького селянського банку запечатано; крім того, коло входу поставлено варту до приїзду з Петербургу членів археологичної комісії.
	— Жертва пошести. В селі Вихватинцях помер з сипного тифу завідуючий 2-х класової школи імени А. Рубінштейна Н. К. Акіндінов.
	В селі панував тиф. Епідемичний лікарь радив повітовій адміністрації одкласти вчення в школах на який час. На підставі цеї поради лікаря, Акіндінов вдався до свого начальства з проханням одтягти вчення до кінця пошести; але начальство одповіло, щоб негайно почали вчення в школі, а проти зарази вживали „необходимыя мѣры предосторожности“. Пошесть побільшала. Вмерло скільки школярів, а потім і сам завідуючий, який не посмів йти проти наказу начальства. (К. В.).
	— 3 Чернігівщини. В ніжинському інстітуті. В ніжинському інстітуті такі порядки. Студентам треба вставати в 7 г. ранку, гасити лямпи в 11 г. веч., не виходити з пансіону інстітута з 6 г. вечера і ночувати в пансіоні. Окрім цього, директор інстітута Іванов хоче вигнать „все живе“ з інстітуту. Так, наприклад,, через нього вийшов з інстітуту вчений професор Музиченко, бо йому приходилось жа лування в місяць 11 карб. Другому професору, д. Заблоцькому, заборонено читати лекції,—і все це через те, що вони де в чім не згожувались з директором. Ще в гіршому становищі вартові „наставники“ студентів. Ім наказано стежити за професорами, чи читають вони лекції, і за студентами, чи ночують в інстітуті. Коли ж один з наставників не прийшов на службу, Іванов послав до нього лікаря, щоб той побачив слабий він, чи ні (К. В.)
	— 3 Полтавщини. Роспуста. З Лютеньки в „Газ. Гад. 3.“ пишуть: „Страшно стає, як глянеш на ту роспусту, котра безмежно панує у нас на селі. Куди не глянеш, скрізь п'яні—скрізь чути саму дику, безсоромну лайку, чути войовничий крик молоді—парубків, котрі розважають себе —  бійкою. І зрозуміло, що кожний раз наслідком такої „розваги“ бувають розбиті голови, носи, ребра і т. д. Та й не тільки парубки, а й старі люде. Доволі якої-небудь гострої розмови з ким-небудь, то зразу пускають в хід що попадеться під рукою, ніж, шворінь. А на оцих днях було два диких вчинки. „Гуляли“ на весіллі у товариша парубки—і, як завше буває після випивки,— почали битись,—але їм не дали цього робити—розборонили їх. Та два з їх не задовольнились цим і пішли шукать, кого б там побить. На нещастя, одному чоловікові треба було їх зачепить якимсь словом і цього було досить: люде були затуманені горілкою і не знали що робить, парубок вдарив шворнем чоловіка по голові; той впав непритомним; тепер він у лікарні і становище його дуже тяжке. І така саме подія трапилася в одній кузні, де одна „кумпанія“ пила. Одному щось не вподобалось з слів свого сусіди і він, схвативши залізну лопатку, вдарив того по голові; той впав, не скрикнувши; тоді і він злякався і почав з иншими відливати його водою. Ніхто не зверта на це ніякої уваги, а дивляться, як на що-небудь звичайне“.
	— 3 Катеринославщини. Нагороди на виставці одержали: Петербурзьке Благодійне Товариство—дістало за користну видавничу діяльність малу золоту медаль;
	„Український Учитель“ за гарно складені і дешеві книжечки з гуманним напрямком—велику срібну медаль;
	Є. X. Чикаленко—за популярні книжки по с.-господарству—велику срібну медаль;
	В. Доманицький—за популярні книжечки—велику срібну медаль;
	В. К. Корольов—за гарні книжечки по ветерінарії — малу срібну медаль;
	Книгарня „Київської Старини" за „плодотворную“ діяльність в країні—малу срібну медаль;
	„Хлібороб“—велику срібну медаль;
	К. І. Макаренко—за каталог на українській мові „плод. питом.“ похвальний лист;
	„Просвіта“ за книжки гуманного напрямку велику срібну медаль;
	„Наше Дѣло“—бронзову медаль. Полтавська земська реміснича школа—за чудові вироби учнів—велику золоту медаль.