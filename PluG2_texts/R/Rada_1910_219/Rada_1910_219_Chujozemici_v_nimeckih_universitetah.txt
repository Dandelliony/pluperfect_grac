Чужоземці в німецьких університетах.
	В 1910 році чужоземців в німецьких університетах вчиться 4.205 душ, себ-то 7,6 проц. всіх студентів. Росіян там 1.795 (в 1905 році було 1.153); австрійців і угорців 737, швейцарців 262, болгарів 160, англійців 154, руминів 125 і инших коло 1.000 душ. По факультетах чужоземці поділяються так: на медичному — 1.499, філологів 916, юристів 469, камералистів 520, теологів 156, математиків 655 і зубних лікарів 27. В Берлині вчиться цих студентів 1.210, потім більшість у Мюнхені та Лейпцигові і Дармштаті.