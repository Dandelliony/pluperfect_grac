
З газет та журналів.

**„Нов. Вр.“ (12515) в москвофільському процесі у Львові бачить ...польсько-українську інтрігу. „Дело било устроено такъ хитро (очевидно Бобжанським та Шептицьким), что сами русскіе деятели привлекли другъ друга къ судебной ответственности". Зовсім як та гоголівська унтер-офіцерська вдова, що сама себе висікла. В Суворинської газети вистачає сміливости писати, що „безукоризненность веденія делъ Дудыкевичемъ была доказана свидетельскими показаніями". Вся вступна стаття — цілковитий панегирик засудженому. Давидякові та Глібовицькому досталося на горіхи...

** А галицька польська преса поставилася до москвофільського процесу зовсім не так, як би виходило з догадок „Нов. Времени". 
Влучну характеристику становища галицько-польської політичної преси до цього подає Glos. 
„Буржуазна польська преса—читаємо там—доволі скромно й здержливо пише про великий останній москвофільський процес. Ще більш скромна й здержлива, ще більш стидлива є польська преса шляхетсько-реакційна. Дрібна якась, малозначна авантюра, якась підрядна подія, зараз знаходить величезний відгомін у польській реакційній, шляхетській і буржуазній пресі, як що мова йде про визвольну боротьбу українського народу в нашій країні. Але преса та, мертва й глуха тоді, коли в гру входить честь і політична діяльність смертельних ворогів українського народу й національного відродження австрійської України... Стидливо мовчить патріотична польська преса, навіть не зводила згадати про те, як то, дякуючи протекції польської ради народової, до галицького сейму увійшов Дудикевич, товариш гр. Бобринського. До нинішнього дня мовчить про те польська патріотична преса!" 
Мало того! Львівська вшехпольська преса не тільки свідомо затаює правду про русофільський процес, а ще й має нахабство підтягати весь український народ під політичний й моральний рівень діячів того процесу.
**На політичну оцінку процесу спромоглися тільки дві краківські газети „Nowa Reforma та Chas". 
Статя N. Reform‘и являється серед польської публіцистики рідким виїмком: вона приносить нечасте в польських кругах вірне розуміння історичного розвитку й сучасної псіхіки москвофільства. 
„Москвофільство—результат трьох складників: консерватизму, а навіть де-якого аристократизму одної сфери русинських священиків, неприхильности до польщини та недовірря, щоб галицькі русини без підмоги з заграниці могли колись присилувати поляків до признання їх прав. Консерватизм і аристократизм де-котрих русинських родів виявлявся передовсім як опозіція проти того „схлопіння“ українського народу, яке несла з собою національна доктрина українська. Русинські консерватори, не маючи своїх державних політичних і суспільних традіцій, радо опиралися на російських традіціях, тим більш, що їм імпонував образ могучої Росії, в котрої церквах і соборах несеться те саме „Господи помилуй", що в галицьких церквах. По за тим русинські консерватори були виключним витвором польської шляхетської культури, від котрої взяли між иншим також і звичку легковажити, трохи не погорджувати хлопом. 
„Тим часом приходять українські хлопомани, котрі проповідують, що хлоп—опора Русі, що від нього треба вчитися правильної української мови, що на збережених ним скарбах народньої поезії треба будувати храм національної літератури. Для русинських консерваторів, котрі гордували хлопом, був то клич просто нестерпний. Як - то, невже справді ми так низько впали, щоб писати й говорити мовою пастухів і свинопасів? — казали вони з обуренням і відповідали: — "Ніколи!“ Імпонувала їм російська мова. Коли ж не було в них найслабшого поняття про ту мову і не було де її вчитися, теж говорили по-польському або по німецькому, а тільки в хвилях виїмково торжественних уживали смішного жаргону, зложеного з російської, польської й слав'янської мови, який, на їх думку, був саме мовою „аристократичною".

**До цієї характеристики „Діло" додає ще од себе: Характеристика влучна. Тільки доповнити її треба ще двома дальшими пізнішими типами нашого москвофільства. А це передовсім характеристикою духовного типу москвофіла а la о. Давидяка, зродженого на описаній вище „староруській" основі під впливом ідей українського хлопоманства, сплетеного з духом галицько-руського партикуляризму, та й—доповнити характеристикою „наймолодшого" русофільства, тих так званих російських „націоналистів", на яких духовну фізіономію зложилися в дивовижній сумішці „староруська" погорда до самостійности „хлопської національности", і уривки ідеологій радикально-суспільних—соціялістичних і анархістичних, і ідейний „сік" чорносотенного погромщика, ворога євреїв та інтелігенції".

