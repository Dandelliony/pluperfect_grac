ДОПИСИ

(Од власн. кореспондентів).

ЧИГИРИНСЬКИЙ ПОВІТ, (на Київщині). Кривда. Ті селяне чигиринського повіту, які живуть по-над Дніпром, вже кілька років підряд в осени вирушають в сусідню Полтавщину, на плантації всяких підприємців/ порати цукрові буряки. Досі ці заробітки минали гаразд, але минулої осени на цьому ґрунті виникла прикра пригода, що ще й досі не скінчилась. Сталося таке. В осени 1910 року на обширі подорожанської і рацівської волостей з'явився єврей Юхва; він назвався прикащиком козака с. Семенівки, хорольського повіту, Сільвестра Весецького і найняв з-між місцевих селян 10 копщиків і 120 візчиків на бурякову плантацію Весецького, звідки селяне зобовязувались приставлять викопані буряки на ст. „Рубльовка". Не близька була приставка—25 верстов, проте селяне справно викопали і приставили на станцію 122 тисячі пудів буряків. Тільки як почали селяне править гроші за свою роботу—Весецький пораяв їм залишить у нього двох уповномочених для рощоту (писаної умови при найманні ніякої не було), а всім иншим їхати додому. Селяне згодились, обравши уповномоченими Мартина і Назара Скрипниченків. Ждуть уповномочені день, ждуть другий—Весецький грошей не платить, а потім просто сказав Скрипниченкам, що ніяких грошей нікому він не винен, за приставку ж 122.000 пуд. буряків він гроші виплатив своєму прикащикові Юхві; Юхва ж з свого боку забоживсь, що грошей од Весецького не брав. Селяне поскаржились на Весецького полтавському п. губернаторові. Цими днями п. губернатор одповів, що мовляв, коли б селяне од Весецького не забірались додому, а дожидали грошей в його економії, тоді 6 губернатор міг щось пособить. Зважаючи на цю одповідь, селяне запрягли худобу в вози і рушили в економію Весецького—наміряючись жить там на економичний кошт аж доки не виправлять грошей. Поліція цей "похід" зупинила.

ГОРОШСЬКІ ХУТОРІ, хорольського повіту (на Полтавщині). Сельсько-господарське товариство. Одкрили в нас сельсько-господарське товариство. Ще з осени для посіву земська управа дала нам рядкову сіялку та инше знаряддя. Тепер тільки треба дати нашому товариству лад, показати, як вести діло. Маємо вже й секретаря. 
Біда, що наші люде нічого не розбірають, коли до їх говорить, навчаючи, як треба хазяйнувати, участковий агроном. Він не знає добре наших хліборобів, побуту їх, звичаїв, а через це нічого й не виходить. Треба вміти так розказати людям, щоб вони побачили, що той, хто їх учить, сам добре знає своє діло. Боїмось, щоб і з сельсько-господарськам товариством не скінчилася справа так само, як з нашою потребительською крамницею.