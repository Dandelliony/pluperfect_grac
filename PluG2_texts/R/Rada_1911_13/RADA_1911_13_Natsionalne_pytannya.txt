Національне питання.

В январській книжці „Русск. Мысли" видруковано статтю Вол. Жаботинського, що закінчується такими словами: „Або Росія піде до шляху національної децентралізації, або в ній неможлива буде ні одна з основ демократії, починаючи з загального виборчого права. Для Росії прогресі Nationalitatenstaat(держава національностів) сіноніми і всяка спроба перескочити через цю істину, завести в державі міцний лад на перекір волі й свідомости трьох п’ятих населення, закінчиться крахом". Проти цеї думки д. Жаботинського, котрий веде строгу ріжницю між великоруським і руським, повстає д. П. Струве на сторінках тої-ж самої книжки журналу. Він не признає істнування великоруської, а тільки руську культуру. „Іменно „руської," а не „великоруської". Ставлячи в один ряд етнографичні терміни —„великоруський" „малоруський", „білоруський", автор (наше д. Струве про д. Жаботинського) забуває, що єсть ще термін „русскій", і що „русскій" не єсть ще якась „отвлеченная средняя" з тих трьох „термінів", а жива культурна сила, велика національна стихія, що розвивається й росте, нація, що утворюється. „Русская культура", безперечно, нерозривно зв'язана з державаю та її історією, але вона єсть факт в теперішній час, навіть значно важніший та більш основний, ніж сама держава". 
Далі П. Струве вказує на істнування „русской" літератури, науки, навіть і штуки. А ще далі він доводить, що в Росії ще можливо бути культурним фином або поляком, але не можна бути культурним грузином, українцем, білорусом. Він бачить „тітанічну" змову роздвоїти або й зруйнувати „русскую культуру" на всім її протязі—від букваря до „загальної патології" та „крісталографії", від народньої пісні до перекладів а Овід я і т. ин. 
Д-й Струве доводить, що в Росії істнує „русская"—великоруська література, до якої приеднуються й инородці, й українці, й білоруси, бо-ж „русскій" (великорус) може бути культурним участником національного життя й освіченою людиною, не розуміючи цілком української мови",— українець же цього не може. 
Як бачимо, думки, висловлені д. Струве, не нові, їх можна назвати навіть типичними для тої частини „ліберального" російського громадянства, яка, проповідуючи в теорії голосні свободолюбиві слова, на практиці, в глибині своєї душі, не може зріктися централістичних обрусительних прінціпів. У нашій газеті уже не раз виводилися такі російські „поступовці" на чисту воду. Цього разу виступ д. Струве не знайшов собі повного спочуття і в російській пресі, особливо в провінціальній. Так, наприклад, катеринославська ,Южн. Заря“ (ч. 1389) відповідає д. Струве так: 
„Дивно, що сам П. Струве не приводить тих закидів, що дає саме історичне життя. Чому можлива кристалографія на чешській, сербській та болгарській мовах, а неможлива на українській? Адже ж чехів, сербів та болгарів, вкупі взятих, менш, ніж українців. А що думає д. Струве робити з галицькими русинами, себ-то тими-ж українцями? Чи повинні вони спольщитись в культурнім розумінню, чи вони повинні національно розвиватись? А коли галицькі українці будуть творити національну культуру і утворять свої шкільні інституції, свою науку, свої терміни в „загальній патології" , то чому ж цього не можуть зробити українці в Росії? Струве приймав теперішні державні теріторіальні й культурні межі, як щось затверділе, не помічаючи, що не тільки „русская", а й великоруська нація ist werden begrffen (перебуває в процесі утворювання), але що той же процес відбувається і в инших націях. І коли великоруська нація, дякуючи допомозі держави, випередила инші, то це ще зовсім не показує того, що инші нації не здатні й не варті мати свою національну культуру. До того часу, поки культуру прищеплювала держава, Московія або Петербург, вона носила штемпель держави, була казенною, великоруською. Чи не знаменний факт, що найбільшої орігінальности й найвищого розвитку осягнуто в тих галузях людської культурної діяльности, де-менш усього було впливу державної культурної діяльности: в літературі і в мистецтві? Вже архитектура не могла стати самостійною, бо була під постійним придавленням церкви, державности. Як не помічає д. Струве того, що в той час, коли у Західній Європі, особливо в Англії, Германії, Італії, культура розвивала й розвила міцні державні начала, у нас процес йшов навпаки і привів до мізерних результатів. Струве бачить антагонізм між державностю та інтелігенцією, але цей антагонізм істнує і з боку народу. Во ім'я незрозумілої йому державности, народу прийшлося довше, ніж цього вимагали історичні умовини, терпіти кріпацтво, во ім'я цього ж начала він повинен був своїми трудами заповнити прирву Финського побережжя, двигатись на Далекий Схід і т. ин. В Росії не народ утворює культуру-і через те вона така зачамріла знизу до самих верхів. Єсть окремі ймення, але нема школи, і ми вже починаємо частіше зустрічати в науці вислови, як „японська сістема", „японський метод", ніж „русска", „русский“. А коли культуру перестануть творити бюрократія, держава, а перейде творчість в руки народу, то певне, виробиться й українська, й грузинська і ще усяка инша. Як що ж „русская" або великоруська культура настільки міцна та здорова своїм внутрішнім змістом, що біля неї зміцнення инших культур неможливе, то вони й будуть собі нидіти. Струве жалкує тих сил, що підуть на утворювання инших, паралельних культур; але ці сили все одно пропадають для великоруської культури, а за те скілько вони утворять скарбу для своєї народньої культури, а через неї й для загальної культури? Ми вже вказали на прекрасну статтю по цьому питанню Єлпат'євського в „Русск. Богатств.". Струве-державник і державник централіст. Він через те не хоче бачити, що централізаційні змагання в такій величезній державі, як Росія, викликають таке напруження центральних сил з одного боку і "противодействіе" національних народніх сил з другого, що на цю марну боротьбу витрачається далеко більш енергії, ніж знадобилося б на відшукування термінів для „патології" 3 та „крісталографії". Сила держави та міць ідеї державности не в силі центрального магніту, а в тій внутрішній, звязуючій свідомости, котрою пройнялись всі частини його. Великоруська людність етнографично не поглинула всі инші племена: в астраханській губ. до неї належить 40 проц. загального населення, в уфімській—88 проц., в таврійській—27,9 проц., у чернигівській—26,6 проц., в херсонській —21,3 проц., на Кавказі—l9,4, в катеринославській губ. —17,3 проц., у вітебській 13,3 проц., бесарабеькій —8,1 проц., віленській—4,9 проц., ковенській—4,7 проц. І т. ин., з культурного боку вона не стоїть вище тих національностів, що її оточають, не дивлячись на вплив центральної власти, а може бути, що як раз іменно через цей вплив,—яка ж можлива асіміляція инших національностів? А коли великоруська культура має таку силу, як англійська, то перетворення культур дрібненьких національностів відбудеться само собою під впливом природнього підбору, тим більше, що великоруське племя дає все такі 43 проц. відсотки усеї людности Росії.
