На сучасні теми.

„Пікантний" скандальчик з поля російської, не добереш якої, чи чорносотенної, чи прогресивної журналистики. Після „разоблаченій" Меньшикова та В. Розанова —це справді вдячна тема. А річ ось в чім. Славнозвісний нововременський писака, страшенно запальна людина, А. Столипін, засперечався з Рославлевим за октябристів, і поділяючи, очевидячки, ту думку, що ціль виправдовує й засоби, почав з останнього резерва, „разоблачати" свого супротивника. 
Виявилось, що д. Рославлев—цілком легендарна постать: він же і Баян з „Русскаго Слова", і д. Серенькій з „Гражданина", і д. Рогдай з того самого „Новаго Времени", де й сам д. Столипін працює. Це вже чималий скандал, бо подібна безпринціпність та нечесність неможлива серед кола тих людей, що поважають свої принципи та переконання. Тут тільки почуваєш всю красу молодої української журналістики в Росії, котра досі, принаймні, мала виключно ідейний зміст. Що буде далі—невідомо. Звичайно, ми не підемо якимись особливими шляхами розвитку, ми не минемо всіх позітивних і негативних боків ширшого громадського розцвіту,—але ж уроки минулого? Невже нічого не варті?
С. Дорош.