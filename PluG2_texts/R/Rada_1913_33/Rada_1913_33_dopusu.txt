Дописи.
(Од власних кореспондентів )

ЖИТОМІР (на Волині) Земські збори. 1-го февраля роспочались губернські земські збори, але через те, що проекти трат і доклади не готові ще, зібрання одкладено до 9 го тепер,же роспочали діяльність усякі комісії.
 Перше зібрання постановило асігнувати 1000 карб. на свято 300-літн. ювилею Дому Романових у Житомірі, а також підписать і піднести поздоровлення Цареві Імператорові з цим святом, для чого утворена комісія. 
Увільнилось багато земських стіпендій при ріжних школах волин. губ.
 Вол. губ. управа просить у зем. зібрання розрішення позичить із меліоративного кредіту для позичок селянам: 75.000 карб —на травосіяння, 20 000 —на хмілярство, 10.000 —на садівництво і 14.000—на животноводство, маслоробним артілям, заводам і инш. 
Минська болотна станція скоро має бути областною і буде обслуговувати увесь поліський район. Вол. губ. зем. управа вносить доклад губ. зборам про необхідність страхування посіяного од градобиття. Ветеринарний відд. вол. губ. зем. управи має організувати ветеринарний музей, для чого управа просить ветеринарів присилати характерний для цього патолого-анатомичний матеріал. Це необхідно і для повторних фельдшерських курсів, і для курсів для селян.
 Волин. губ. управа командіровала свого інженера для огляду де-яких псіхіатричних земських шпиталів. Доки що на Волині немає такого інститути і через це по всяких закутках Волині є сила псіхично-хворих, котрих треба лічити.
ЧЕРНИГІВ. Збори лікарів. Недавно у нас відбулися збори товариства чер нигівських лікарів. Це факт, який треба зазначити, чернигівське товариство лікарів до цеї пори спало собі, починаючи з 1905 р., тихим, як кажуть, та мирним сном праведника. А в сні своїм воно мріяло про те, як хороше було-б жити на Божому світі і дивитись, як сонечко сяє хворому усміхається, як дитина радіє весела і здорова, як батьки й матері, тверезі й бадьорі, працюють собі біля своєї життьової щоденної праці. Кілька разів товариство лікарів теж прокидалося од мрій зо сну і хотіло й собі взятись, як усі люде, за громадянську свою роботу. Та начальство не веліло їм нічим турбуватись, от вони знов лягали спати. 
Тепер начальство змінилось і товариство прокинулось, нишком піднялося з ліжка.
 На перших зборах своїх лікарі хутко собі порішили; „коли вільно, то збіратись кожен місяць". А де які з лікарів почали вже й навсправжки мріяти про те, щоб, згуртувавшись спільними силами, роспочати свої досліди й свою боротьбу хоч проти туберкульоза, цього найбільшого ворога людського, або хоч проти дитячої смертности, що на всіх наводе такий сум великий, або навіть проти алкоголізму, цього найгіршого ворога нашої людности, котра працює собі й не гадає, що наші лікарі вже прокинулися. 
Поживемо побачимо, чи здісняться-ж мрії лікарів, а чи не пропаде їх хвильове зворушення.
СІМФЕРОПОЛЬ. Того року почав виходити у нас новий „орган" щоденної преси. Зветься вій „Южное Слово", редактор-видавець А. П. Аксаков. Засновано цей „орган" перед виборами до 4-ої Думи, але, провалившися на виборах з своїми кандидатами, кинулись ці „публицисти" чатувати –«русскую» культуру й „русскій духъ“ (так і кажуть). А як по нашому часу на українстві можна карьєру зробити й копійчину заробити, то немає нічого дивного в тому, що взялися вони й до українства. Трапляються тут і окремі статті й цілі фельєтони-оповідання, але співається в них давно нам добре відому пісню, яку вже ми чули від Пихна, Савенка й Струве. Маємо тут про ролю грошей в українському рухові, про чужоземні невидимі впливи, про нікчемність українського руху і т. ин. Тілько яка ж це нудна писанина. Дитячі наївні міркування на серйозні теми. І мова якась дитяча. 
Люде, які не знають місцевого життя, або не хотять на нього зважати, з готовими формулами приїхали рятувати «русскій духъ». Звичайно, їм скрізь ввижається небезпека. 
Вони до того не зважають на місцеві обставини, що один з цих публицистів пише про Крим: «Здесь же, въ коренной Россіи»..,
 Нам здається, що хтось плутає просто адреси, статті пишуться в столиці для дійсно, мабуть, «коренної», а попадають до Криму.
 Виступає тут де-коли й відомий вже тепер брехун Савенко, але поки-ще на загальні теми. Нажаль ніхто не читає цього «органу» , а українці, мабуть, і не знають, що про них там і написано; а є з чого посміятись. Цікаво подивитись, як Струвенята, Пихията й Савенчата обстоюють «русскій духъ» в «коренной Россіи»! Певно й тут не без бутербродів!
