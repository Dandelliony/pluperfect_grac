Антирадянський мітінг пепеесівців.
У мітінгу брав участь Чернов.
Ворожий настрій робітників проти мітінгу.
ВАРШАВА, 28 (Ратау). У Варшаві відбувся анті-радянський мітінг при участи Чернова, 
з'організований пене есівцями. На мітінгу були від імени комуністичної фракції 
Круліковський, Скрипа, а також депутати українського клубу, несподівано для пепеесівців. 
Настрій авдіторії був надзвичайно ворожий. Чернов мусів де-кіль ка разів переривати свій 
доклад через великий гамір і свист з боку робітників.
Після Чернова виступив з черносотенною промовою депеесівсьний де путат Городецький, 
який заявив, що між присутніми є „Московський агент" Круліковський. 
Одначе, це повідомлення викликало в авдіторії ефект, цілком протилежний бажанням оратора. 
У залі почались оплески. Присутні робітники влаштували овацію Круліковському. 
Президія знівечила мітінг, не давши слова представникам компартії. 
У відповідь на це робітники одноголосно вигукнули „хай живе СРСР". 
У той же час були роскидані комуністичні листівки. 
Один з робітників, який вітав Радян ську Росію, був побитий пепеесовцями.