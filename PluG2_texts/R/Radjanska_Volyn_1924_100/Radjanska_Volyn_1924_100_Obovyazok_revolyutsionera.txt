Обов'язок революціонера.
Пленум Центральної Ради Всесоюзного товариства політкаторжан звернувся 
до всіх відділів і членів товариства з такою відозвою: 
Дорогі товариші. Першого грудня відкривається тиждень МОПР'у, котрий має 
своєю ціллю прикувати увагу трудящих Радянського Союзу до справи моральної й 
матеріяльної допомоги революціонерам—в'язням капіталу, що нудьгують по тюремних 
застінках капіталістичних країн світу. 
Сотні тисяч революціонерів—головним чином, робітників і селян, що повстали на 
революційну боротьбу проти капіталу й його преспішників,— томляться по тюрмах Європи, 
Америки, Азії й Африки, де буржуазія ріжних капіталістичних країн провадить запеклу 
боротьбу зі своїми масовими супротивниками. Мілійон жінок, дітей пристарих батьків 
цих революціонерів засуджені на найлютіші злидні й муки голоду. 
Так світова буржуазія мститься й бореться за своє право на експлоатацію трудящих. 
Цим шляхом плутократія всіх капіталістичних країн гадає відвернути наступ світової соціяльної революції.
Навряд чи хто-небудь яскравіше і живіш може уявити жах тюремнкх застінків буржуазії, 
а-ніж ми, російські політкаторжане, що пройшли через царську каторгу й заслання. 
Не даремне ідея міжнародньої допомоги борцям революції (МОПР) зародилася в оточенні 
Всесоюзного т-ва політкаторжан. Царат був самим жорстоким із тюремників т.-з. 
„цівілізованого світу", але сучасні тюремники капіталістичних країн зараз 
перевершили царат страхіттями своїх тюремних застінків.
Де-кілька поколінь російських революціонерів, що ввіходять до складу нашого т-ва, 
в'особлюють собою довгий тернистий шлях російського революційного руху, 
заповіданого великою пролетарською революцією Жовтня. 
Півстолітня історія нашого революційного руху завжди мала своєю керуючою ідеєю—світову революцію, 
за ідеї котрої борються й страждають мілійони трудящих мас усього світу. 
Обов'язок російських революціонерів-політкаторжан прийти на допомогу тим, 
хто зараз продовжує боротись за ідеї світової соціяльної революції; 
обов'язок усіх політкаторжан піднести свій голос і закликати трудящих Радянського Союзу—цього 
тилового участку світової революції, на активну допомогу борцям революції, 
що томляться по тюрмах капіталістичних країн. 
Тому, другий пленум Ради Всесоюзного т-ва політкаторжан звертається до всіх своїх відділів 
і окремих членів з предложенням узяти саму активну участь у наступному тижні МОПР'у. 
Рада пропонує всім відділам т-ва з‘організувати, на протязі тижня МОПР'у, 
виступи по фабриках і заводах зі спогадами членів т-ва про російську царатську каторгу, тюрму й заслання. 
Усім членам т-ва Рада пропонує на цей час дати себе в повне роспорядження місцевих організацій МОПР'у. 
Хай живе міжнародна солідарність і справа допомоги борцям революції.
Хай живе світова революція! Рада Всесоюзного Товариства Політкаторжан.