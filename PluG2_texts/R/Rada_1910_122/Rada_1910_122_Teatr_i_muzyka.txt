	Театр і музика.
	- Роберт Шуман (1810—1910). 27 мая (8 іюня) минуло сто років, відколи народився один з найвидатніших композіторів і музичних діячів XIX століття. Народившись у маленькім саксонськім містечку Цвікау, в родині небагатого книгаря-видавця, Шуман проявив музичні здібности дуже рано. Його перші учителі — якийсь незнаний піанист-самоучка в Цвікау й відомий педагог Фрідріх Вік у Лейпцігу — навчили його добре грати на фортепьяні. На цім полі Шуман уже здобув чималу популярність, коли йому трапилося нещастя, він собі покалічив руку. Тоді Шуман мимоволі мусів забути свої мрії про карьєру віртуоза й взятись серйозно за теорію композіції. Вплив композіцій Шуберта, поради відомого контрапунктиста Дена й власний геній незабаром поставили Шумана нарівні з найкращими сучасними композіторами. Його чотирі сімфонії, „Карнавал", ,Крейслвріана“, „Фантазія ор. l", „Fantasiestucke", смичкові квартети, фортепіанний квінтет, квартет з смичковими інструментами, кантата „Рай і Пері", опера „Геновева", музика до „Манфреда", музика на сцени з „Фауста" Гете, Реквієм, кантата „Подорож троянди" й особливо його орігінальні пісні й романси заховали ще значну частину своєї свіжости до наших днів. Літературна діяльність Шумана також має велике історичне значіння. Заснована Шуманом у 1484 р. „Neue Zeitschrift Fur Musik" відограла велику ролю в історії музичного розвитку Германії, причім статі самого Шумана мали з цього боку найбільше значіння. Шуман, разом з Мендельсоном і Шопеном, належить до представників романтичної школи в музиці. Хоч тепер і нема представників цього напрямку, а проте вплив Шумана, як і вплив Шопена, ще почувається. Особливо підлягали цьому впливові композітори російські—навіть такі видатні, як Римський- Корсаков. 
	Доля була несправедлива до Шумана. Зіпсувавши його віртуозну карьєру, вона згодом відібрала ще в нього розум. У 1854 р. Шуман у Дюсельдорфі в пароксізмі божевілля кинувся в Рейн. Хоча його й пощастило врятувати, але до памяти він вже більше не приходив і через два роки помер у псіхіатричній лікарні в Бонні. У 1880 р. над могилою Шумана поставлено роскішний скульптурний памятник, але „памятник нерукотворний" він сам собі поставив своїми безсмертними творами. 
		М. Григ... 
	- Гастролі В. Качалова. Артист Качалов вернеться до Київа ще на дві гастролі—2 та 3 іюня. Виставлено буде драму Гамсуна—„У вратъ царства" та „Горе отъ ума“ Грібоедова. В пьесі К. Гамсуна грав роль Увара Карено—Качалов, а роль його жінки —Юренева
	- Товариство артистів труппи М. К. Садовського має в Чернігові визначний успіх, не вважаючи на конкуренцію російської драмат. труппи й цирка. Спектаклі при участі М. К. Садовського проходять немов бенефісні. Вистава „Ревизора" була якимсь бучним святом нової укр. культури; театр, сповнений переважно інтелігентною публікою (в рос. театрі йшла „Комедія Брака", що притягла весь єврейський елемент) жив одним нервом з артистами на сцені,—ні одне слово не пропадало марно: публіка дивилась нову пьесу. Заграна в відповіднім лехко-комедійнім тоні і темпі, пьеса в талановитім виконанні укр. артистів набула спеціфічно-національного колориту, що відсвіжив і вивів її в шаблону втаромоднього виконання російських артистів. Особливий успіх, мали: городничий М. К. Садовський і Хдестаков—І. О. Мар'яненко. Успіх був т&кий великий, що примусив аплодірувахи навіть ворогів українства.
	Здоровля Садовського цілком поправилось. Труппа лишається тільки до кінця мая.
			Amicus.
	-Антрепреньор Бродеров найняв у Ровні з 1-го cентября на три роки театр Зафрана, де зараз сінематограф Мяновського. Зараз російсько-українська труппа Бродерова грає в Рязані.
