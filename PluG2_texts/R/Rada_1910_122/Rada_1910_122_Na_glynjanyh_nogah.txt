	На глиняних ногах.

	Під час, коли войовничий патріотизм здобуває все нові й нові позиції на практиці, коли в Думі він проводить сьогодні „земську реформу" в західних губерніях, завтра финляндський законопроект—його теоретичні основи до краю банкротують. Виявилось це надто виразно на долі так званого Неославизма, що два роки тому схитнув був, здавалось, не тільки патріотичні сфери. Тепер навіть його недавні прихильники і щирі адепти одхрещуються од того руху, віддаючи його цілком в руки Бобринських та прісних їм. Неославизм здавався ще недавно мостом між порізненими кадрами інтелігентних сил—і от гляньте —"этотъ пресловутьй неославизмъ, который долженъ былъ сыграть роль такого моста, не выдержалъ самаго легкаго испытанія. Онъ рухнулъ отъ перваго дуновенія дѣйствительности". Так пише проф. А. Погодін („Запросы Жизни“, № 18—19), той самий проф. Погодін, що, як пам'ятають читачі, був одним з найгарячіших прихильників і навіть творців того руху. Банкроцтво цілковите. 
	І це банкроцтво спіткало наш неославизм, наших „молодих старослав'янофилів“ як-раз на українському питанні. Для нас це не новина, ми заздалегідь це бачили і не раз пророкували такий кінець неославизму. Українське питання у нас найбільш болюче питання, в найгірших суперечностях перебував і тільки той напрям у громадському житті може претендувати на якусь ідейну вартість, який щасливо розвязав це для всіх пробне питання. Неославизм його навіть не попробував пристойно розв'язати, одразу збившись на битий шлях трафаретного патріотизму, і наслідки цього тепер вже виявились. В цитованій тільки що дуже цікавій статі вже проф. Погодін показує хиби і суперечно сти неославизму з погляду українського. Ознака часу надто характерна... 
	Особливо детально спинився д. Погодін на стосунках неославизму до українців та москвофилів у Галичині, бо на Галичину останніми часами Бобринські звернули свою пильну увагу. Проф. Погодін виразно зазначає, через віщо до москвофилів він не може ставитись прихильно: 1) "потому что все это теченіе совершенно мертворожденное, созданное не для счастья самого народа, а для чисто политическихъ цѣлей, и 2) потому что эти политическія цѣли заключаются въ поддержкѣ русской правительственной партіи въ иностранномъ государствѣ, въ части Австро-Венгерской имперіи, въ Галиціи". Така постановка питання свідчить, що в російських кругах починають вже розбірати, що то таке оті галицькі „русскіе", яким досі в звичаї було спочувати. Туман потроху розвіюється. 
	Ідейне банкроцтво патріотизма в момент найвищої його перемоги на практиці треба вважати за надзвичайно втішний симптом. Воно показує, що войовничий патріотизм —це коли й велетень, то велетень на глиняних ногах, а через те не матиме він сили встояти довго і після тимчасового хмелю швидко має прийти витверезіння. Нехай тепер патріотизм і виступає переможцем, але його перемогице Пирові перемоги і ведуть за собою занепад. Доля неославизму, що не видержав „перваго дуновенія дѣйствительности“ буде тому запорукою.