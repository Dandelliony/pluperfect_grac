ДЕРЖАВНА ДУМА. 
(Засідання 28-го мая). 
Фінляндський законопроект.
	Головою—кн. Волконський.
	Опозіції немає; взагалі депутатів мало; голова прохав приставів полічити присутніх. Всіх депутатів 160. 
	Продовжуються дебати про фінляндський законопроект. 
	Ухвалено без дебатів, відповідно до висновків комісії, розділ 2-й, де сказано, що фінляндський сейм вивіряє двох членів Державної Ради на З роки та чотирьох членів Державної Думи. 
	Потім негайно Дума переходить до третього читання фінляндського законопроекта. 
	З приводу ст. 2-ої, що перелічує справи загальноімперського законодавства, Фон-Анреп, Капустин та Лерхе знову підтримують зроблені ними поправки, підчас другого читання, про те, щоб з реєстру було виключено пункти, що торкаються шкіл друку, зібраннів et с. 
	Гололобов, Марков 2-й та Замисловський висловлюються проти поправок. 
	Всі поправки одкинуто. Статі принято в редакції комісії. 
	З приводу статі 4-ої, державний контрольор Харитонов заявляє, що уряд не сперечається з поправкою Фон-Анрепа, що пропонує надати ініціативу всякої зміни основних підвалин внутрішнього ладу та керування Фінляндії виключно Його Величности. 
	Марков 2-й вважає заяву уряду неможливою з монархичної точки погляду, бо поправкою Фон-Анрепа встановлюється такий лад, при якому проект, виготовлений по ініціативі Царя може бути одкинутим народнім представництвом. 
	Неклюдов зазначає, що заява Маркова 2-го стоїть в суперечці з основними законами. 
	Замисловський рішуче протестує проти заяви уряду, бо коли поправка Анрепа користна, то чому ж уряд сам її не зробив? Через що ж саме уряд одмінив свою попередню думку? 
	Державний контрольор пояснює, що уряд приєднується до думки Фон- Анрепа, бо вона забезпечує більш спокійний розгляд справ подібного роду (оплески в центрі). 
	Капустін підкреслює, що цей проект подано з ініціятивич Його Величности, але ж ініцятива Царя не може завважати народнім представникам висловлювати щиро всю правду, бо це їхній обов'язок (оплески центра). 
	Барон Мейєндроф вважає необхідним приняти поправку Анрепа. Статю 4-у принято з поправкою Анрепа більшістю всіх проти правих. 
	Після перерви приймається без дебатів решта статей законопроекта.