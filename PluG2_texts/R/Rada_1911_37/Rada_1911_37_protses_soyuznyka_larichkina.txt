Процес союзника Ларічкіна.
Справа союзника Ларічкіна, розглянута позавчора в петербурзькім окружнім суді, розкрила страшні подробиці про діяльність тої організації, яка зве себе «союзом русскаго народу».  Купка з трьох-чотирьох негідників, як виявив суд, грається життям людей, одверто організує убивства, переховує убивць, видає фальшиві паспорти, краде казенні кулемети,— й це все під прапором легальної організації, законним порядком зареґістрованої. 
Юскевич - Красковський доручає Ларічкіну убити робітника Мухіна. У підготовленні до убивства беруть участь союзники Лавров і Булаєв. Дубровін, Вулацель і Юзкевич-Красковський дають союзникові Криксі 300 карб., нову шапку й фальшиву бороду з вусами, щоб він убив управителя семянниковського заводу Гіпіуса. Булацель доручає союзникові Булаеву убити перводумця Петрункевича, а Дубровін передає це дорученая союзникові Криксі й дає йому „в завдаток * 10 карб. Коли Ларічкін убивав Мухіна, йому дають фальшивий пашпорт і посилаютьу Рязанщину, в маєток князя Голіцина. На запитання, чим іще займались у союзі, свідок, союзник Зарін, одповідає: „опріч убивств — нічим". Дивує та одвертість, з якою сам Ларічкін і всі свідки-союзники розкривають свої таємниці. Ніяких „фігових листків", ніякого страху перед карою закону, ніякого сорому. Така одвертість не може пояснюватись фанатичною переконанністю у справедливости свого діла. Це — щось инше, далеко гірше й ганебніше. 
Для всього громадянства справжня фізіономія „союзу русскаго народу" не була ніколи таємницею. Тепер вона мусить зробитись ясною і для уряду. Неможливо далі закривати очей на діяльність цеї протигромадської організації. Постанова суду — притягти Юскевича-Красковського, Булацеля й Дубровіна до відповідальнооти в справі убивства Мухіна — цілком справедлива, й громадянство в почуттям повного морального задовольнений вітає її. Але на цьому ке можна зупинитись. Істнування подібної організації падає ганебною плямою на ввесь державний лад.
