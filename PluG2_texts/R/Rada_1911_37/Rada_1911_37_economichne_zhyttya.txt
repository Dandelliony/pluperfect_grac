Економичне життя Украіни. Артільний рух.
Артільний рух на Україні в минулім році розвивався досить мляво. За цілий рік до нас надійшли звістки про заснування тільки 15 артілів.
Артільний рух проявився тільки в чотирьох українських губернія —на Поділлі, Херсонщині, Київщині і Харьківщині.
Найбільше артілів засновано на Поділлі (5). З них 2 артілі засновано по містах і 3—по містечках.
Ось ті артілі. У місті Барі засновано артіль чинбарів і шевців. У місті Могилеві також засновано артіль шевців, щоб поліпшити умови продукції та продажу.
У містечку Сокільці, ушицького повіту, заснувалась артіль шевців-кустарів, причім у члени артілі не приймаються особи єврейської віри.
У містечку Сатанові, каменецького повіту, мала заснуватись артіль кустарів, що виробляють череп'яний посуд.
Нареш ті, у міст. Жмеринці заснувалась артіль робітників чавуноплавної й механичної справи.
На Херсонщині всі артілі (6) засновано по містах. Найбільше їх засновано у Миколаїві.
Тут одкрились: артіль візчиків хліба до елеватора, артіль водовозів і артіль розвозчиків краму.
У Херсоні організовалась робітнича артіль з 70 портових робітників, так званих стівадорів; нова артіль має своєю метою визволення робітників од маклерів-посередників між хлібними конторами й робітниками.
Нарешті, в Єтисаветі організувались артілі кравців і картузників; щ артілі вже дістали роботу з інтендантства.
На Київщині організовано всього три артілі. Одну з них організовано у Київі під назвою „Київська біржева артіль інтелігентних одповідальних служащих". Це, зрештою, артіль досить недемократична; членський пай для мушини коштує 1.200 карб,, а для женшини 500 карб., причім, опріч паєвих внесків, члени артілі мають ще нерухомого майна більш як на 200 тис. карб.
Зовсім иншого характеру артіль засновано в містечку Зозові, липовецького повіту.
Тут організовано артіль кустарів, причім фундаторка артілі, д-ка Гудім- Левкович внесла у незайманий капітал артілі 5.000 карб, і в запасний капітал 1.500 карб.
Третя на Київщині артіль мала відкритись у місті Сквирі серед місцевих кустарів; мета артілі — постачати товаришам матеріал і збувати їх вироби.
Нарешті, на Харьківщині відкрилась одна артіль —у самім Харькові. Мета артілі виконувати працею своїх членів усякі доручення й роботи: обслужувати місто дворниками, сторожами, швейцарами й посильними, переносити й перевозити все потрібне на вокзали, переховувати всякі речі то-що. Назва артілі —„Харьківська трудова артіль".
