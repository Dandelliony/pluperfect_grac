У КИІВІ.
Спочуття московським професорам. 
Позавчора гурток студентів філологів і студентів москвичів київського університету послав спочуваючу телеграму професорам московського університету, які подалися в одставку. Телеграму адресовано проф. Мануілову.
Конфіската. 
Конфісковано видану видавництвом „Вік’’ у Київі книжечку Гр. Коваленка: „Про кріпацьку неволю, як вона настала і зникла’’ .
Лекція по історії України. 
Сьогодні в народній авдіторії (Б.-Кудрявська, 26) д, О. І. Левицький прочитає четверту загально-доступну лекцію по історії України —„Богдан Хмельницький “.
Мошенство.
 Цими днями у нас повідомлялося, що у комівояжера Постолова пропало на 7000 карб багажу з дорогоцінними річами, який він здав на догляд на ст, Київ. Виявилось, що це було мошенство. Постолов при допомозі якогось „Давида" змовився з носильщиками М. Пономарьовим і С. Якимчуком і взяв у їх квитанцію на ніби-то зданий багаж. Малося на думці сповивати з артілі 7000 карб., показавши рахунки на куплений крам.
Загальне зібрання київського агрономичного т-ва одбудеться сьогодні в 7  1/2 г. вечора в авдіторії агрономичної лабораторі у-та св. Володимира. Предмети засідання: 1) Суперечки з приводу доклада В. В. Колкунова „О постановке высшаго сельско-хозяйственнаго образованія в Россіи"; 2) доклад д, Юровського „Къ методикъ учета урожая хлебовъ по среднимъ образцамъ"; 3) вибори ревізійної комісії і 4) біжучі справи.
Вечір учнів музично - драматичної школи М. В. Лисенка. Сьогодні в народній авдіторії (В.-Кудрявська, 26) одбудеться вечір учнів музично-драматичної школи М. В. Лисенка. В вечері візьмуть участь учні і по класу української драми. Початок у 8 год.
Самогубство. Покінчив самогубством учень київської художньої школи, колишній стіпендіат київської, „Просвіти* Ковальчук.
3 Київщини. „Громадські діячі". В селі Радовичі, київського повіту, —як пише наш кореспондент, — де-які селяне-глитаї гомонять про те, щоб закрити в селі монопольку, бо вона їм на перешкоді ось через шо. Радовичане, кажуть вони, дуже багато проживають грошей і дають заробляти монопольці, а щоб цього не було, треба скласти приговор і подати начальству, щоб її закрили, а самим одкрити „винно - гастрономическую" крамницю з окремою кімнатою, де б селяне могли пропивати останні копійки. Коли ж цим „діячам" хто-небудь радить одкрити товариську крамницю, вони й слухати не хотять. „Яка нам користь,— кажуть вони, —тут треба кишеню набити" і т, инше. А в селі Радовичах товариська крамниця торгувала б гарно, бо приватних крамниць тільки дві та й ті поганенькі. Конкуренції — ніякої. Треба тільки двох-трьох чесних, освічених людей, які б взялись за цю справу, та популярної книжечки для народи про товариську крамницю, щоб він міг уяснити собі не власну користь, а громадську.
3 Волині. Душогубство. Наш кореспондент пише з села Поплавки, житомирського повіту, що там парубок Рожко убив у пивній селянина Винарчука. Всякі небезпеки в селі Поплавках трапляються часто, бо там багато єсть пивних і народ піячить. До цього привчають навіть маленьких дітей.
3 Поділля. Крадіж. З 10 на 11 в г. Повій-Ушиці обікрадено мануфактурну крамницю Айвіка Масіса. Багато краму познаходили то на цвинтарі, то під скелями, то в клунях. Спіймано 3-х злодіїв, місцевих міщан. Один з них — відомий злодій.
Асігновка на святкування 19 февраля. Ново-ушицька городська управа асігнувала 480 карб, на святкування 50-літніх роковин скасування панщини.
Після ревизії на почті. В нас помилково сповіщалося, що в м. Окні, балтського повіту, після ревизії, яка виникла за прийом грошей од селян, начальника почти д. Соловья понижено у чиновники 5-го розряду з переводом у город Сороки, на Бесарабію. Ця покута призначена начальникові почти за иншу справу, за справу з поставленими не по правді телеграфними стовпами. За справу з прийомом грошей начальник округи виправдав д. Соловья, бо не було певних доказів, і сто карбованців селянина так і пропали.
3 Чернігівщини. Найшли винуватця. Окружний суд розбірав в Кролівці справу про вбивство єврея у лісі коло с. Клишок. Справа ця по наших часах цілком звичайна, але те, яким чином знайдено винуватого, заслуговує на кілько слів. Коло двох років тому недалеко від с. Клишок невідомо хто вбив самітного прикащика єврея, що жив у лісовій конторі. Підозріння впало на вартового того ж лісу С. Безкоровайного і його посажено в тюрму. Але слідство не могло нічого викрити, бо певних доказів проти Безкоровайного не знайшлось. Не зважаючи на те, його з тюрми не випускали. Аж ось місяців через п'ять після вбивства трапилось таке: була в селі вагітна молодиця Н. Деркачиха. Коли прийшла їй пора родити — вона тяжко заслабла. Родові муки тяглись три дні; тоді змучена молодиця призналась свойому чоловікові Іванові, що вона, в'язавши у полі коло лісу гречку, бачила, як від контори біг Мирон Киричок саме тієї доби, коли там зроблено вбивство; що вона впевнена, що вбивство зробив Киричок, але, боячись помсти, мовчала, а тепер Бог тяжкими родами карає її за те, що потаїла злочинця. Чоловік зараз же сповістив про жінчине свідоцтво стражників, але останні дружили з Киричком і з його наводу страшенно побили Деркача. Про це дізнався старшина і врешті Киричок попав під суд. Стражників тоді ж скинуто з посади. Справа тягдась чомусь дуже довго і от тілько недавно скінчилась приговором окружного суду, по якому Киричка засуджено на 4 роки у арештанські роти.
3 Полтавщини. Аматорська вистава. В Лубнях 12 февраля відбулася аматорська вистава під загальним проводом артиста Сергієва і найближчій участі союзників Ром—ка та Сір —ка, на користь ніби-то „бідних’’ города Лубень. Виставляли „Тараса Бульбу ‘’ (під Дубном). Грали уже занадто кепсько, за винятком д. Сергіева, що провів ролю Андрія дуже гарно. Гурток цих аматорів лубенцям так надокучив, що збору було всього щось карб. 35. Не пощастило луб. „бідним"; аматорам доведеться докласти власних коштів на видатки.
Суд. Лубенський окружний суд засудив у арештанські рота на 1 рік за шахрайство бувшого Рогозівського старшину, жителя с. Любарець, переяслівського повіту, Миколу Гопкала (шахрайство на 700 руб.), З ним також судились — засідатель Ф. А. Овсюхио та писар В. О. Наумовський, котрих суд виправдав.
Втік учень IV класу миргородської гімназії Т. Губарь. Гадають, що це він поїхав в Америку, начитавшись Пінкертонів. Він часто марив про Америку.
3 Харьківщини. Наклав руки. Недавно в Харькові в другій хлоп'ячій гімназії на лекції французької мови застрелився учень 5-го класу Григорій Кислан. Він був веселий і жартливий. Ще напередодні смерти він сміявсь і жартував з товаришами. При ньому знайшли листа з такими словами: „Жить надоїло". Скучно жить. Глупо жить, Глупы те, кто живеть. Умелъ жить, сумею умереть. Жить не стоїть. Простите все"... і т. инше. Кислану 16 років. Батьки багаті.
3 Кубанщини. Вистава. 2-го февраля в станиці Старомінській аматори; у друге виставляли пьесу Тогобочнього „Мати-Наймичка". Перший раз цю пьєсу ставили 6 дек. 1910 року. І на першій і на другій виставі була сила народу. Виконують ролі здебільш учителі та учительки. Грали дуже гарно. Після кожної дії слухачі щиро вітали гучвими оплесками, особливо д. Кислу, котра дуже гарно виконала роль наймички Марини.
