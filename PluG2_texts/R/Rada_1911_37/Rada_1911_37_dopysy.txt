ДОПИСИ
(Од власн. кореспондентів),

М. ВЯ3OВОК, черкаського повіту (на Київщині).’’ Дедъ и внукъ “. Під таким назвиськом наш доморослий піїта, селянин Іван Погорілий, написав вірша на спомин 19 февраля і, через мирового посередника 2 уч. черкаського повіту, представив цього вірша п. київському губернатору, „какь плодь саморазвитія вь грамотности." Сам по собі вірш Погорілого, звичайно не мав найменшої літературної вартости, але він цікавий як показник настроїв, ідеалів села, що одбились в ньому, немов в краплі води — сонце. Уже з заголовка видно, що вірш написано мовою російською; він страшенно довгий і складений в формі діалога між дідом й онуком. Дід ходить смутний та невеселий під час святкування 50 роковин скасування панщини, не розважили його ні радощі молоді, ні церковні одправи в цей день. Догідливий онучок „розвернулъ толстую книгу, прочелъ онъ деду о польской лиге, прочель онъ также закрепощенне, прочелъ зарю онъ освобожденья“, —дід все смутний. 
„И бросиль внучекъ книгу на полку.
 Схватилъ гитару, врезалъ онъ польку “
 Це дідові розвязало язика і він нарешті заговорив; 
„Видишъ ли, время, когда мы жили,
 Было такое, что все насъ били,
 И побуждали рабство нести,
 А ты, вотъ видишь, могъ завести
В доме порядок своеобразный —
 Надеть костюмчикъ модный,
 прекрасный ‘’
Далі на цілому аркуші всуміж то скаржиться на колишнє кріпацьке життя, виясняє внукові, як міняли пани кріпостних на собак. Одно слово, гітара, полька, піяцтво та „спінжаки" німецькі... перед очима якраз всі ті „ідеали", якими живе нині селянство нашого містечка.
М. КОМАЙГОРОД, ямпольського повіту, (на Поділлі). Місцеве життя . Нема гіршої темряви, як у нас. У нашому містечку на 2  1/2 тисячі людности є дві однокласових школи: хлоп'яча та дівоча, у яких вчиться 150 з лишком школярів, але ще у скілька разів більше дітей лишається по-за стінами школи. І виходять з них страшенні пустельники та чимало злодіїв, розбишак. У нас стає ярмарок, на котрім ці хлопчата змалку вчаться красти. Батьки ж їх не звергають на це уваги і у школу не посилають, бо „з книжки хліба їсти не будеш", — промовляють. А парубки наші уночі гирилицями ходять по вулицях та співають соромяцьких московських пісень. Хто проходить, вуха затикає. Ранком же чуєш, що там побились, а там ножами порізались. Все це через те, що нема для них ніякої освіти, нема ні бібліотеки, ни читальні, де б можна було провести вільну годину.Є шкільна бібліотека, та які там книжки? Про українські книжки і балакать нічого. Торік у нас був учитель — гарна людина, та не вдержався довго: перевели у другий повіт за те, що він був українець. 
Через пияцтво, що панує у нас, що четверта хата, то й потайний шиньок. Шинькарики ці розбавляють горілку водою, та ще й підсипають в неї  якогось лиха і споюють селян, і нема їм ніякого впину. 6-го февраля у такім потайнім шиньку вмер від горілки селянин і це не перший у нас випадок. Недавно у нас був сход, на якім мировий радив селянам асігнувати по 50 коп. з десятини на збудування ремісничої школи в пам'ять визволення від панщини. Селяне одмовились дати через свою бідність. Багато наших селян зацікавилося товариською крамницею, та нема кому керувати, а здалась би, бо місцеві крамарі деруть дуже великі ціни за всякий крам. Отака-то у нас просвіта, а через це і місцеве життя.
