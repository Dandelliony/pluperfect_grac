Пригода на турецькій границі.
Афінське телеграфне агентство повідомляє, що один грецький військовий фершал, бувши в одпуску, пішов з свjїм братом на полювання. Захоплені полюванням, вони обидва, непомітно для них, перейшли турецьку границю. На границі напали на них турецькі салдати і вбили брата фершала. Цей вчинок турків страшенно обурив все грецьке громадянство.
Японія і Англія.
Останніми часами помічається тісніше збліження поміж Японією та Англією. Цими днями з Токіо до Лондону виїхали адмирал Того, генерал Нові і принц Фушима, які мають заступати особи Мікадо на коронації короля Георга IV. Крім цього доручення, вони мають ще вести дипломатичні переговори з Англією про нову групіровку держав, зацікавлених Далеким Сходом. Все це викликано зближенням Росії з Германію.
Ще про анексію Канади.
Недавно ми подавали газетну чутку про заходи де-яких американських політиків зробити анексію Канади. З приводу цього цікаво почути заяву з офіціяльного джерела. Цими днями статс-секретарь Нокс заявив в промові на одному банкеті, що не можна навіть сподіватись на з'єднання Сполучених Штатів з Канадою, бо громадянство обох країн стоїть рішуче проти цього.
