За кордоном
Можливість вірменського погрому.
Один з германських місіонерів у Малій Азії, діакон Кюнцлєр, повідомляє на сторінках берлинського тижневика „Der Christliche Orient“, що в Турції незабаром може знов роспочатись вірменська різня. 
Кюнцлєр звертається до європейських держав з закликом не дурити себе думкою, що ніби в Турції настав спокій після конституції й що мусульманський фанатизм тепер зменшився.
Нічого подібного, — каже Кюнцлєр. „Як що європейські держави, — пише він далі, — хотять запобігти новій різні християн у Турції, то вони повинні негайно вжити яких-небудь заходів проти цього. 
В той час, як я пишу ці рядки, магометане розліплюють на вулицях Урфи плакати й закликають убивати християн, щоб знову завести шаріат — віру, яка наказ} є правовірним панувати над невірними. 
Голод і страх перед смертю, —ось ті примари, що не дають мені змоги мовчати й забути про те, що хотять зробити з нами мусульмане“, — такими словами кінчає Кюнцлєр свою статю.

