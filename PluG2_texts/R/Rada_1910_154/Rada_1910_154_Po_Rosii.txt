ПО РОСІЇ.
— Переселенський рух. Переселенському управлінню відомо, що переселенський рух за Урал, за час з 1-го января по 24 іюня, був такий. В Челябінську записано переселенців і ходоків, які переїхали по залізній дорозі, 232.023, иншими шляхами 12.505. В Сизрані записано переселенців і ходоків, які переїхали через станції ташкентської та самаро-златоустовської залізної дороги —58.073, — иншими шляхами — 541. Всього записано переселенців та ходоків 303.142 душі чоловіків і жінок. (Р, В.) 
— Пропало діло. В кашінському окружному суді пропало судове діло. Діло це занумероване і прислане з уголовного одділу кашінського окружного суду. Це було діло про скинутого з посади і одданого під суд за злочини по службі біжецького нотаріуса Родзевича. Діло це зовсім вже готове було і раптом його не стало. Зробили трус у служителів і все таки нічого не найшли. (Совр. Сл.) 
— Без розгляду. Міністерство народньої освіти циркуляром повідомило попечителів шкільних округ, що черев те, що скоро має бути реформа всіх приватних шкіл, всі прохання про наддання приватним школам прав урядових шкіл, лишатимуть без розгляду. (У. р.)
— Електричність в поїздах. При міністерстві доріг засновано нову комісію, яка вирішить питання про електричне світло по всіх поїздах. Комісія встановила, що на світло в поїздах міністерство тратить тепер 100.000 руб. До того ще дороги мають збитки од того, що кондуктори продають свічки на сторону. Електричне світло думають заводити потрохи, починаючи з 1911 року. (Г. М.)
— Через п'ять літ. 27-го іюня давня обивателька Виборга, д-ка Львович подала в редакцію „Петерб. Л.“ листа, який подорожував по почті з Порт-Артура з сентября 1904 року, се б то 5 літ і 9 місяців. В Виборзі лист одержали тільки недавно. Автор листа, син д-ки Львович, капитан. Його вбито в декабрі 1904 року і лист його являється останньою пам'яткою для матері. На листі єсть печатки 1904, 1905 і цього років.
— Напад на почту. По дорозі до Солікамську з станції Веретьі бувші стражники — інгуші напали на почту. З цією почтою везли багато грошей. Стерегли її два стражники, які їхали на окремій підводі позаду почтової брички. Десять розбійників раніше перегородили шлях дротяним мотузком, на-пів аршина од землі. Самі ж засіли за купами каміння по боках шляху. Одначе бричка прорвала мотузок. Тоді розбійники почали стрілять в стражників. Одного з них, а також візника вони поранили, а почта вспіла втікти. Розбійники, побачивши, що не пощастило, постаралися сховатися в лісі. Скоро з наказу пермського губернатора за ними послано було команду стражників 50 душ. Стражники догнали коло перевозу через річку Яйву двох грабіжників—бувших етражників-інгушів. На другу ніч на станції Яйва задержали ще двох грабіжників-інгушів. Другі грабіжники вспіли втекти. Для того, щоб половити цих грабіжників, послано було ще 50 душ кінної поліцейської стражі. Цих зловили в лісі. Грабіжники з одчаєм оборонялися. Під час стріляння вбито трьох грабіжників. Двоє втекло. (Б. В.)