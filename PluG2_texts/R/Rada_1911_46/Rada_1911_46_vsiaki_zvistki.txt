Всякі звістки.
ПЕТЕРБУРГ. Газети повідомляють, що ювилейне видання історії сената стало сто тисяч карбованців.
Примірник коштує 70 карб. Квантунське благодійне т-во позиває жінку Стеселя за рострату 17.000 карб.
На з'їзд по боротьбі з холєрою, одкритий при м-ві внутрішніх справ, не допущено представників преси, а також лікарів, які не служать в міністерстві.
Петербурзький градоначальник в приказі по поліції каже, що на публічних лекціях поліцейські замісць того, щоб доглядати за ходом лекції, сидять в буфеті, або зовсім виходять з помешкання, де читається лекція.
Градоначальник вимагає, щоб чини поліції сиділи увесь час в залі і пантрували, щоб лектори не ухилялись од програми.
МОСКВА. В лікарні покінчила самогубством вдова художника Верещагина. Покійна хворіла раком печінок.
ВАРШАВА. Одкрито курси кооперативної справи, на яких підготовлятимуть керовничих для провінціяльних потребительних т-в. 3‘їхалось 50 представників.
В Лодзі арештовано 20 аптекарських служащих. Власники аптек виписали служащих з инших городів.
Ті приїхали, розізнали, в чому діло, і негайно поїхали геть. БАТУМ. На мідяних рудниках обвалилась скеля і завалила дім.
З під руїн витягнуто 17 трупів і 15 тяжко поранених. ЯЛТА. Здоровля графа Д. А. Мілютіна все гіршає.
Графа мучить стареча малярія.