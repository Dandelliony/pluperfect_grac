ПО УКРАІНІ.
У КИІВІ.
♦Панахида по Т. Г. Шевченкові. Сьогодня, в 3 г. дня, в п'ятидесяті роковини смерти українського поета Т. Г. Шевченка в Софійському кафедральному соборі одправлено буде урочисту панахиду. ♦ Ювилей Т. Г. Шевченка. До нашої редакції надійшла з Вільни така телеграма білоруською мовою; „Мы, віленскіе беларусы, у дні сьвяткаваньня памяці вяликаго украінскаго паэта Шэвчэнкі выяуляем украінскому народу нашу пашану вялікім ідэалам паэта-мученіка; ідэалы Шэвчэнкі, выражэные гарачай песьняй, нехай будзяць халодные сэрцы сыноу Украіны". Під телеграмою підписи: Редакція „Нашай Ніви" , уряд спілки „Наша Хата" і більше п'ятидесяти підписів приватних особ.
♦Справа редакторки припиненої газети „Огни“. Вчора в київському окружному суді розбіралася справа редакторки припиненої газети „Огни“ О. Прохаско. О. Прохаско обвинувачувано за діфамацію в справі студента Гудновського, про якого в „Огняхъ" була стаття, де вказувалось на відношення Гудновського до робітниць його кватирної хазяйки. Суд признав О. Прохаско винуватою і присудив на З дні під арешт і до 20 карб. штрафу. ♦Арешт. Позавчора київська поліція, з наказу охранного одділу, зробила трус на Златоустовеській вул., д. № 19, у д. Єроменка. Після трусу Єроменка арештовано. ♦Школа для урядників. П. київський губернатор камергер А. Ф, Гірс дав згоду затвердити вироблену нову інструкцію для школи урядників, яка істнує у Київі. ♦Зібрання участкових попечителів. Завтра в городській думі одбудеться зібрання участкових попечителів в справі норміровки торгового дня в Київі. Зібрання скликає член управи д. Кобець. ♦Начот на попечителя київської шкільної округи. В минулому році контроль зробив начот на суму 15000 карб. на попечителя київської шкільної округи П. Зілова за те, що він не правильно в протязі 5 років брав пенсію по 3000 карб. на рік. Такого рода пенсії встановлено для служащих в Царстві Польському. Ц. Зілов одержував пенсію і після того, як перейшов на службу у київський округ. В результаті це одбилося недобре на чиновниках міністерства народньої освіти, які одержували пенсію на службі. Після цього випадку пенсіонні книжки буде видавати не казенна палата, а департамент казначейства і через це справа з видачею книжок буде затягуватись. ♦ Реорганізація поліційної сторожі. Після наради повітових справників з Київщини, яка недавно одбулася в Київі, з дозволу п. нач. краю ген. ад. Ф. Ф. Трепова буде зреформовано поліційну сторожу на Київщині. По цій реформі з 15 марта заводиться новий розряд стражників, які в найбільш населених місцевостях будуть виконувати обов'язки нижніх поліційних чинів. ♦Засідання городської дуии. 1 марта починаються чергові засідання городської думи. На засіданнях мають вибрати членів комісій: водопроводної, трамвайної, техничної і будівельної. ♦3 Київщини. Позичкове товариство В с. Колодастому, звенигородського повіту, цими днями були загальні збори тамтешнього позичкового товариства. Були на тих зборах два інспекторі дрібного кредиту з Київа. Збори тяглись два дні. Інспектор усе закликав людей дбати про кооперацію, частіше збіратись то що. ♦3 Волині. Присуд редакторові. Редактора газети „Волынь" Т. П. Бортнікова засудили на 1 рік і 6 місяців тюрми з 300 карб. штрафу за діффамації на генерала Красильникова та врачебного інспектора Морозова. ♦Спектакль „Просвіти". Заходами житомірської „Просвіти" упорядковується 28 февраля, в городському театрі, спектакль на пам'ятник Т. Шевченкові. Виставлено буде пьесу Тобілевича „Наймичка". ♦3 Поділля. Самогубство 70-літньо людини. 21 февраля в Немирові отруївся опіумом 70-літній лікарь, що служив при гімеазії Шапіра. Зоставив лікарь записку, щоб нікого за його смерть не винуватили. ♦Вечір у школі. Нас сповіщають з с. Вовчка, ольгопільського повіту, що там, на масниці, в церковно-парафіяльній школі був вечір. Хор школярів співав українських пісень. Читали українські вірші: Шевченка, Руданського, Глібова. Були й не-українські співи. ♦3 Полтавщини. З робочого життя. По де-яких селах (Опришки, Рублівка, Глобіно) кременчуцького повіту, їздять прикащики з великих херсонських маєтків і наймають на весну робочих. Платять по 9 і 10 карб на місяць (тільки до Миколая, далі ціна буде вища) на хазяйських харчах і з їхньою доставкою в маєтности. ♦3 Харьківщини. Свідомість. З с. Деркачів, харьківського повіту, нас повідомляють, що там люде потроху беруться до рідної справи: молодь селянська стає свідомішою, виписує українські часописи: „Раду", „Село", „Літер. Наук. Вістник", „Світло". Та тільки дуже мляво це робиться. ♦3 Херсонщини. Заборона. Російському письменникові Гр. Петрову, колишньому священикові, в Одесі не дозволили прочитати літературну лекцію. ♦Справа редактора. В Єлисаветграді, при зачинених дверях, судили редактора „Новороссійскаго Края" Пржевальського та автора статей про морське діло Португалова, яких морське відомство позивало по 1039 статті. Пржевальського виправдано, а Португалова засуджено на 2 місяці в тюрму. ♦На почті. Де-які з селян м. Пятої-роти (або Калниболото) єлисаветградського повіту, котрим приходилось посилати по пошті гроші, помічали, що ці гроші десь діваються. Один селянин послав у Сібір 300 карб. Адресат цих грошей не одібрав. Селянин пішов на почту. Начальник почти вернув йому 300 карб., і сказав, що гроші прийшли назад із Сібіру, бо не знайшли адресата. Так само було й иншим селянам. Аж ось донеслось це до вищого начальства. Приїхав ревизор і виявилась рострата до 4.000 карб. Начальник признався, що він ростратив гроші. Його арештовано, а його помішника увільнено. Торік на цій самій почті було рострачено 11.000 карб. ♦3 Кубані. Школа в укр. стилі. З ст. Новомінської пишуть: „3 весни почнуть будувати в нашій станиці п'яту міністерську школу. Будівля цих шкіл обійшлася станичній громаді: жіноча з трьома класами 18.500 карб., 2-х класна —15.000 карб., дві хлоп'ячих коштують—l6.000 карб. На будівлю нової —збор асігновує од 10 до 12 тисяч карб. Всі ці гроші громада постачає сама, бо помочі немає від міністерства. Нову школу є думка будувати в українському стілі“.