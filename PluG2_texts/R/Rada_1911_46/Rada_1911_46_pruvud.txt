Привид.
Ніч. Тихо, як в усі. І важко, і душно... Замовк цілоденний гармидер і шум, — І я у знемозі лежу непорушно, Один, самотою, без сили і дум.
Весь день проминув в метушні і турботах, Весь день проминув в метушні і турботах,Весь день був з‘ужитий на працю гидку, Ту працю, що лине в що-денних клопотах Про власний добробут, у власнім кутку.
Доволі, над силу... Спокою, спокою... Не треба нічого, байдуже про все, — Знемігся на силах я, впав лід вагою, Нехай же хоч ніч забуття принесе.
Як тихо навколо. Зійшов срібнорогий Мандрівець північний і все освітив, Зирнув і до мене в покоїк убогий І весь своїм лагідним світлом залив.
Химернії тіні прослалися долі Від столу завіс і квіток на вікні. Лежу я, безсилий, позбавлений волі І втоплюю очі в портрет на стіні: Замислене чоло до долу схилилось, Поважний і змучений вираз лиця, Неначе в нім горе всесвітнє відбилось... І очі, глибокі, сумні без кінця... У шапці й кожусі і вуса козачі... Не можу очей одвести; притягла Мене якась сила могутня й неначе Солодка дрімота всього поняла.
Як пильно, докірливо дивляться очі, Немов би говорять... Ні, це не портрет, Це в місячнім світлі зімової ночі Стоїть він, живий, наш великий Поет.
Стоїть і з докором хита головою... Мій Боже! либонь він говорить зі мною!.. „Пів століття я дивлюся З високого неба, Виглядаю, та не бачу Чого мені треба.
Над могилою моєю Чорний ворон кряче, А душа моя убога Сумує та плаче... Сини мої, дочки мої, Квіти—мої діти — Знеможені, зубожені, Морозом прибиті! Виростав вас, доглядав вас На втіху, та диво, Сіяв зерно, сподівався На добрії жнива... Та ба! думка одурила, Як і перш дурила — Зледащила, знікчемніла Козацькая сила! Пішли в найми, запродались, Своє залишили, Зацурали Україну, Степи та могили; Зацурали й свою мову Землячки кохані— Славних прадідів великих Правнуки погані!...." І враз я прокинувсь... Химерною грою Сріблясті проміння в вікні миготять; Портрет на стіні... Але що ж це зі мною? Чому в мене сльози на віях тремтять? - Мій батьку, коханий! Люблю я Вкраїну, її не цурався я, щастя моє Я в ній покладаю, за неї я згину, Дам молодість, силу, здоровля своє! Але я знемігся... Не велит я дужий; Як син свого часу, я духом хиткий, Але до святих твоїх дум не байдужий І в серці зберіг заповіт дорогий.
І всі ми такі... В нас приборкані крила, Хробак песімізму нам серце сточив, Але не зломив він любови до діла І творчої сили він в нас не убив.
Та ж сила — ознака живого народа, Ії ніщо в світі не може спинить, Вона, як сама невміруща природа, Будує, руйнує, щоб знову творить.
І прийде час слушний — вона стрепенеться! Всіх нас поєднає, до купи зіллє, — Тоді і до нас, може, з неба всміхнеться Повите журбою обличча твоє.
Микола Вороний.