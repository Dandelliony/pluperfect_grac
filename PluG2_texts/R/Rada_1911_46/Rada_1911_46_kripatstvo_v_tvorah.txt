Кріпацтво в творах Шевченка.

І. Перша половина XIX століття багацько внесла в Росії нового цікавого в всесвітню книгу мистецтва. Ніби якісь справжні метеори, що з'явились несподівано і зникли, полишаючи по собі слід, —так прийшла блискуча плеяда письменників — гуманістів, що метою своєю поставила цілком реальну справу — визволення кріпаків з-під панської неволі.
Той час, коли література була для письменників, „какъ лѣтомъ» сладкій лимонадъ", коли, трохи пізніше, поет жив „для звуковъ, сладкихъ и молитвъ."—той час, кажемо, вже тоді поринав в безвість минулого, бо його не здолали відродити де-які невдалі епігони російських романтиків. На авансцену російської літератури вийшли Герцен, Белінський і його духовні діти, що за тих часів являлись переважно письменниками-гуманістами, визволителями народа з пазурів кріпацтва.
Але хоча багацька в цих творів, напр., Герцена і Тургєнєва, помічені справжнім хистом, проте „проникновеніє" в суть кріпацтва не було настільки сильним, настільки категоричним, щоб могло „зворушить серця“ і гуманізувать більш широке коло громадянства. І ось під цей час загального напруження розлігся могутній голос кріпака, голос геніальної людини, що з надзвичайною експресією й аналітичними здібностями роскрила болячки кріпацтва і таким чином мала величезний гуманізуючий вплив на тодішнє громадянство.
То був Тарас Шевченко, без прибільшення кажучи — один з дуже небагатьох людей тоді, в кого слово провадилось врівень з ділом, бо стражденне життя цієї людини як найкраще свідчить правдивість і щирість його поглядів. І в цьому розумінні його слова цілком до речі: „Ми просто йшли, —у нас нема Зерна неправди за собою!". „Чисте діло потрібує чистих рук" — скаже пізніше ідеолог українського народництва, і занадто великим дісонансом показуються нам ті людці, в котрих раз-у-раз ліберальне слово йде в-супереч кріпацькому ділу.
І не в докір небіжчикам—великим орачам рідного письменства, — вкажемо ми на той загальновідомий факт, що, напр., у Хомякова і П. Киреєвського, що гаряче протестували проти кріпацтва, селяне почували себе далеко гірше, ніж в сусідніх вотчинах. Зовсім не те було у Шевченка. Елементи протесту в його являються цілком органичними, вони послідовно витікають з стражденного дитинства поета, з його плебейського походження.
Цей протест— не протест „кающихся дворянъ", якими були славянофіни або й Л. Толстой, це не тільки чисто інтелігентське, розумове з'явище: тут гнів і обурення цілком логично розвиваються з основних, початкових принципів псіхичної організації поета-кобзаря, поета-мученика. Тут корінь того надзвичайного успіху, тієї грандіозної пошани і популярности, з яких користується Ш-ко не тілько серед українців, а навіть серед самих завзятих „кацапів".
Бо всі погоджуються на тому, що инакше бути не могло, Ш-ко — продукт епохи, продукт, я б сказав, зовнішніх обставин, він, нарешті, якась космічна сила, що своїм блиском прорізала темряву літературної ночі, не зважаючи ні на які перешкоди. Ми не погоджуємось з Костомаровим, *) коли він каже, що Ш-ко виявив, власне, потреби і думи народа, що устами Шевченка говорив український народ.
Але ми приєднуємось до тії формуловки, яку дав О. Пипін: „Ш-ко умѣлъ удивительно сочетать чисто народноє настроеніе и свободную народную рѣчь съ возвышеннымъ» идеализмомъ, который слишкомъ превышаетъ уровень народныхъ понятій и народно-поэтической формы". **) І через те Ш-ко був цілком народнім поетом, бо він був в'язаний з народом багатьма нитками, бо його розумів народній світогляд і давав йому моральну піддержку.
Цікаво отже поглянути, чи були з-малку заложені в Ш-ка елементи народности і мотиви протесту проти кріпацтва. ІІ. Не варт, на нашу думку, повторювати занадто популярної біографії поета, ми лиш звернемо увагу на два моменти в його житті, моменти, що, здається, повинні викликати в душі поетовій чи не найбільше зненависти до кріпацтва: перший момент — коли його взято на кухню помимо його бажання, і другий — коли вже людиною більш-менш свідомою, з вищими духовними вимогами, Ш-ко повинен був коритися примхам свого самодура — пана і його, навіть, управителя.
Хлопець, що вже за тих часів прагнув кращого, розумнішого життя, несподівано, по волі управителя, опинився під орудою якогось кухара; хлопчак, в якому вже тоді жив великий поет, *) Основа, 1861 р. „Воспоминаніе о двухъ малярахъ". **) „Вѣстникъ Европы" кн. З за 1888 рік. ввесь час бігає по дрова, чистить посуд, приймає бійку від „начальства" *) —і, разом в тим, в садку, в гущавині влаштовує якусь художественну галерею лубочних малюнків і то хиба вже тоді не запала глибоко-глибоко в дитяче серце образа, обурення проти тих, що примушували його до немилої праці? До того часу Ш-ко жив тілько під тягарем семейного безладдя, і тут він вперше познайомився з панщиною, з кріпацтвом.
Дальші епізоди життя його не так цікаві для нас через те, що там тільки розвивались елементи протесту після того, як в маленькій головці дитини вже склався певний світогляд, певний кодекс кріпацьких відносин. І подорожі його по Вільнах і Варшавах, мандрівка по етапу до Петербургу (хоча цей факт його біограф-Кониський одкидає), і знущання пана з його— це тільки окремі епізоди, що дужче зміцняли в дитині ті перші його протести проти насильства, що заснувались в голові Тараса під впливом перешої зневаги його людської гідности.
Але тут назрівав другий момент, повний трагізму і надзвичайного душевного напруження. Дякуючи якійсь долі, Тарас зустрічається з Сошенком, Тарас знайомиться з Брюловим, Жуковським, Тарас переживає новий підйом душевний... І той же самий Тарас повинен на другий день іти малювати паркани, повинен підлягати драконовським вимогам якогось неука — Ширяєва... „Без сумніву, каже Кониський **) тепер дужче, як коли досі, хвилювала Ш—ка думка: чом би і нам, невольникам, не бути вільними людьми.
Це безперечний факт! Ці повсякчасні казкові якісь контрасти його життя *) „Бо й мене, хоч били Добре били, а багато Де чому навчили"—каже він в „Гайдамаках". **) „Жизнь и произведенія Т. Г. Шевченка стор. 100. зміцнили й освідомили його не свідоме почуття протесту проти кріпацтва, що заморожує кожну свіжу рослину.
Пам'ятаю, що на цьому грунті найбільш відбувалось трагедій з життя кріпаків. Бо багаті люде мали своїх кріпостних артистів, богословів, астрономів, та иншихх освічени людей: мати Тургенєва, напр., мала фершала, що слухав лекції в Берлинському університеті. Наскільки трагічне становище Ш—ка було за тих часів, показує його російська повість „Музикант" де описуються душевні муки кріпостного артиста-віртуоза.
Бачимо це також і з повісти „Художникъ", що має цілком автобіографічний характер для Шевченка. Ці повсякчасні переходи від надії до одчаю, від радощів до плачу страшенно вплинули на молоду душу, і з цього часу остаточно викрісталізувались в Ш—ка почуття планомірного протесту проти кріпацького безладдя.
Викрісталізувались і залишились на все життя, бо були часткою його псіхичної організації, його внутрішнього „я". Крім того, поет не міг ніколи забути про минулу свою неволю й колишнє бідування: грізним memento mori стояла перед ним його рідня, що була й досі в пазурах кріпацтва. Він не міг забути минулого і через те, що надто вже скрізь воно себе показувало: вкажу ва відомий інцідент з Лукашевичем, що послав до Ш—ка глупої ночі свого кріпака.
І справді, боротьбу з всякою неволею й бідуванням він поставив „во главу угла“ свого життя. ІІІ. З початку своєї літературної діяльности Шевченко виступає безперечно як романтик: „Причинна", „Утоплена", „Тополя" -це продукти романтичної творчости. Але вже в поемі „Сон“ („У всякого своя доля" ...) перед нами на ввесь зріст стає величезна постать Шевченка — борця за визволення народнє: „дужою рукою розриває він завісу народнього життя і з непереможною силою аналізу виставляє на людські очі болячки кріпацтва.
Взагалі треба сказати, що великий поет визначається іменно аналітичною силою свого розуму, і з цього погляду його можна прирівняти до гр. Л. Толстого: і там і тут перед очі наші з'являються гріхи дворянської і чиновницької арістократії, хоча, звичайно, прийоми творчости і псіхологія письменників не мають нічого спільного.
Вже починаючи приблизно з 1844—45 рр., нашого кобзаря цілком захоплюють відносини між паном і мужиком, багатим та бідним, вільним та в кайдани закутим. Це період перелому в творчости Шевченка: чи спричинилось цьому пробування його на Україні 1843 —1847 рр., Цікаво, що він сам зазначає ту переміну, той перехід до реальної творчости, що стались саме за цих часів: „І я прозрівати Став потроху... доглядатись,— Бодай не казати („Три літа“ 268).
Треба нагадати, що іменно в цьому році поетом написано багацько знаменитих його творів: „Кавказ", „Сон“ (в 1844), „Наймичка", „До мертвих, живих...", та ин. Розробляючи з початку сюжети, так мовити, особистої моралі, наш кобзарь чим далі —то більш примішує до них елемент соціальний. На авансцену поетичного твору виходить пан —це найбільше росповсюджений сюжет, і скривджена ним дівчина.
Зпочатку, напр., в „Катерині", „Наймичці"—немає елементу насильства, що засноване на кріпацькій залежности. Але далі цей мотив знущання, користування з свого всевластного становища цілком захоплює творчість нашого поета. Ті самі сюжети розроблює Ш—ко і в своїх російських творах: „Слѣпая", „Наймычка", „Варнакъ", „Близнецы“. IV.
Але Ш—ко бачив, що не тілько скривджені покритки кленуть той самий соціальний лад, за істнування якого процвітає безправ'я народне. Він бачив ясно, що кріпацтво нищить ексномичний добробут нашого селянства, що воно призводить до повного матеріального занепаду селян. З надзвичайним аналітичним хистом дає Шевченко нам реальну картину сучасного йому села: „Аж страх погано У тім хорошому селі: Чорніше чорної землі Блукають люде; повсихали Сади зелені, погнили Біленькі хати, повалялись; Стави бур'яном поросли.
Село неначе погоріло, Неначе люде подуріли,— Німі на панщину ідуть І діточок своїх ведуть" (396). Особливо сильне вражіння справляє та картина села кріпацького, що являється частинкою власного життя поетового; „... в тім гаю У тій хатині, у раю, Я бачив пекло... Там неволя, Робота тяжкая,— ніколи І помолитись не дають".
І це не влучна гіпербола: таким іменно селом виглядало кріпацьке становище за тих часів: це не тільки село Шевченка, це село типове для тодішнього жаття, настільки типове, що навіть Гоголь в селі Плюшкіна не посмів його прикрасити якось. Пани повинні годувати селян за неврожаю, вони повинні бути справді якимись „батьками" для менших братів.
Що ж ми бачимо в дійсности? „Тисячами гинуть Голодниї люди. А скирти гниють, А пани й полову жидам продають. Цікаво порівняти до цих поетичних картин звістки сучасників про те, як запомагали справді пани своїм кріпакам за часів народнього бідування. Один, наприклад, священик оповідає, що деякі пани брали гроші на допомогу од правительства, а самі примішували в борошно 75 проц. ріжної нечисти; один же орігінал заходився годувати селян... звичайнісінькою глиною, бо він вичитав в „Библіотекѣ для чтенія", що десь в Америці дикуни їдять глину.
Як бачимо, факти потвержують ту безотрадну картину кріпацького добробуту, що дав Ш-ко в своїх творах. Колись Ще на Україні веселі І вольниї пишались села — каже поет, а тепер Лани братами оремо І їх сльозами поливаєм (479). Як же полагодити заплутані еоціально-економичні відносини села? Другими словами, ми підходимо до його позітивної, сказати б, програми. V.
Коли ми говоримо про позітивні ідеали Ш ка, цеб то, коли ми хочемо довідатись про сінтетичні здібности його розуму, ми повинні слідом за Драгомановим признати, що тут слабеньке місце нашого кобзаря. Зпочатку, коли він вперше побачив ту дивовижну колізію, що утворилась між паном і мужиком, він гукнув щиро, захоплююче: Обніміте ж, брати мої, Найменшого брата, — Нехай мати усміхнеться, Заплакана мати... (254).
Ніби треба тільки „всѣмъ захотѣть" (ох, яка стара пісня!), „і забудеться срамотня давняя година". Тут, як підкреслює Драгоманов *), Шевченко виявляє повне незнайомство з теоріями про поступ в історії і про вагу особи в історичному процесі. „В Ш-ка не було міцної й ясної думки про поступ в історії, бо її не могло бути в чоловіка, який думкою стояв на церковному грунті, не мав європейської освіти й знав тілько російське життя часів Миколи I“ **).
В чому ж тут виявлявся церковний грунт, як каже Драгоманов? Треба зауважити, що погляди Ш-ка на це цікаве для нас питання мінялися під впливом умов його життя; ми постараємось указати на цю, так мовити, градацію його поглядів. Коли читаємо його твори, писані на засланні, то цей „церковний грунт" дуже почувається.
Зразу Ш-ко ніби не знає, на яку ступити. „ Що-ж ми маємо робить?" — запитує він. Росказуючи далі про пана, що „в селі своїх дівчаток перебірає", він ніби знаходить вихід з цього становища: Чому ж його не так зовуть? Чому на його не плюють? Чому не топчуть? Люди, люди! (377). Зразу, як ми сказали, Ш-ко справді стоїть на „церковному грунті", цеб то покладає єдину надію на Бога: Мій Боже милий! Даруй словам святую силу!...
Щоб спала тихая печаль На очі їх, щоб стало жаль Моїх дівчаток, щоб навчились Путями добрими ходить, Святого Господа любить, І брата миловать... (383). Або в иншому місці наш поет каже, що для невольничого спочинку треба чекати Бога: Се Бог судить, визволяє Довготерпеливих... (526). *) „Шевченко, українофіли н соціалізм", стор. 77. **) Ibidem, стор. 84. 17.
Далі: Тоді як, Господи, святая На землю правда прилетить... Тоді —... Оживуть степи, озера І пустиню опанують Веселиї села. Ми скрізь тут бачимо проте, що поруч з згадками про Бога, про його допомогу, у Ш-ка виступає якась вищого порядку Правда, але не реальна тутешня сила, а якась абсолютна, що повинна згодом росплутать сучасний клубок соціальних відносин.
Засобом для цього служить знамените Шевченківське „слово". 10 декабря, 1857 року, Ш-ко записує в своєму щоденникові; „Дай Боже, щоб букварь Куліша поширився серед нашого бідного народу! Це перший вільний промінь світла, що зможе проникнути в невільницьку голову, здавлену панами". Ітак, просвіта, слово, що поставив на сторожі коло кріпаків наш кобзарь, повинні бути „якорем спасенія".
І тоді ....Правда оживе, Натхне, накличе, нажене Не ветхеє, не древлє слово Ростліннеє, а слово нове Між людьми криком пронесе і люд . .. спасе... Але побіч з цими мотивами, чом далі —то дужче бренять инші, реальніші і більш рішучі, і наприкінці жаття Шевченкового його погляди на соціальні відносини села вже зовсім визначились.
В надзвичайно сильному по своїм громадським мотивам вірші „І вирис я на чужині", наш поет указує і на можливий вихід з кріпацького становища: А у селах, у веселих І люде веселі. Воно б, може, так і сталось, Як би не осталось Сліду панського в Украйні... (397). Але вже згодом поет наш зрозумів, що коли буде знесено кріпацтво, то не будуть пани—будуть підпанки.
З деяких зрозумілих причин ми не будемо виписувати тих цітат, де Ш-ко обурюється проти сучасного йому політичного укладу і проти всіх прихильників цього укладу. Він своїм розумом і серцем повірив, що На оновленій землі Врага не буде супостата, А буде син і буде мати І будуть люди на землі. С. Дорош. 
