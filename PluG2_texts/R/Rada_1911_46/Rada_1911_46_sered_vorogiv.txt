Серед ворогів украінства.
Київські націоналісти й Т. Шевченко. Зібрання київських націоналістів 23 февраля було „присвячене" українському генієві Т. Шевченкові.
Референтом на цьому зібранні виступив А. Савенко, котрий прочитав багато уривків з творів Шевченка і доклад на тему „Пѣвецъ „самостійной Украйны“ (по поводу предстоящаго Щевченковскаго юбилея)“. Зміст докладу, як довідуємося з „Кіевлянина“, був такий: насамперед докладчик зазначив ті свої почуття, з якими раз-у-раз підходить до Шевченка та його творчости.
Як „чистокровный малороссъ по происхожденію", Савенко палко любить свою „родину- Малороссію“, не менш палко, ніж ті гласні міської думи, що подали заяву про вшанування думою пам'яти Шевченка.
Ось через це то Шевченко, як поет-лірік, „воспѣвавшій Украйну“, близький до серця докладчика.
Але, кохаючи свою „родину-Малороссію", докладчик ще більше кохаэ своє „отечество-Россію", се б то „то цѣлое, неотъемлемой частью котораго является Малороссія". Дивлючись же на творчість Шевченка з „общерусскаго" погляду, докладчик находить в цій творчості такі елементи, які не дозволяють йому з повагою ставитися до пам'яти поета.
Нігіліста, атеіста, що не признавав Царської власти і глумився над історичними представниками цеї власти, „русскіе люди" шанувати не можуть.
Може прихильники поета скажуть, що богохульство й знущання з Царської влади „не составляютъ главнаго въ произведеніяхъ автора „Кобзаря", что, молъ, эти грѣхи его нужно простить и забыть". На жаль, в творах Шевченка є щось таке, -на думку Савенка,—що „составляетъ главное ихь содержаніе и за что именно революціонный лагерь и чествуетъ нынѣ память украинскаго поета". Це — головне „страстная и жгучая ненависть къ единой Россіи и къ ея великимъ историческимъ дѣятелямъ". „Мазепинство" —це головний його настрій.
Неосвічений і некультурний Шевченко „былъ обработанъ" Кулішем та иншими членами Кир.
Мефод. брацтва. „Мысли и содержаніе для произведеній Ш —ка давали ему друзья, а Ш—ко съ его поэтическимъ даромъ былъ только орудіемъ, тодько музыкальвымъ инотрументомъ". Мазепинські плани формулювалися ясно тільки за останні часи.
Всі свої мрії вони звязують з Австрією. „Мазепинцы организозываются на случай войны“, щоб зробити повстання.
Ради цього збіралися приїхати у Київ австрійські емісари. Вивод загальний такий; „русскіе люди должны самымъ рѣшительнымъ образомъ протестовать противъ чествованія Шевченка" ... До промови Савенка додавали ще й з свого боку А. Стороженко та инші, а відомий чорносотенний протоєрей Прозоров поставив навіть питання: „допустима ли постановка въ Кіевѣ памятника Шевченкѣ", — питання це передано на обміркування в комітет клуба.