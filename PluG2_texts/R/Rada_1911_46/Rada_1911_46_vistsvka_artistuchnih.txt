Виставка артистичних творів Т. Шевченка.
Не зважаюча на те, що минуло вже пів століття, як не стало Тараса Шевченка, ми, до сього часу, дуже мало знаємо його з боку артистичної діяльности... Почасти се зрозуміло: живе, могутнє слово дало йому спромогу висловлювати й ширити усе те, чим наскрізь була пройнята душа, серце, уся істота сього чоловіка.
Воно будило, торкалось самих найдорожчих сторін життя і, через се, — тягло до себе, як тягло і до самого творця його.
Але, поруч з цим, та й значно раніш —ще з дитячих літ Шевченка, завше вимагала прояви, завше просилася на світ ще друга сторона, другий дар Божий— порив до мистецтва, до артистичної творчости.
Він поміг Шевченкові знайти себе, поміг вибитись на волю, сприяв тому, що відкрились очі, що так бажали світу.. Працю на цім полі Шевченко не залишав ніколи, не зважаючи на всякі перешкоди, що ставило йому сумне, важке життя.
Страшно мучився, болів він душею, коли не міг задовольнити сієї потреби духа... Зробив він тут багато, але спадщина, яку залишив, розійшлася по світу... Давно вже настав час звернути більшу, серіозну увагу на діяльність Шевченка, яко артиста-маляра, бо до цього часу зроблено в цьому напрямі дуже мало — майже нічого.
Перш усьго, треба виявити, що лишилося —ми ще не маємо, навіть, перелічення його артистичних творів, хоч би й неповного.
Правда, тепер, коли минуло 50 років після смерти артиста, та беручи ще на увагу нашу недбалість й байдужість в цьому напрямі,— така праця буде не легкою, але вона конче потрібна.
Без неї не будуть можливі й другі завдання, що йдуть по черзі: школа, чрез яку пройшов Шевченко, впливи керовників, поступовий розвій його творчости, характерні риси останньої, мистецька вартість творів і т. и. На все це на став вже час... Для пошани 50-тих роковин смерти поета-артиста гурток прихильників його уряджує у Київі виставку його творів.
За для браку часу не вдалося зробити її такою повною, як то було б бажано.
Але й те, що можна було розшукати і що є на виставці, буде мати велике значіння для характеризування артистичних творів Шевченка.
Мистецька творчість його йшла не рівно, як не рівно йшло й саме його життя.
Проте, усе, до чого торкалась рука його, свідчить, що був він і в сій сфері закінчений майстер: багацько праць його дають нам зразки справжнього, високого мистецтва... На виставці зібрано такі речі: 1) Маска Шевченка, 2) Шевченко в труні; литографія; підпис навиворіт: „26 февраля 1861 года.
Н. Дмитрієв“ 3) Шевченко в труні, Верещагина; литографія, 4) Могила Шевченка біля Каніва в 70-их роках; фотографія, 5) Портрет Шевченка, рисован.
Штернбергом в 1840-му р.; олівець, 6) „Шевченко в холодній кватирі накрившись теплою ковдрою рисує" — рисунки Штернберга (?) олівцем, 7) „Шевченко позірує перед Штернбергом"; рисунок олівцем, 8) „Шевченко Й Штернберг голяться"; підпис: „1840 г. Марта 20 вмѣсто чаю ми побрились"; рисунок олівцем; альбом Штернберга, 9) Аркуш, на котрий переведено попередні рисунки Штернберга, 10—23) 14 портретів Шевченка з ріжних часів його життя — знімки з автопортретів й фотографії, 24) Портрет Шевченка, литоґрафірований в Парижі, з власним автоґрафом, 25) „Колись то ще, во время оно“. Рукописи : 26) Лист Шевченка до брата Микити 1839 р., 27) „Заповіт" і „Псалом 199", 28—35) „Гамалія", „Тарасова ніч", „До Марії Маркович", „Перебендя", „До Основяненка", „Іван Підкова", „Н. Маркевичу", лист до Д. Каменецького.
Малюнки олійними фарбами : 36) Портрет п-і Маєвської; підпис: „Т. Шевченко 1843", 37) Портрет Г. Закревської; підпис: „1843.
Т. Шевченко", 38) Портрет П. Закревського — того ж мабуть часу, 39) Портрет кн. Рєпніна, 40) Портрет кн. Н, Нейкуатової, 41) Портрет п-ні Горленкової.
Акварелі. 42. Портрет п-а Соколовського; підпис: „Т. Шевченко. 1842". 43. Портрет М. Катеринич; підпис: „1846 Т. Шевченко". 44. Портрет Г. Катеринич; підпис: „1846 Т. Шевченко" . 45. Портрет Т. Катеринич; підпис: „1846.
Т. Шевченко". 46. Портрет І. Катеринича; підпис: „1846. Т. Шевченко" . 47. Портрет О. Катеринича; підпис: „1846.
Т. Шевченко". 48. Портрет М. Ісаєва, писаний в Оренбурзі, в лютому 1850 р. 49. Портрет п-і Бларамберг, писаний в Оренбурзі. 50. Портрет Броніслава Залєсского (сепія); підпис; „Orenburg. 1850". 51. Костьол в Київі. 52. Берег Аральського Моря. 53. Киргиз на коні. 54. Хлопчик-калмик спить в юрті біля пічки—сепія. 55. Жидівське весілля; підпис: монограма з літер Т. і Ш. 56. Долина на Хивинській дорозі. 57. Ак-Миш-Тау. 58. Туркменське кладовище в долині Долнапа. 59. Чір-Калі-Тау. 60. Аулья-Тау. 61. Калмик в юрті — сепія.
Рисунки олівцем. 62. Портрет М. Лазаревського; підпис: „Т. Шевченко 1858". 63. Портрет О. Лазаревської; підпис: „1859.
Т. Шевченко". 64. Портрет хлопчика; підпис: „1858. Т. Шевченко" . 65. Видубецький манастир в Київі. 66. Гора Скавика в Київі. 67. Дорога біля Київа. 68. „Паски святять". 69, Біля шинку на селі. 70. Киргизи. 71. Киргизький кінь.
Офорти. 72. „Живописная Украина Тараса Шевченка. Санктпетербургѣ 1844". Містить в собі 6 офортів; „Дары въ Чигрыни 1649 року", „Казка", ,У Кыеви“, „Старосты", „Судня рада", „Выдубецкій монастырь у Кыеви". 73. „Старосты"—„Шевченко 1847“. 74. Лихварь —з образу Рембрандта —„Гравир.
Т. Шевченко. 1858“; власноручний підпис Шевченка червоним олівцем: „Маріи Степановни Конегович на пам'ять Т. Шевченко". 75. Офорт того-ж змісту. 76. В шинку —з обр.
І. Соколова—„Грав. Т. Шевченко. 1859"; власноручний підпис червоним олівцем: „Петру Аркадьевичу Кочубею вмѣсто писанки 12 апреля 1859.
Т. Шевченко". 77. В лісі —з обр. М. Лебедева 1836 р. —„Грав. Шевченко 1859". 78. Старець на кладовищі —„Т. Шевченко. 1859". 79. Автопортрет „1860 Т. Шевченко". 80. Автопортрет —як попередній, але більш виконаний. 81. Вірсавія—з обр.
К. Брюллова 1831 р. —„Грав. Т. Шевченко, 18б0“. 82. „Баронъ. Петръ Карловичъ Клодтъ" —„Т. Шевченко 1861"—навиворіт. 83. Хлопчик-калмик в юрті біля пічки. 84. Свята семья. 85. Знімки з образів олійними фарбами, акварелів й рисунків Шевченка. 86. Знімки з офортів Шевченка. 87. „Панько Рудый пасѣчникъ изъ Деканьки" — образ олійними фарбами; на підрамку підпис: „Нарисованъ Т. Гр. Шевченко въ сороковыхъ годахъ для пасѣки Пономарева въ Конотопскомъ уѣздѣ, въ хут.
Желѣзняковъ между с.с. Гирявкою и Шаповаловкою"; більше, ніж певно, що малював не Шевченко. 88. Портрет К. Брюллова — учителя й керевника Шевченка в Академії; гравюра І. Пожалостіна 1872 р. з автопортрета, що заховується в московському румянцевському музеї.