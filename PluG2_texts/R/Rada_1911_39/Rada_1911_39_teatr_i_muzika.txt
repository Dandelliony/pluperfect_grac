Театр і музика.
„Прислужники". Бенефіс арт. Ів. Ковалевського.
„Прислужників" поставлено в театрі д. Садовського гарно, особливо-ефектні друга, третя і четверта картина. Грають артисти дружнім хором. Чудова постать Отамана в виконанню д. Миловича. Д-й Ковалевський, хоч і був хворий в цей вечір, справився з рол'ю економа—німця прекрасно; всі характерні риси в артиста тонко продумані і бездоганно виконані. Порівняючи, вдались на цей раз ролі д. Діброві і д. Рибчинському (діда). Звичайний успіх мали д-ки Ліницька, Борисоглібська, д-ії Мар'яненко і Левицький. 
Бенефіціанта тепло вітали. Були дарунки. А. В.
- Бенефіс М. К. Садовського. Сьогодня справляє свій бенефіс М. К. Садовський. Піде „Ревизор" в українському перекладі. Бенефіціант виступить в своїй коронній ролі—„Городничого". Ролю Хлестакова грає д. Мар'яненко.
- В театрі „Соловцовъ" сьогодня для бенефісу артиста Болховського виставляють ком. „Столичний воздухъ" з бенефіціянтом у ролі Бєжіна.
- Білоруський вечір. 15-го февр. в Петербурзі в залі „Пальма" одбувся білоруський вечір. Виставлено було „Пошилися в дурні" в перекладі на білоруську мову. Крім того були білоруські співи й танці.
- Українські вистави у Петербурзі. З 11-го февр. у театральній залі Фон-Дервіз в Петербурзі роспочались українські вистави. 11-го виставляли „Шельменка-Денщика", 14-го „Ой не ходи Грицю", 15 го „Циганку Азу", 16 го „Сорочинський ярмарок" і 20-го будуть виставлять „Невольника" і „По ревизії". Хто бере участь у цих виставах, видко це з оповісток про „5 пар танцоров і танцорок" і т. и. 
19 февраля у Петерб. укр. клубі „Громада" виставлено буде „По ревизії“.
- Труппа Б. Оршанова й В. Данченка грає в Херсоні до посту. В репертуарі останніх днів такі пьєси: „По над Дніпром", „Кума Марта“, „Панна Штукарка", „Маруся Богуславка", „Зальоти соцького Мусія", опера „Катерина", „Діти землі", Оршанова, „Тарас Бульба".
- Нова п'єса. Драматична цензура дозволила до вистави жарт на 1 д. С. Васильченка під назвою „На перші гулі".