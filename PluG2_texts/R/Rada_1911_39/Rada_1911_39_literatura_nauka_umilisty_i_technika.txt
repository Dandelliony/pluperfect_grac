Література, наука, умілість і техніка.
„Село". Вийшло число 8 популярного українського тижневика „Село". Зміст його такий: За тиждень.—3 українського життя.—Вісти з столиці, П. Смутка.—3 закордонної України, В. Л—ка.—Російсько китайське непорозуміння К. М.—Про кріпацьку неволю і про визволеннє, Гр. Коваленка.—Синя книжка, В. Стефаника.—З українського руху, Ф. Коломійченка.—Чорна смерть, Юр. Сірого.-Молочарські контрольні союзи на Курщині, А. Самійленка. Дописи. 
= „Искусство" № 2. Цими днями вийшов у Київі № 2 художественнаго журналу „Искусство", присвячений пам'яти Т. Шевченка. Літературна частина журналу складається з нариса Е. М. Кузьмина про Т. Г. Шевченка як художника (стаття ще не закінчена) та К. Широцького про молоду Шевченка (переклад з української мови). До статті Кузьмина додано декілька прекрасних репродукцій з малюнків і рисунків Шевченка—l) портрет олівцем А. А. Лазаревської (1859 року), 2) М. М. Лазаревського (1858 року—теж олівцем), 3) княгині Н. Д. Кейкуанової (олійними фарбами), 4) пані Маєвської (олійними фарбами 1843 року); рисунки—у Київі над Дніпром—1844 р. Видубецький манастир—1844 р. „Старости"—1844 року. 
Окрім того в цьому ч. „Искусства“ уміщено статтю проф. Г. Павлуцького про „орнамент пересопницького євангелія" й художественну хроніку. 
М. М. Коцюбинський. ІІ том. В Петербурзі видавництво „Знаніе" незабаром має випустити вже другий том творів нашого талановитого письменника М. М. Коцюбинського—в російському перекладі. Сюди увійдуть між иншим отсі твори: Fata morgana (вся), Пе коптьор, В путах Шайтана, Поєдинок, На віру та инш. Підготовляється до друку й третій том, що має вийти аж на осінь. 
Перший том творів М. Коцюбинського, виданий „Знаніемъ", розходиться так успішно, що видавництво збірається вже повторити це видання.