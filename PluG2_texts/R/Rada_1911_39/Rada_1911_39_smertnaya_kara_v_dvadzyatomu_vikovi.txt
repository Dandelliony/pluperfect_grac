Смертна кара в двадцятому вікові.В Крулевці, в Прусії, було засуджено до смертної кари за отруїння пʼяти душ наймичку Августину Милковейт. Як тільки засуджену привели на двірець, де мала бути смертна кара, два помішники ката схопили її під руки, третій держав за ноги. Кат схопив свою сокиру. Помішник ката зняв з плечей засудженої кофту і тоді дівчина кинулась на землю і почала страшенно кричати, схопившись руками за колоду, на якій їй мали відрубати голову; ввесь час вона, мов божевільна боронилась ногами. Тоді один помішник схопив її голову і поклав на пень, але кат і тут ще не міг нічого зробити, аж поки всі три помішники не кинулись на засуджену і не придушили дівчини так, що вона не змогла вже тріпатись. Кат зразу підбіг, високо підняв сокиру і розмахнувся з такою силою, що голова відскочила на метр від колоди, а сокира глибоко заскочила в колоду... Не віриться, пишуть пруські газети,-що ця смертна кара сталась не в середні віки, а в наші часи.