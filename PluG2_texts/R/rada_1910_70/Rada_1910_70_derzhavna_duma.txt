ДЕРЖАВНА ДУМА.
(Засідання 24 марта). Дрібні законопроекти.

Висловившись за бажаність законопроекта, виготовленого комісією, про опіку над селянами, яких обвинувачують в „расточительности”, -  Дума визнає далі бажаним, відповідно до заяви 33 членів, заснування особливої комісії з 23 чоловіка, яка має обміркувати питання про засоби боротьби з пожежами по городах та селах. Антонов докладує висновки комісії згоди з приводу законопроекта про встановлення жалування кандідатам судового відомства. Комісія не прийшла до порозуміння в справі про те, чи призначають розмір жалування обидва судові зібрання чи голови вкупі з прокуратурою. Дума обстоювала за перший спосіб, Рада —за другий. Черносвитов підтримує попередню постанову Думи, але балотировкою ухвалено пристати на думку Ради. Синадино докладує висновки комісії згоди в справі законопроекта про зміну деяких правил що до користування паровими казанами. Дума попереду гадала, що не зважаючи на догляд за казанами, власники повинні платити податок. Рада ж дивиться на це питання зовсім инакше. Лерхе підтримує компромисну пропозіцію меншости членів комісії згоди, щоб платити податок в половинному розмірі. Коваленко 1-й обороняє попередню постанову Думи. Бар. Черкасов та Скороходов обстоюють за постанову Ради. Балотировкою Дума приймає компромисову пропозіцію меншости комісії згоди. Після перерви Дума визнає бажаним законодатню пропозіцію 37 членів про поширення на город Новочеркаськ городового статуту 11 іюня 1882 року.

