Політичний огляд.
В міжнародній політиці настали тихі, лагідні дні. Чи надовго це - трудно сказати, бо вже й 1910 рік вспів нам дати цілу низку політичних несподіванок.
В європейській пресі ще й досі трактуються австро-російські дипломатичні переговори.
Найбільше прихільні до Росії „Temps" і  “Times!”  дивляться зовсім безнадійно на майбутню австро-російську політичну дружбу, більш витворену по міністерських канцеляріях і спечену  на пережитках стародавньої дипломатичної казуїстики, що зовсім не одповідає загальному темпові сучасного життя.
Опублікований офіціальних повідомлень з приводу цього в Петербурзі й Відні припало як-раз на час приїзду до Росії сербського короля Петра і подорожи болгарського царя Фердінанда до Костянтинополю.
Крім цього, саме в цей час завітав до Риму германський канцлер Бетман Гольвег.
Всі три візити мали безумовно політичний характер. Подорож до Петербургу царів славянських земель, де ще так міцно вірять в Росію, вважається там начеб ратіфікаціею їх короновання, важною, ознакою в очах славян.
Король Петро й цар Фердінанд та їх міністри Пашич і Малінов дипломати не аби які і вони добре знали, куди їм треба їхати після подорожі до Росії.
Звідціль дорога їм прямісенко стелилась до Костянтинополю. Як відомо вже нашим читачам, в-осени минулого року на Балканах була виникла думка про федерацію славянських держав, щоб захистити себе з одного боку від Турції, з другого —від австрійських експропріацій.
Гадалось, що ця балканська федерація складеться з благословення Росії, а може й під її протекторатом.
Ну, та з годом побачили і на Балканах, і в Росії, що все це — марні химери, що краще покинути тії сентіменти і стати в політиці на більш реальний ґрунт.
І подорож болгарських, а потім і сербських урядовців з коронованими особами на чолі— це перші спроби реальної політики.
Пізніші звістки повідомляють нас, що в Костянтинополі одбулось багато політичних нарад між турецькими, болгарськими та сербськими міністрами; на цих нарадах роз’язано багато спільних питань, про нові залізні дороги, про непорозуміння на кордонах, про екзархат, підданство і т. инш.
Ці чисто ділові питання, дякуючи спокійним дням в політиці, безумовно можуть дати може й на довший час користні наслідки для вічно неспокійних Балканів.
Цікаво тут зазначити один досить яскравий факт, як в наш вік мілітарізму зміцняють політичну дружбу.
Всі питання між турецьким та болгарським урядом закінчились лагідно; з болгарськими гостями поводилась в Костянтинополі дуже чемно, ввічливо і гостинно, але все це не вадило туркам показати Фердінандові парад турецького війська під приводом військового міністра Шефкета-паші.
Турки хотіли тільки показати Фердинандові силу й міць турецької армії, щоб він у себе дома не помилявся часом, гадаючи про її кволість.
Подорож германського канцлера до Риму мала подвійну мету. Перш усього малося на думці показати, яка-то міцна спілка між Германією та Італією і нишком провірити, що то ще зосталось від тої старої дружби, а разом з тим, — зміцнити стосунки з Ватіканом, що дуже важно тепер для сучасної внутрішньої германської політики, яка покладається на спілку консерваторів з католицьким центром.
Всі переговори Бетмана-Гольвега з римським урядом держаться в секреті.
Вітали його зокола дуже щиро, але як-раз, коли в Римі гостював німецький канцлер, мусіло вийти в одставку міністерство Сонніно і на чолі римського уряду став Луццаті, великий прихильник зближення Італії з англо-франко-російською групою держав.
В німецько-австрійській пресі зараз же почалось незадоволення з Луццаті, а Бетман-Гольвег, не закінчивши переговорів, поспішив додому.
Припинала своє істнування в Греції військова ліга, цей злий геній диктаторства військового, що мало не впхнув в прірву стару Грецію.
Загальна тиша в політиці в значній мірі одбилась і на Англії. Там тепер майже не цікавляться зовсім міжнародніми справами.
Міністерство Асквіта доживає мабуть останні дні. Воно встигло внести в палату общин цілу низку резолюцій, що зменшують права верхньої палати.
Самі лорди теж ухвалили проект свого ліберального лідера лорда Розбері, який знищує право перів займати, як спадщину, кресло в палаті лордів.
Нація упевнена, що незабаром знов почнеться парламентський кризіс і діяльно готується до нових виборів.
В Китаї опубліковано імператорський наказ за підписом принця-регента, що під кінець восьмого року царствування імператора Суань-Туна неодмінно буде даровано Китаю конституцію, а тепер скрізь по державі йде підготовча до цього праця в провінціяльних комітетах, які будуть на рік об'єднані в один державний комітет
