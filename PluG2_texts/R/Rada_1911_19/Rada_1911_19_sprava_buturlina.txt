Справа Бутурліна.
Найцікавіше в засіданні 22 января це те, що Панченко одмовився од попередніх своїх пояснень.
Він, хвилюючись, каже що міг вважати себе винним тільки в неправильному гоїнні. „На допиті слідуватель став впевнять мене признатися, обіцяючи полегшіть кару, а ні, то загрожував арештувать Муравйову.
Я мусів признатися. Слідуватель мені став підказувать слова: „ендотоксін”, „дізентерійннй". Я не розслухав, сказав: „діфтерійний токсін“. Тепер говорю правду.
Допитуючи свідків, я хотів уяснить собі, чи справді Бутурлін помер од моєї неохайности,- Це мучило мене, як лікаря.
Я ночей не спав І тепер бачу, що винен Каган: чом він не викликав мене? Я зробив один укол, а їх зробилося три.
Взагалі тут багато таємничого. Слідуватель не здержав слова; арештував Муравйову.
Я і набрехав, а деталі дав для правдивости". Врешті він заявляє, що визнає себе винним тільки в необережному вприскуванню необеззараженим шпріцом.
Суд переходить до допиту свідків, які встановляють, що до Панченка приходило ранком двоє цівільних.
Як вони прийшли, кап. Старков, що перебував у Муравйової, одяг фрак і видавав себе за лакея.
Далі встановляють, що Лассі жив в Петербурзі з 29 апріля до 5 мая і часто бачився з Панченком і Бутурліном.
Далі Панченко каже, що Лассі мав замір отруїти генерала Бутурліна, давши йому отрути.
Свідок — товариш покійного Клода, каже, шо Бутурлін говорив в Парижі йому, що Патрік (Лассі) дуже радий був би позбавити його життя; що це для Лассі було б дуже корисно.
