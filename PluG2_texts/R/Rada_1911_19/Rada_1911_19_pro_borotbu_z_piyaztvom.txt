Про боротьбу з піяцтвом.
Челишев закінчує роспочату в минулому засіданні промову. Він нага дує, що ні одна війна, ні одна пошесть не вирвала з Росії стільки жертв, як алкоголь.
По рахунку оратора в Росії од алкоголю вмірає кожного року до милійона душ.
Коли заводили монополію вина, то мали на меті зменшення піяцтва, одначе статистика доводить, що мета не осягнута.
Цифри показують, що в Росії п'ють більше, ніж в инших державах. Оратор вважає, що забороняючі заходи в боротьбі з піяцтвом цілком раціональні, і гаряче закликає всі шари громадянства з'єднатися в боротьбі, не шкодуючи коштів, бо вони викупляться „сторицею". На прикладах американської боротьби оратор доводить, наскільки ворог дужий, і висловлює думку, на скільки буде тяжкою боротьба з ним.
Оратор не мав надії, щоб Рада ухвалила цей законопроект, хоч би його й прийняла Дума.
Винокури одержують од уряду 36 милійонів рублів за той спирт, що уряд купує по великій ціні, і добру частину цих грошей оддають на боротьбу з тверезістю, підсовуючи хабарі навіть часописам.
Опріч забороняючих заходів, Челишев вважає потрібним боротися з піяцтвом через вплив школи та церкви.
Оратор нарікає на уряд, що він таємно допомагає поширенню алкоголю, а громади тверезости підтримує тільки, як фірму для прикриття дійсної цілі.
Челишев доводить, що уряд й його агенти всіма силами заперечують бажання людности боротися з піяцтвом.
А проте боротьба з ним без запомоги уряду неможлива. Без цього закону, що пропонує коміся, боротися з піяцтвом неможна; в цьому законі оратор вбачає тілько перший камень для майбутньо го будинку.
Самої просвіти для боротьби з піяцтвом мало, бо воно має своїх прихильників зо всіх шарів людности і в нас і за гряницею.
Коли ми не бажаємо дать краєві живого закону, ми не будемо народніми представниками і не справдимо того довірря, яке Царь поклав на нас. (Гучні оплески на всіх лавах). Перервавши обміркування законопроекту про боротьбу з піяцтвом, Дума переходить до обміркування инших законопроектів.
