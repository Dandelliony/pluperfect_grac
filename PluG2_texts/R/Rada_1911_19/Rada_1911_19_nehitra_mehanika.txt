Нехитра механіка.
Дрібна пригода, що трапилась на російсько-австрійській границі, пригода, на яку мало хто й звернув увагу, дала привод нововременському Меньшикову в сто перший раз вигукнути: „Росія в небезпеці! Готуймось до війни”!.. Де-кілька випадкових вистрілів, якими обмінялись австрійські і російські кордонні вартові, цей провозвістник російського „націоналізму” роздмухує до розмірів цілої політичної події й з жадобою до крови, яка цілком не личить письменникові, нацьковує дві сусідні держави одну на другу.
Щоб яко-мога згустити фарби й утворити потрібний йому настрій, Меньшиков накопичує одну вигадку на другу, одну брехню на другу, називаючи істнуючим те, що іствує тільки в його отруєній уяві.
Як чорнильна каракатиця каламутить і псує кругом себе воду, щоб зручніше було зловити намічену жертву, так перо Меньшикова інсінує, вигадує, перекручує, фальшує, аби зручніш зловити російське громадянство й російський уряд на „націоналістичний* гачок.
Але як довести, що Австрія готується до війни з Росією й що пригода на гряниці є тільки початком войовничих заходів з її боку? Для всякого иншого це було б цілком неможливо, але що неможливо для иншого, те можливо для Меньшикова.
Користуючись тим, що російське громадянство мало що знає про сучасний український рух у Росії, Меньшиков категорично заявляє, що це все—„австрійська інтрига”. Австрія, бачите, зазіхає на Польщу й Україну, отже, щоб забезпечити собі здобуття цих країв, вона підтримує й плекає нею ж утворені сепаратистичні рухи в цих краях.
Підготовяюється не більше й не менше, як повторення польського повстання за Наполеона й українського —за Карла XII. Ось які страхи! Почуваючи, що навіть дуже легковірні люде не поймуть віри його словам, коли їх не буде потзержено фактами, Меньшиков починає наводити „факти*. Розуміється, що факти трактовано цілком по меньшиковському.
Наводяться якісь нікому невідомі заяви Крамаржа й Шептицького. Крамарж ніби то просто заявив, що Австрія готується ввести своє військо на Україну, здобути Одесу й Київ і утворити самостійну Україну.
Що ж до Шептицького, то останній вкупі з бароном Бінертом буцім то збіряється за допомогою штучного розвитку українського руху в Галичині викликати й на російській Україні національний український сепаратизм і викликати там при нагоді навіть революційний рух.
В політиці Меньшиков радить „брати на увагу не те, що говориться, а те, про що мовчать”.. От він і підслухав те, про що мовчать Крамарж і Шептицький і вийшло так, ніби вони це сказали.
Ніскільки не турбуючись тим, що це спосіб дуже непевний, Меньшиков в однім місці своєї статті так і каже; „У своїй промові барон Еренталь сказав, що Австрія не загрожує балканському півострову.
Одначе, нема й натяку на те, щоб Австрія не загрожувала й Росії”. Ergo: коли Еренталь не сказав, що Австрія не загрожує Росії— значить, вона їй загрожуе.
Міркуючи таким способом, можна доміркуватись і до того, що Австрія загрожує Аргентині, Японії, Англії, Оранжевій республіці і всім иншим державам цілого світу, бо ж Еренталь не сказав, що вона їм не загрожує!.. Меньшиков, одначе, ще не настільки збожеволів, щоб не розуміти, що на таку логічну еквілібрістику трудно кого-небудь піймати.
А йому конче потрібно „утворити настрій”. Для того він пускається в небезпечне плавання по науковому морю.
Цілим рядом стільки ж дотепних, скільки й правдивих посилок, Меньшиков силкується довести, що ні України, ні українського народу „нетъ и не было”. Наприкінці він приходить до висновку, що „малоросы никогда не были никемъ инымъ, какъ только Русскими, никогда не называли себя иначе, какъ именемъ Русскихъ, никогда не имела иного языка, кроме русскаго”. Отже коли в Росії все-таки істнує український національний рух — значить, його утворено штучно й утворено не ким-небудь иншим, як тільки Австрією.
Користуючись з цеї зручної .нагоди, Меньшиков попутно призиває скорпіони на українство.
Іх не багато,— каже Меньшиков, — одначе, й не так мало, щоб не наробити нашій батьківщині великого клопоту.
Уряд наш, на превеликий жаль, занадто ліберальний, щоб оцінити величезну державну небезпеку з боку руйнуючих течій цього роду.
Замісць того щоб душити їх у самім зарідку й без жалю, у нас прихильно махають рукою: Іаissez faіге, laissez passer!” Можна сказати, що останній вигук заслуговує найбільш серйозної уваги з цілої статті Меньшикова.
Війни між Австрією й Росією Меньшиков не викличе, бо коли б зважали на його войовничі вигуки, то досі в Росії не було б ні душі живої, опріч хіба самого Меньшикова.
Він вже радив воювати з японцями, китайцями, французами—та мало ще з ким! Коли він тепер радить воювати з австрійцями, то це тільки поодинокий прояв тої сістеми крівавого туману, якого додержують новітні російські „націоналисти”. Треба підтримувати країну в тім тяжкім політичнім становищі, в якім вона перебуває тепер — от вони й б'ють неперестанно в патріотичний барабан.
Призирство громадянства—ось єдина відповідь на такі статті.
