Театр і музика.
Бенефіс А. В. Токаревої. Колись цю саму „Мораль пани Дульской" краще грали в театрі „Соловцовъ“, бо тоді був ансамбль. Тепер взяли млявий темп і грали цей фарс, як солідну комедію. Де-хто вибився з цього тону —і не було фізіономії в спектаклі. Бенефіціантка і тепер віртуозно веде комедійну роль Дульської, додавши нових деталів. Так само чудово грає і п. Дуван-Торцов пантоміміку Дульського. Весело—якимсь своїм характерним творчим огником — горить на сцені п. Юренєва (Геся). Приємно вразила публіку зовсім молода артистка Федорова теплою, щирою інтонацією в драмат. рольці кватирантки. Біда тільки, що мало з слів артистки долітає до публіки. Талановитий Рудницький орігінально підійшов до ролі ловеласа Збишка. Артист робить з його неврастеника і має для цього рацію в скількох місцях тексту пьєси. А от уп. Чаруської не вийшла наївна дівчинка Меля. Артистка дуже вже „грала" дитину і це було видно. Мало що вийшло і в п. Карпової з ролі наймички Ханки, Грубі моменти краще, а ліріка гірше. Артистка часто грає і повторяється „Грала" ще в цьому спектаклі і п. Чужбінова (Тадрахова), „Гра" арт-ки виявлялась тільки в тому, що вона несміливо, сіро говорила те, що діктувала суфльорська будка. Артистка ж Гончарова навіть і „грати" не старалась. Просто ходила по сцені і щось таке росказувала. Роль кокетки Юльясевич в руках п. Гончарової —це великий знак запитання.
Litera

