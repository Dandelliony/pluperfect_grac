Всякі звістки.
ПЕТЕРБУРГ. Брешко-Брешковську переведено в Киренське, ближче до Іркутська. Оддано під суд начальника псковської тюрми Богданова. 
КАТЕРИНОСЛАВ. В приюті для підкинутих дітей холера не стиха. Знову захворіло одно. На ст. „Антраціт" через завірюху сталось нещастя з товарним поїздом. Розбився паровоз і 17 вагонів. Вбито машиниста. 
ЯЛТА. Адміністрація заборонила літати артистові Нальському, який хотів піднятись з авіатором Древницьким.
ЖИТОМІР. Після останніх арештів і трусів, з наказу адміністрації, закрито де-кілька ученичеських кватир, що содержували поляки. Арештовано ще де-кількох гімназистів. 
ВАРШАВА. Недавно підчас уличної облави убито поліцейського агента Ясюковича, якого поховали на брудновському кладовищі. Тепер хтось розрив його могилу. Труну викинуто й розбито, на шию трупа надіто вірьовку.

