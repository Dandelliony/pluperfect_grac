У КИІВІ.
Українській клуб. Сьогодня одбудеться чергова вокально-музична вечірка при участі: добр-к Білокурової, Наслідової, Полінковської, Удовенко, Уріцької і Яковлевої; д.д. Мик. Аркаса, Золденка, Волошинова, Вороного, Логунова, X...., Фурдецького. Поч. в 8 1 / 2 год. веч.
В справі святкування 50 ти літгя з дня смерті  Т. Г. Шевченка. Укр. клуб в справі святкування шевченківських свят у Київі постановив 27 февраля впорядкувати в городському театрі академію, а 28 там же концерт. Крім того в театрі б. тов. Грамотности буде влаштовано народній концерт, але дня ще не визначено.
Увільнення студентів. Управляющий міністерством народньої освіти повідомив попечителя київської шкільної округи, що рада міністрів постановила увільнити з університета всіх тих студентів, яках вислано з Київа по наказу місцевої адміністрації.
Церковні школи. Київська єпархіяльна шкільна рада одержала од Юровської сельської громади, київського повіту, приговора, в якому громада просить поставить в Юзовці церковну однокласову школу. На будову школи громада постановила видать з мирянськах коштів —300 карб., вирубать і приставить натурою весь будівельний матеріял, а також одрізать під шкільну садибу 600 кв. саж. громадського вигону. Крім того, громада обов'язалась видавать що річно на содержання церковної школи по 100 карб. До цеї ж таки єпархіальної шкільної ради надійшла звістка з бердичівського повіту цілком инакшого сорту. Там аж в двох селах: Овсяниках і Гуровцях сельські громади постановили приговори про закриття церковно-парафіяльних шкіл. В обох цих селах одчинено земські школи, через те в церковних школах немає ніякої потреби.
Дозвіл жінкам держати Іспити в юридичній іспітательній комісії. До цього часу ще не було випадка в київському університеті, коли б жінці дозволяли держати іспити в юридичній іспитательній комісії. Тепер міністерство дозволило допустити до екзаменів в весінню сесію юридичної іспитательної комісії двох жінок: доктора прав парижського університету д-ку Б. і ліценціата прав того ж університету д-ку Г. Обидві особи подали свідоцтва, що скінчили жіночу гімназію і свідоцтва про екзамени з латинської мови по програмі хлоп'ячих гімназій. Крім того міністерство вимагає додаткового іспиту з російської мови по програмі хлоп'ячих гімназій.
Авіаційна виставка. Сьогодні в залях нової городської бібліотеки одкривається авіаційна виставка. Виставку влаштовує київське т-во повітрелітання.
Одгомін ревизії. Ревизія, яка йде в київському губ, присутствії по справах селянських, прискорила скасування чиншового виділу цього присутствія через брак чиншових справ. Разом з цим скасуванням, рощитано 7 чиновників «по неспособности и малоуспЬшности: Журавацкаго, який прослужив 35 років, Скупанського — прослужив 10 років, Кисличного — прослужив б років і т. и.
Зменшення штатів. В службі зборів південно-західної залізниці незабаром має бути зменшено штати. Намічено на рощот 180 служащих, виключно тих, які служать по вільному найму. Між служащими переляк.
Артиста А. Мурського, що грає в театрі „Соловцовъ“, спіткало тяжке горе: в Швейцарії померла од сухот Його дочка 17 років. Батько їздив туди, поховав дочку і вже вернувся в Київ. Тяжко засмучений артист якийсь час не грав зовсім і тільки цими днями виступить в „Укрощеніи Строптивой”.
На залізниці. На посаду начальника служби руху замісць Н. О. Макарова, що йде в одставку, управління півд. зах. дороги представило А. Печковського.
Справа з гілкою Київ-Подол. 23 декабря 1910 р. одбулося засідання ради інженерів при міністерстві доріг, на якому розглядали справу з гілкою Київ-Подол. Інженерна рада затвердила найкоротший напрямок цеї гілки черев Квітів яр. З боку грошевого ця справа зустріла перешкоди. Цими днями про неї міркували в бюджетній комісії Державної Думи, яка. призначила 500,000 карб, на будівлю цеї зал.-дорожньої гілки, а міністерство на цю постанову не пристало. 
Нова газета П. київський губернатор дозволив д. X. Скловському видавать в г. Черкасах щоденну газету під назвою „Заря*. Газета почне виходить в перших числах февраля цього року.
Адміністративні кари. З наказу п. губернатора за непрописку пашпортів оштрафовано М. Гальперина на 100 карб, заміною 1,5 міс. арешту, і А. Зіменка на 70 карб, з заміною місячним арештом.
Сипний тиф. В санітарне бюро при київській губ. земській управі надійшли від 6 по 29 декабря від участкових лікарів такі відомости про слабування на сипний тиф: в бердичевському пов. засл. —42 душі, а київському —23, в сквірському —13, в каневському —8 і радомисльському тов. —2. Найбільш заслабло в селі Юровці (бердич. повіту)—2B, в с. Харміївці —12 (сквирськ. пов.), в с. Глевасі —11, Наливайкові—12 (київського пов.). На боротьбу з тифом управою послано 2 лікаря.
Злодійство. Позавчора з кватирі П. Кубекоза (Софійська, 25) украдено книжку на положені в ташкентський одділ державного банку 16.700 карб., і всякого добра на 136 карб. Запідозрено прислугу. Загалом, за минулу добу зроблено 5 злодійств на 1000 карб.
Грабіж. Позавчора в 8 г. вечора на Дмитрівській вулиці проти 77 номера два грабіжники одняли у І. Хацевича портфель, в якому було 334 карб. 32 коп.
3 Київщини. Дрібний кредіт. На обширі одинадцати волостів київського повіту: ржищівської, кагарлицької, черняхівської, стайківської, германівської, трипільської, ставянської, обухівської, вел.-дмитрівської, хотовської і демієвської нині функціонує 22 установи дрібного кредіту. З них тільки 9-ть установ функціонують правильно, а решта —13 установ — ледве зводять кінці з кінцями, бо селяне не повертають їм в свій час взятих позик. Загальна цифра не виплачених впродовж другого  півріччя 1910 р. позик—31701 карб. Всякі заходи, щоб їх стребувать, мало пособляють — досі стребувано всього 1189 карб., а 30512 карб, залишається за селянами.
Ялинка. 30 декабря в с. Колодистому, Звенигородському повіту, в земській двохкласовій школі відбулася, як нас сповіщають, ялинка. Почалася вона гімном; далі школярка еврейка читала вірші „Билъ у Христа младенца садъ", школяр-поляк „Клеветникам Росії", а школярі-українці одноманітним сонним голосом читали російські вірші. Співали „Ленъ", „Во полЬ березынька стояла". Закінчила тропарем „Рождество твоє Христе Боже..." Програма була вироблена учителем (українцем з Холмщини) і кидалася в очі своєю нецікавістю. На ялинку з дорослих людей мало хто прийшов. Минулі ж роки, коли ялинка обставлялася иначе і коли там співали і декламували на українській мові, на ялинку ще зранку сходилися люде із всього села і чекали вечора, як свята. 
„606” в н. Смілі. В смілянській софієвській лікарні гр. Бобринських зроблено 29 декабря перші спроби з Ерліховським препаратом. Гоїти почали двох сіфілітиків; в одного з них сіфіліс „наслЬдственный", а в другого „вторічний“.
Крадіж в поїзді. 31 декабря між ст. „Корсунь 1” і „Воронцовская", південно-зах. залізн., в поїзді 4-го класу було пограбовано крамаря Вульфа Вайсбурда. Діло було так: Вайсбурд в вагоні познайомився з трьома добре одягнутими молодими хлопцями, котрі його напоїли чаєм, після чого В. міцно заснув. Невідомі цим скористувались і ограбили в нього 100 руб. і зникли на близчій станції. Було заявлено поліції, котра на другий день арештувала в м. Шполі трьох молодих парубків, в котрих В. признав тих самих, що з ним їхали і напували його чаєм. Після трусу в одного з них було, як пише наш кореспондент, знайдено всі вкрадені у Вайсбурда гроші.
3 Поділля. Нові назвиська вулиць. Вінницька городська управа в своєму докладі пише, що більшість вулиць у Вінниці носить таке назвисько, яке нічого не каже ні розумові, ні серцеві, і що ці назвиська треба замінити такими, які б нагадували людям події з історії рідного краю і з історії самої Вінниці. З цього приводу був зібраний комітет з досвідчених в дій справі людей, який переглянув старі назвиська вулиць і виробив нові. Найбільш інтересні назвиська такі: вул. „19 февраля", „Богдана ХмЬльницкаго”, „Петра Могилы”, „Пироговская", „17 октября“, переулок „воєводи Киселя", „Константина Острожскаго”, „Полковника Богуна”, „Почаевская”, переулок „Витте“, „Украинская”. Розглянувши доклад, дума постановила: визнати нові назвиська відповідними і затвердити їх з де-якими змінами вулицю „17 октября“ назвати „Некрасовскою” , „Садовую “ — вулицею „Льва Толстого".
Нова гімназія. Вінницька дума 14 декабря постановила уповноважити городського голову клопотатись про заснування в Вінниці з августа 1911 року городської жіночої гімназії по положенню 1870 року з усіми правами для учнів і вчителів.
Згоріла дівчинка. У м. Богополі, балтськьго повіту, невідомо од чого стала пожежа в хаті заможнього хазяїна А. Скрипки. В хаті згоріла дівчинка Ганна 8 років, дочка господаря.
Зарубав жінку. В селі Посаді, балтського повіту, живе псіхично-хворий селянин Мединський, який зарубав сокирою свою жінку і сам про це повідомив поліцію.
Сектанське кладовище. Жителям м. Богополя, балтського повіту, дозволено адміністрацією завести сектанське кладовище, під яке громада одвела участок землі.
3 Харьківщини. Боротьба з холерою. Під предсідательством губернатора при участі головного врачебного інспектора Шмідта одбулося засідання по питанням боротьби з холерою. Постановлено відкрити врачебно-набдюдательні пункти в губернії і курси для лікарів, студентів і нижчого персоналу.
Ощадні каси. На 1 января минулого року ва Харьківщині було 162 державних ощадних кас, по яких покладено грішми та процентовими паперами 32 милійони рублів.
Нові школи. Сього року харківське повітове земство має побудувати й одкрити 10 сельських шкіл, 7 з одним учителем, 2 з двома і одну з трьома.
3 Катеринославщини. Народня авдіторія. Нам пишуть з с. Томаківки, катериносл. повіту. Років 3 назад земський начальник катер. пов. Т. Г. Гаркушевський збудував у нашому селі роскішну народню авдіторію за 25 тисяч карб, з двома школами, бібліотекою на 10 тис. книжок, театром. Зімою читають тут селянам де-що про сельське господарство, про світ Божий, про хвороби та ліки і багато иншого. Є тут і гарний чарівний ліхтарь, а оце з нового року буде бібліотека-читальня. Бувають і театральні вистави. Оце на Новий Рік була у нас артистка Т. С. Суліма-Бачіхіна з своєю труппою. Виставляли: „Дячиху”, „По ревизії" та ин. Головну ролю „Дячихи” грала сама авторка, вона ж була і „Риндичкою”. Вистава пройшла гарно при повному зборі.


