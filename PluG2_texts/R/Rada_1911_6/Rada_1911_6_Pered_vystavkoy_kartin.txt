Перед виставкою картин І. Северина.
 Глибоку, таємну радість відчував людина, коли доводиться їй торкнутись незайманого скарбу. Радість благородного егоїста, який любить володіти речами нероздільно, бо впиваються надсолодою свідомости, що натовп не встиг ще забруднити ясного сяйва дорогоцінної речі. Вона найбільш прекрасна, поки сяє своєю недоторканою чистотою, поки її ще не виміряно на сантіметр, не пошматовано на соті долі, не обслідувано на всякі инші способи і не розміняно ще ідеал на крам; поки натовп не заялозив ще її, не наклав на неї відбитку свого банального присуду, доти художня річ вселяє найкращі, найшовши вражіння. Поки між нею й глядачем не стоїть приводом чужа думка і не заступає собою того, що єсть у творі найбільш інтімного. І тому то кожний мусить щиро дякувати випадкові, який дозволив би йому подивитись на твори артиста-маляра до вистави, —до того часу, поки їх не виміряно, не витерто грубим доторканням. 
 Тепер, в данний час, такої втіхи може добути кожний, хто захоче скористуватись пробуванням в Київі маляра І. Северина. 
 Прилинув він до рідного краю, скорившись непереможному бажанню: побачити знов знайомі місця по довгих мандрівках по чужих краях. По чужих краях, по гарних краях, де так багато орігінальної краси, І не спокусила його та краса, хоч вабила артистичну вдачу, чужа була, хоч і чарівлива. Серцем він поривався „до дому" звідусюди, де не був, де не студіював мальовництво на чужині — у Франції, Швейцарії, в яскравій Італії. Подавсь був туди Северин після студій в Краківській Академії, де був найкращим учнем Станіславського. Цей тонкий псіхолог-знавець артизму з першого етюду молодого учня почув в ньому талант. І не помилився: вступивши в академію двадцяти років, ніде не вчившись мальовництву ніколи перше, артист скінчив її за 2 роки блискучо. За той час, що працював він під проводом проф. Станіславського, останній пройнявся такою пошаною до свого учня, що, бувши поляком-націоналістом, і в центрі Полонії, Кракові, одверто й раз-у-раз балакав до Северина виключно по вкраїнському. При бажанні цей факт можна було б взяти за показчика безмежної влади артизму в справі єднання людей “без различия вероисповедания и национальности“, але дотепні товариші артиста міркували про його нишком, що то, певне, якась титулована особа з України, забуваючи про найновіший титул таланту. Але приємний спогад про вчителя, до якого Северин ставився з побожністю, є єдиною ясною згадкою з недалекого минулого артиста —і його, сердешного, як багатьох видатних людей, не минула гірка чаша людської таки байдужости. І може то через те його твори такі повні гордого, благородного смутку, такої—не інтімности, а жагучої близькости, тому нема в їх веселої усмішки, а навпаки, —все,найменший етюд, назавжди врізується в память дивною, глибокою серйозністю проникливою. Ця глибина помітна в усіх його портретах. От, наприклад, портрет томної грекині в блакитнуватих тінях садка. В очах її втома, в постаті принадна і якась дивна загадка людської думки, людської істоти. Такого самого походження таємниця в рисах портрета письменниці О. Журливої. Голублють і зачаровують її очі. Прекрасний портрет, поважний, вдумливий Б. Ярошевського. І на «всіх—загадковий відбиток думки відблиск самих глибоких, самих таємних і самих дорогих промінні в людського духу. І. Северин орігшальний в своїй творчосте і, як каже про його російський художній критик С. Маковський (в рецензії на виставу картин „Союза“, де єсть чимало творів і Северина): „У Северина єсть своя палитра, онъ культуренъ он много видел и умеет со вкусом передать неожиданности утреннихъ и вечернихъ красокъ“. Не менш прихильно зустрінуто було його і в Парижі, де він експонував свої твори в відомому „Парижському сальоні", куди звичайно маляреві й доступитись важко. Його добре знають в Галичині і встигли полюбити. Між иншим серед ескізів його єсть прекрасні малюнки гуцульських типів, настільки цікавих, що коли б якесь українське видавництво надумалось би видать їх серіями карток, то, можна з певністю сказати, не програло б матеріально. Северин почав свою карьеру маленьким пейзажем: в садку у закутку стоїть стара яблуня, геть засипана ніжним рожевим цвітом. І ця скромна картинка, писана олійними фарбами, позиченими в знайомого, визначила долю артиста: славетні професори Виспянськвй та Станіславський звернули на нього свою увагу. 
Цей перший етюд автор береже як саму дорогу реліквію. Це — перша пісня, що вирвалась з уст артиста, несподівано прекрасна... 
Romana
