Маленький фельєтон. Чортяча харч, або жертва бульону „Маггі".
 А чи пригадуєте ви собі, панове, довготелесу постать старого Семена Жлукта, що служив натурщиком трохи не для всіх місцевих художників? Чи пригадуєте його довжелезні вуса з підвусниками, мережану сорочку, широкі, як море штани, здорову сиву шапку на голові і замашний ціпок у руках?.. 
 Прийшла тяжка доба на нього. Не стало сердешного... Боляче, образливо згадувати навіть про те, що спричинилося до смерти Жлукта. Не рідні вареники, не люба нашому серцеві ковбаса, навіть не оковита, славна, а німецька вигадка, чортяча харч, якийсь бульон Маггі! Щоб його споживати самим тільки свиням! І сталось це нещастя так несподівано, так швидко, що й не вспіли ми оглянутись... 
 Поверх всіх громадянських заслуг єдина була вада в Семена Жлукта — любив сердешний попоїсти добре, і скільки він на своєму віку перемолов всякої всячини — не доведи Господи! Все, все пройшло йому дарма. Аж от отой свинячий „Маггі” довіз його до безславної труни... 
 З де-якого часу хитра фірма почала рекламувати та вихвалювати свій бульон по всіх газетах, по всіх парканах, по всіх дверях крамниць, по всіх усюдах. Бувало йде наш небіжчик і чита: 
—„Пробуйте бульон Маггі”, „Тут продається бульон Маггі”, „Найкраща харч бульон Маггі”... 
 Аж лютість брала бідного Жлукга. — Що воно за чортовина?! думав собі: — Мабуть, щось смашне, коли так вихваляють... Треба колись спробувати. Одного разу на всіх вікнах і дверях сусідньої крамниці з'явилась жовтогарячі афішки: 
 „Сьогодня тут безплатно спроба бульону Маггі! Заходьте даром наїстесь!!" 
 Прочитав Жлукто і сланка покотилась — Хм... „дарма наїстесь!”... подумав сердешний. Воно добре, тільки знаємо ми ці штуки: дадуть покуштувати, а потім плата грошики. Довгенко вагався він, але врожденний нахил взяв своє, і Жлукто подався в крамницю, начеб за сірничками. А тут його вже й ждали; якась вертлява панночка почала й почала насідати: „спробуйте та спробуйте”. Спробував Жлукто. Сподобалось... З ввічливости потягнувся за гаманцем до кишені, так куди там! Панночка образилась навіть, каже: „ми не обманьщики які”, коли не розсмакували добре, то, будь ласка, випийте й ще шкляночку нашого трунку. Став тоді Жлукто сміливішим, випив другу і сам вже попросив третю. Панночка дала, хоч уже й не так охоче. Пішов Семен з крамниці і не ситий і не голодний —Смашно, чорти б його батька били! Як би ще де його „покуштувать“. Коли зирк —на розі, в сусідній крамниці —теж безплатна „спроба” бульону Маггі. Туди Жлукто зайшов сміливо. Ззідтіля —в другу, в третю...
 Скрізь припрошають. Мовляв —їж тільки! Нігде Жлукто не нехтував німецькою стравою; не сподівався, сердешний, що скоїться з нам страшне лихо... 
 Після останьої шклянки „Маггі" він ледве випхався з крамниці. Що за лихо? В середині почало колоти, ноги дубіють, у вухах загуло щось, в очах потемніло... 
 Переляканий на смерть Жлукто почав шепотіти акафист угодникам печорським; до дому ледве допхався, ліг і не встав вже сердешний. А до ранку Богові й душу оддав... І смерть його була для всіх нас великою таємницею. Ніхто не знає й досі, чи отруївся вія тим бульоном, чи переївся ним. 
 Вчора ховали небіжчика. Були вінка, чулі промови. Але найкращу промову сказав таки агент фірми „Маггі“, захищаючи натурою на поминальному обіді честь дешевої німецької харчі. 
 Самотній. 
