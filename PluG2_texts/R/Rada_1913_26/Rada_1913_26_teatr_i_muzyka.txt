Театр і музика.
Театр М. К. Садовського.
—„Сторінки минулого" й „Запорожець за Дунаєм“. На позавчорашній виставі в українському театрі повторено було нову пьєсу д ки Вілінської „Сторінки минулого“. Де-які дефекти першої вистави на цей раз було полагоджено. Влучно зроблено наприкінці купюру (викинуто освідчення Анатоля перед Марі). Такий фінал значно виграє по своїй правдоподібности... 
Пьеса і цього разу мала великий успіх. Але осередком вистави для публіки, що заповнила цього вечора зал, була, очевидно, не нова пьєса, а старий „Запорожець за Дунаєм“. Для постійних одвідувачів українського театру цікаво було послухати в ролі Андрія дебютанта д. М. Дашковського. Молодий співець має приємні сценичні данні, гарну постать, уміє поводитись на сцені. Голос сильний, досить приємний в piano, трохи різкий в forte.  Може од цілком зрозумілого в дебютанті хвилювання — співець частенько детонірував. Взагалі ж перший виступ д. Дашковського можна назвати удачними. 
М.
— Український театр. Сьогодня в театрі М. К. Садовського вистава на користь київського вільного пожарного товариства; йде пьєса „Нещасне кохання“ і жива картина—„Пожар“. 
— Городський театр. Сьогодня йде оп. „Валькирія“. 
— Театр „Соло цовъ“. Сьогодня прощальний бенефіс артистки Є. Астровой; йдуть у перший раз — комедії Гольдоні —„ Трактирщица" і Краатца і Лауфуса „Ложа № 6“. („Массоны“).
