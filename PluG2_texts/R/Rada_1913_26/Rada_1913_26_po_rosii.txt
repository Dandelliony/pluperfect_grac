По Росіі
— Предсоборна нарада. На днях відбулась предсоборна нарада, на якій архиєпископ фінляндський Сергій прочитав проект правил про порядок обрання патріарха. Згідно з цим проектом, члени собору подають записки в закритих конвертах з прізвищами кандидатів. Троє обраних вважаються за кандидатів і одного з них Царь призначає патріархом. Предсоборна нарада цей проект ухвалила і приступила далі до обміркування проекта про реформу вищого церковного управління в тій частині, яка торкається Синоду. Поперед усього було встановлено, щоб члени Синоду завше памьятали про прінціп тайни синодських засідань і не оголошували передчасно розглянутих ними справ, а також не подавали відомостей про результати голосувань. За порушення своїх обовязків по Синодові й недбале відношення до синодських справ, архиреїв, що входять в склад Синоду, патріарх спочатку „наставляє келейно”, а потім і в присутности усього Синоду, офіціально. 
В крайньому разі, Синод має право навіть увільнити винуватого з складу Синоду, але тільки з Височайшого дозволу. По новим правилам обер-прокурор Синоду має в своєму управлінні синодальний контроль, юрисконсульську частину і свою канцелярію. Всіми иншими інституціями Синоду відає патріарх. Обер-прокурора Синоду призначає і увільняє по власній волі Царь. Він входить в раду міністрів і повинен бути на усіх засіданнях Синоду за особливим столом. 
(Р. Сл.). 
Справа небіжчика. В Петербурзькому окружному суді розглядалась досить орігнальна й рідка справа. Не зважаючи на те, що на судовому процесі було повне число присяжних засідателів, лава для підсудних була порожня, бо судили небіжчика.
Розглядалась справа колежського совітника Вікторова, якого після 30-ти років служби в інституті доріг, обвинувачували в ростраті 5600 карб., що належали до пенсіонної каси служащих інституту, якою він завідував. Під час попереднього слідства, обвинувачуємий помер, але справи не було припинено, бо для постраждавшої каси було цікаво довідатись про погляд суда на цей факт. Присяжні засідателі, визнавши факт рострати доведеним, винесли небіжчикові виправдуючий присуд. 
(Р. Сл.).
З життя засланців на Єнисейщині. Засланець з канського повіту на Єнисейщині подає сумні відомости про становище політичних засланців. „Третій рік вже кінчається — пише він,—з того часу, як нас сюди заслано, от же про збільшення наших прав, чого вимагає „Уставъ о ссыльныхтъ" ніхто, нічого не знає. Навпаки, становище наше погіршало. Спочатку, наприклад, кожен засланець мав право шукати собі праці по всьому повітові і, коли знаходив її, то міг там і зоставатись на якийсь час, бо мав від поліції пашпорт на три роки. Але в осени минулого року приїхав до нас пристав, скликав усіх засланців і відібрав у них 3-х річні пашпорти, видавши натомість однорічні, з правом проживати тільки в одному селі. Засланці опинились в дуже поганому становищі. Ще, хто одержує допомогу від родичів, або з дому, може якось жити, хто ж жив одною працею, той мусів збірати хліб по підвіконню. Недавно сталася така подія. Прочули засланці, що недалеко (за 100 верст) будується дорога через непроходиму тайгу, на межі канського і єнисенського повітів. Кілько засланців, зібравшись з необхідною одіжжю, рушили на роботу. Підрядчики прійняли їх з радістю, бо мало охочих знаходилось працювати у тайзі на дощі й холоді й ночувати під небом. От же прочула про це поліція і незабаром засланців захопив пристав з стражниками і погнав спочатку у єнисейську тюрьму, відтіль у красноярську, а ділі на місце приписки, „етапним порядком" аж у Канськ. Таким чином подорожують засланці вже третій місяць, але ж до „місця приписки" й досі не прибули".

