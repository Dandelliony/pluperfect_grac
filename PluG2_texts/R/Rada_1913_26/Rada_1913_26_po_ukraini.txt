По Украіні.
У Киіві.
 У клубі—„Родина“. 1-го февраля загальні збори членів зібрання, які будуть вважаться дійсними при всякому числі членів, що прибудуть на зібрання (повторні збори на підставі § 42 клубного статуту). 
Чергові питання: 
1) Балотіровка нових членів. 
2) Розгляд обрахунку на біжучий 1912 -1913 рік. 
3) Вибори кандидатів до ради старшин і до ревизійної комісії. 
4) Біжучі справи. Початок рівно в 8 ?  год. веч. Громадське зібрання „Родина“. В неділю 3 февраля має бути виставлено: „Візіт“, етюд В. О. О-Конор-Вілінської, „Література“, комедія на 1 дію Шніцлера. Після вистави сольні виступи. У суботу 2 февраля танцювальна вечірка. 
День „білої квітки“. п. Начальник краю дозволив товариству боротьби з сухотами упорядити день „білої квітки“, але не раніш 2 мая.
„Охорона „Золотих Воріт“. З приводу піднятого київським т-вом охорони памьятників старовини питання про заходи для охорони „Золотих Воріт“ недавно представники Імператорської археологичної комсії архитектор-художник П П. Покришкін і член Академії Наук Н. А. Бруні оглянули „Золоті Ворота“. Визнано за необхідне зробити негайно заходи до охорони. „Золоті Ворота“ вирішено залляти шклом. Остаточно це питання буде розвязано в іюні після огляду Воріт міжвідомственною комісією.
Городський ломбард. Київський гор. голова звернувся до п. губернатора з проханням поклопотатися в міністерстві внутрішніх справ, щоб як найшвидче було розглянуто статут київського гор. ломбарду.
Нове місце для „дворца правосудія“. Під проводом предсідателя департамента київської судової палати В. С. Грабара одбулося засідання комісії по будові „дворца правосудія“, Комісія одкинула пропозіцію, щоб палац було збудовано на інженерній землі на Прозоровській вулиці. Комісія визнала за відповідне місце на Петровській алеї, на місці, де тепер садівництво Весера. На думку комісії, будівля „дворца правосудія“ в центрі великого парку, фасадом на Петровську алею, прикрасить її і зробить це місце кращим культурним кутком Київа. Величезний палац в 2 000.000 карб, буде звертати увагу туристів. Далі комісія постановила звернутися в цій справі до городської думи.
Видавничий зьїзд у Київі. У перших числах января у Петербурзі одбулося засідання правління загально-російського союзу видавців, в справі організації II загально російського зьїзду видавців. Зьїзд цей буде скликано у Київі і комітет вже роспочав свою працю.
Відгуки балканської війни. Вчора в збірнику тарифів офіціально оголошено, що з 24 января не приймаються грузи на Варну і Бургас.
В Народній авдіторії. Сьогодня о 8 год. в народній аудіторії (Бульварно-Кудрявська, 26) одбудеться лекція П. А. Конського „Теорія искусства въ эпоху возрожденія“.
Ревизі Подольської залізної дороги. В управлінні південно-західних доріг ходить чутка, що міністерство доріг призначило ревизію справ Подільської залізної дороги.
На виставці. Відоме російське видавництво І. Ситіна візьме участь на київській виставці і для цього має збудувати свій власний павільон.
В товаристві київських лікарів. В суботу 2 февраля, в 8 год. вечора, в авдіторії № 7 університету св. Володимира одбудеться адміністративне засідання товариства київських лікарів. Програма: а) обговорювання питань про професіональну діяльність лікарів в справі перегляду лікарського санітарного законодавства, в) біжучі справи, с) балотіровка нових членів.
Київське товариство західник земств. В нотаріальній конторі п. Цитовича підписано умови товариства західних земств по спільній закупці сельсько-господарських машин і знаряддя. В товариство поки що увійшло 18 земств Київщини, Поділля, Чернігівщини, Полтавщини і Мінської губ. 
Азартна гра в клубі. В деміївському клубі домовласників поліція викрила азартну гру в карти. Тих, що грали тягнуть до одповідальности.
Між адвокатами. 2-го февраля одбудуться загальні збори київських адвокатів; на зборах буде вироблено формулу заяви роспорядчого комітету в справі одмовлення його від своїх обовязків. 
Справа Кулябка. Судовий слідчий по найважнішим справам, п. Пурик, веде слідство в справі рострати Кулябкою 400 карб. з маршрутного авансу охранного одділу. Кулябко рострату покрив вже і гадають, що справу його буде припинено.
Нарада про залізну дорогу Київ—Поділ. Міністерство Доріг по телеграфу порадило управлінню південо-західних залізних доріг командірувати у Петербург представника на техничну нараду в справі проекту зал. дороги Київ—Поділ.
Ціни на сіль. З приводу конкуренції соляних промисловців понизились ціни на сіру сіль. У Київі ціна впала з 30 коп, до 18 коп, на пуді. 
Буря. Позавчора в районі подільського участку південно-зах. зал. доріг був дуже великий вітер який перейшов в бурю. Буря зруйнувала вагон товарного поїзда, біля ст. Бар. Шматками дощок з вагона ранено робітників В. Лавренюка і І. Каркушка.
Арешт селянина Д. Ковбаси. „Посл?дн. Новости" повідомляють, що за наказу вищої адміністрації арештовано відомого по справі бувшого начальника сискної поліції Н. Красовського селянина з с. Кривого, Д. Ковбасу. В свій час Ковбасу обвинувачували за належність до української революційної організації.
Драма гімназіста. Вчора в гімназії Степовича, стріляючи в себе з револьвера тяжко ранив собі груди гімназіст 7 кл. Микола Ф р, 19 років. Він лишився на другий рік в 7 кл. і батько його про це нічого не знав досі. Коли батько довідався, гімназіст з сорому хотів покінчити з життям.
