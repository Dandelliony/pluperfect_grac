Перед новою ерою в європейській ПОЛІТИЦІ
Початок 1913 року ознаменувався фактором величезного значіння в міжнародній європейській політиці. Англо-германське зближення, про яке скілька років уперто клопотались кращі представники громадянств обох великих держав, почало знаходити собі конкретні відгуки в офіціяльно урядових сферах Германії і Англії. Імператор Вільгельм, призначаючи ще торік на посаду лондонського посла кращого з германських дипломатів Маршаля фон-Біберштейна, мав теж на меті цим призначенням підготовити грунт до зближення обох держав, принаймні полагодженням надзвичайно загострених тоді англо-германських стосунків. Але
несподівана смерть фон-Біберштейна тимчасово перервала тоді була працю германської дипломатії. Та очевидно ідея зближення з Германією не покидала германських урядових сфер і після смерти Біберштейна. І Германія ввесь час виступала з ініціативою в цій справі. Англійські ж офіціальні політики, звязані умовами політичної згоди з Францією і Росією, ввесь час якось були в стороні від цеї справи, оддавши цілком її в руки приватних і громадських англійських кол. Останні, звичайно, інформували про всі стадії переговорів свій уряд. Так було, поки виступив з напівофіціозною промовою на бенкеті в Лондоні заступник Біберштейна, новий посол князь Ліхновський. Кн. Ліхновський ясно заявив про доброзичливість Германії до „могутнього і сусіднього народу “. Германія і Англія — казав посол — стараються всіма силами, щоб, на підставі взаємного довірря, широко росчинити двері політиці згоди і вирішить всі питання в інтересах мира“. Англійська преса висловлювалась з великим спочуттям з приводу виступу кн. Ліхновського. Раніш, в парламентських промовах германського канцлера Бетмана- Гольвега і Кіндерлен-Вехтера теж бреніли нотки, що Германія, відновлюючи спілку з Австро-Угорщиною і Італією, має на увазі не всю тридержавну згоду, а тілько Росію і Францію. Цими ж днями, новий германський міністр закордонних справ фон-Ягов і морський міністр фон-Тірпіц в своїх промовах підчас обговорювання в рейхстагові морських кредітів теж досить ясно натякнули на те, що германський уряд був би дуже радий зближенню Германії з Англією, хоч би на грунті і обмеження будівлі воєнних флотів обох держав. Фон-Ягов додав ще, що такою згодою можна було б вирішити цілу низку чергових питань в сфері політики і соціально-економичних стосунків. Таким чином, прослідивши історію ідеї англо-германського зближення, ми бачимо, що англійські офіціальні сфери ввесь час (коли залишити невдалу місію Хольдена в Берлин) затушовуються, а германські— виступають з більш-менш ясно окресленими рисами майбутньої згоди. Чому це так — зрозуміло. Англія поки-що звязана ясними умовами згоди з ворожою Германії Францією, а з Росією в неї ще не покінчено рахунків в Персії, в Середній Азії і на Балканах. А всі ці питання мають вирішатись по добрій згоді. Англійська ж преса, після виступів кн. Ліхновського, фон-Ягова і фон-Тірпіца почала підготовляти своє громадянство до можливости такої згоди з Германією. Один „Times“ поставився з недовіррям до щирости заяв германських міністрів. Ліберальна ж преса закликає йти назустріч Германії, бо інтереси обох держав, особливо в східних справах — спільні, тоді як англо-російські росходяться. „Daily News“ заявляє: „було б божевіллям — перешкоджати зближенню Англії з Германією“. Французька преса поставилась до звісток про зближення Англії і Германії—з трівогою. Де-які газети просто пишуть, шо Європа тепер па передодні дипломатичного кр ; зісу, який дасть нову еру в міжнародній політиці. Віденська преса сподівається, що зближення її спільниці Германії з Англією розвязало б руки Австрії в справі морського озброєння і дало б змогу їй звернути всю увагу на сухопутне озброєння. Російське „Новое Время“ гадає, що англо-германське зближення — нісенітниця, яка скінчиться війною між обома державами Поки-що трудно сказати, наскільки корисним буде зближення Германії і Англії для їх обох. Економичні інтереси обох держав безумовно виграють. За те ясно, що Росії і Франції дуже пошкодить одділення від них Англії, ізоляція Франції і Росії може надзвичайно одбитись на їхніх інтересах на Сході (обох) і Франції (в Африці), де можливий поділ колоній між Германією і Англією. Словом, згода Германії і Англії може внести в європейську політику цілий переворот і народити нові політичні комбінації, наслідки яких трудно й передбачати тепер. 
К.
