Лист до редакціі.
І. Студенти-українці СПБ. технологичного інституту прохають, шановну редакцію „Ради“ надруковати на сторінках газети цього листа в справі боротьби за український університет у Львові: „Студенти-українці СПБ. технологичного інституту, відчуваючи тяжке становище українського парламентського клубу по довгій невпинній боротьбі за нашу вищу школу, не можуть ще раз мовчати в справі університетській. Розуміємо запеклість вшехполяків. Найшла коса на камінь! Нехай же ми будемо камінням, якого не може розтрощити ніяка коса. Вперед! ані кроку назад! Щоб вороги нашої культури не думали, що перемогли, що знесилили наших борців. Нехай живе український університет у Львові 
Студенти-технологи українці.
II. Маємо нині дуже гострий момент в справі університетській. Українська парламентарна репрезентація виснажена довгою безпереривною боротьбою, галицьке українське громадянство зробило все, що можна було зробити, а кінець справи ген-ген маячить. Через що?.. Тільки через польську впертість, шовінизм, який не гидує ніякими засобами, аби тільки зняти справу з порядку життя чи принаймні звернути її на обіцянку-цяцянку. 
Проти цього ми протестуємо, бо маємо право на власний університет — український університет у Львові, — бо маємо таке ж право вчитися в рідній школі, як і „брати“-вшехполяки, бо за нами правда. Нехай же буде укр. університет у Львові! Нехай живуть борці за нашу будучність-школу! 
Слава їм! 
Свідоме українське громадянство м. Олександрії (55 підписів).

