Не вмер Данило…
Розмова нового міністра внутрішніх справ з одним із послів про становище преси та про реформу законів у дій сфері кидає ясне світло на заміри міністерства. Міністр мусів признатися, що преса, а надто на провинції, дихати не може під вагою адміністративних заходів, тим-то першим завданням нового закону має бути встановлення відповідальности преси тільки судовим шляхом. Сам по собі, звичайно, принцип судової відповідальности безперечно кращий, ніж та адміністративна практика, що тепер, завелася. Але не кажучи вже про склад теперішніх судів здебільшого виразно партійних, треба нагадати, що і „временныя" правила 24 ноября 1905 г. теж не знають адміністративних кар і теж говорять тільки про відповідальність перед судом. І проте... навіть д. Маклакову здається тепер, що пресі „дихати не можна". Це вже одно показує, що за сучасних обставин, за побільшеної охорони та инших виняткових „положеній", що зробились у нас „нормальними" , „всуе законы писать" . Але в замірах міністра внутрішніх справ є де що й таке, що просто таки зводить на нівець навіть найменшу надію на судові гарантії. Це — вимагання, щоб присилати готовий номер видання в цензуру за три години до випуску його та сістема застав. Перше вимагання означає не що инше, як поновлення попередньої цензури і безперечно йде назад з теперішніми порядками, коли номер посилається в цензуру разом з випуском на продаж та роз. силкою передплатникам. Задержати видання в друкарні безмірно лекше, ніж забірати його у передплатників та продавців, — отже конфіската, по новому закону, загрожує зробитися звичайною річчю. Без ухвали цензурою ні один номер не могтиме побачити світа і новий порядок тільки тим і одріжнятиметься од того, що був до 1905 року, що на виданнях не стоятиме „дозволено цензурою". Але —„не вмер Данило", кажуть... Тим більше, що нова „болячка" одібьється навіть на техничній стороні газетної справи. Теперішні великі газети друкуються перед самим випуском, щоб яко мога більше і свіжіших новин постачити читачам. Отже й тут новий порядок,
як що стане законом, завертає назад, бо примушує друкувати заздалегідь, щоб дати ще цензорам три години часу на цензурування. Газетну техніку просто вбьє такий порядок. Так само убійчим заходом треба вважати систему застав, а особливо для небагатої провінціальної преси. Великі застави могтимуть класти тільки багаті люде, тим часом як видавці преси демократичної здебільшого ними не бувають. Отже новий порядок дає нову зброю в руки адміністрації для боротьби з демократичною пресою. Такі наслідки матиме новий порядок у газетярській праці, як що він справді зробиться законом. Становища преси він не поліпшить, а погіршить, хоч під соусом „благихъ пожеланій" та піклування. Але безщасному Данилові усе одно —чи просто вмерти, чи від болячки пропасти. Різнація не велика.
