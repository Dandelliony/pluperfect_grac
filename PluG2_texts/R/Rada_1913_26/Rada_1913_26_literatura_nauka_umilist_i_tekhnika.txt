Література, наука, умілість і техніка.
= „Навчання грамоти й військової екзерціції на Україні в XVIII ст Історичне т-во Нестора літописця при київському університеті в значній мірі має обрусительний характер, бо на чолі його стоять професорі—відомі русіфікатори. Але все ж таки т-во це мусить подавати і доклади своїх більш обьєктивних членів, дослідувачів української старовини. Один з таких докладів — д. Г. А. Максимовича—на тему про „навчання грамоти й військової еккзерціції на Україні в XVIII ст.“ прочитано було в т-ві 20 січня. Документальні данні, на яких засновано доклад д. Максимовича, це відомости Чернігівського козацького полку про навчання грамоти й військової екзерціції козацьких дітей.
Відомости ці заведено було з наказу Румянцева в кожному селі і що року їх одсилали до військової канцелярії. Докладчик студіював цілий ряд таких відомостей, писаних в 60 —70-х роках XVIII століття. Правдивість відомостей взятих з цього джерела без усякого сумніву. Число школярів, їх прізвища, ймення, вік, де, в кого, коли, чого вчився —все це зазначено в подробицях. Иноді, правда, попадаються не однакові відомости що до літ учнів: у відомостях за два роки підряд про одного хлопця показано літа, що різняться більше як на одну одиницю. Поясняється це тим, що вік учнів зазначали у відомостях на око, дивлючись на зріст, або роспитуючи самих школярів. 
Докладчик наводить цифрові данні про число шкіл, процентне відношення селищ із школами до селищ без шкіл і т. д. Вчено школярів звичайно при сотенних правліннях та у дяків. Процент тих, що вчилися грамоти, був, як на ті часи, досить високий. 
Вчили букваря, часловця, псалтиря й письма. По чисельности та группа, що вчилася письма, була найбільшою, а на літа учнів була вона найріжноманітнішою. 
Можна думати, що ініціатива заснування цих шкіл належала гетьманові Розумовському, а Румянцев тільки проводив її у життя. Є багато звісток про істнування народніх шкіл на Україні в початку XVIII ст. Очевидно, що були вони й перед тим. Можливо, що заходами Румянцева тілько змінено було стан учнів, перевагу віддано дітям козаків. 
Військової науки вчено тільки старших учнів, що виявили себе нездатними до шкільної науки. Грамоти вчили за гроші (дорожче брали за псалтира дешевше за часловця й букваря), а екзерціції — дурно; проте козаки тікали од цеї науки і число цих учнів з кожним роком зменшувалось. 
Завідував навчанням військової екзерціції старий козак, що служив раніше у регулярній кавалерії і мав він ознайомлювати нерегулярне козаче військо з прийомами регулярної кавалерії. До цього докладу декілька цінних уваг зробив д. О. І. Левицький. Українська школа дуже давня (відомости XVI ст.) і надзвичайно інтересна установа—казав він. Людина, що мусіла покинути шкільну науку, людина, що не вибрала собі певної карьєри в житті і стоїть на роспутті, зупинялась звичайно (иноді тільки на час) на вільній професії народнього учителя і переходячи од села до села передавала охочим свої знання. Серед таких людей попадалися й спеціалисти по букварю, й особи, що закуштували й вищої схоластичної мудрости. Згуртувавшись біля якого небудь дяка (стародавня українська традиція — нижчі церковники, а иноді й дружини їх вчать дітей своїх парахвіян), вони складали вільну школу з дуже орігінальною сістемою навчання найріжнородніших предметів. 
Коли заведено було церковні штати, то сила дяків зосталося без заробітку, школи ці почали зникати і тільки деякі з них дотягнули до XIX століття.
