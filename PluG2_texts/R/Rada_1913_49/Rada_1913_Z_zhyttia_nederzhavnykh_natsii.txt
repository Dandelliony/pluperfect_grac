З життя недержавних націй.
Якутський одділ в російській газеті. Часопис «Якутская окраина» почав виходити що-дня. При газеті заведено одділ якутською мовою, який міститься що-четверга. Зьїзд чеченців. Цими днями в Грозному відбувся зьїзд чеченців, присвячений просвітній справі. Всіх чеченців є більше 300 тисяч, але інтелігенції між ними дуже мало; один адвокат, один інженер, скільки офицерів, і ні єдиного лікаря, ні єдиного педагога... На зьїзд прибуло до 1000 людей. Були душе палкі промови про потребу заснувати шкільний фонд. Між иншим один дідусь-гірняк чеченець, нещасний, обдертий, казав так: «Ми душе бідні, у нас в аулі є такі, що для них і 80 коп. — величезна сума; у нас є голодні вдови, сироти, але ми бажаєм, щоб у нас були школи». Зьїзд вирішив заснувати шкільний фонд і призначити на нього податок з кожної чеченської саклі в долині по 60 коп., а в горах—по 30 коп. З того часу, як завойовано Чечню, це перший зьїзд чеченців, присвячений справі просвіти. Російської мови чеченці, як і взагалі кавказькі народи, можна сказати, зовсім не розуміють. Доля жіночої татарської гімназії в Казані, 3 нагоди 800 літ царювання Дому Романових казанські татари ухвалили заснувати жіночу мусульманську гімназію та захисток (пріют) для бідних дітей.
Для гімназії куплено вже місце, зібрано вже більше 15,000 кар. грошей, а видавнича фірма братів Киримових зобовьязалися своїм коштом поставити весь будинок гімназії. Противники гімназії — мулли — зібрали на дитячий захисток уже 86,900 карб. Тепер татарські газети довідалися, що мулли ці виступали проти гімназії під впливом місцевої адміністрації та неофіціальних инородчеських діячів в році д. Пінегина. Мулли, між иншим, посилалися на коран, який ніби б то забороняє вчити жінок російської мови. Тепер, коли мулли не змогли перешкодити заснуванню татарської жіночої гімназії, до справи вмішалися самі вдохновителі їх. Як сповіщає газета «Вакт», казанський губернатор заборонив «возбуждать ходатайство объ открътіи въ Казани женской мусульманскй гимназіи».

