Украінська санаторія.
Прочитавши у № 45 «Ради» «Лист з Закопаного» не можу не висловити щирої подяки і спочуття авторові його, д. Богданові Ярошевському за подану думку подбати гуртом про наших громадських діячів, що слабують на сухоти. Гірку правду сказав д. Б. Ярошевський, що туберкульоз став якоюсь національною українською хворобою; ще гірше, що він вибиває з невеликої поки-що лави наших свідомих діячів здебільшого молодих людей, що могли б іще довго працювати на користь рідного краю, а найгірше і найсумніше на мою думку те, що тих діячів ми починаємо цінити і оплакувати тоді, коли вже їх земля покрила... І найбільше, на що ми спроможемося тоді, крім теплих некрологів, то скільки десятків карбованців їм на вінок або надгробок. І думку д. Б. Ярошевського про заложення своєї санаторії для сухотних, де знайшли б собі поміч, а иноді й порятунок од лихої хвороби наші хворі діячі, поділяю цілком та, я певний, поділяє її всякий свідомий українець. Думка про таку санаторію зародилась у мене давно, літ десять тому, коли я служив земським лікарем у Боярці і про цю справу я багато міркував, радився з товаришами-лікарями, балакав про це минулого літа і з шановним д. Б. Ярошевським і ні до чого не добалакався тай покинув. Бо я, як лікарь, та ще до того близько знайомий з туберкульозом, не можу дивитись на справу з українською Євпаторією так оптимістично і (дуже прошу шановного д. Ярошевського вибачити мені те слово) поверхово. Д. Ярошевський міркує трохи субьективно і мало знає технічну сторону справи. Я бачив чимало санаторій і в Росії, і за кордоном і можу впевнити, що з такими мизерними засобами, як обраховує д. Ярошевський, санаторію заложити неможливо: це була б не санаторія, а щось так собі, поганенькі дачки, аби-як обставлені і користь од них сухотним хворим була б теж абияка, а може й ніяка. З такими коштами, як ЗО карб, у місяць з хворого, нічого путящого не вийде. Дачі в Боярці та инших дачних місцевостях коло Київа у більшості зовсім не відповідають вимогам санаторії, збудувані недбало, не гігієнично, без вигод, здебільшого у тісноті, обстанова анті-санітарна і дуже вони дорогі; селянські хати і «дачі», хоч дешевші, але ще гірші. Коли заводити санаторію з тим, щоб це була справді санаторія, а не простий притулок якийсь або «ночлежка», то треба придбати дачу або місце, що цілком одповідало б гігієничним і санітарним вимогам: сухе, одкрите з полудня, захищено з півночі і сходу, чисте, не запльоване туберкульозною заразою, тихе й спокійне; будинок поставити добрий, а не такий, що наскрізь світиться, як 9/10 дач, обставити його і меблями відповідними, не роскішними, а вигідними і практичними (не «роскладайками», що по карбованцеві на Галицькому базарі продаються); хазяйку і прислугу теж вибрати треба обережно і оплатити як слід. Треба і догляду доброго (ферша лицю або студента), треба ліків, а вони не дешеві, треба і десятинну вагу мати, щоб важити хворих, і мікроскоп для аналізів; треба завести своїх кіз, по змозі заанентальських, бо тепер майже доведено, що для сухотних козяче молоко користніше за кефір та кумис. Треба і годувати хворих добре, а всякий, хто знає сучасні ціни, згодився, що за 30 карб, в місяць тільки-шо годуватись можна, а на всі ці инші потреби, вищеменовані з цього вже нічого уривати не можна.
Отже мій приблизний обрахунок значно різниться від обрахунку д. Ярошевського. Для справжньої санаторії треба принаймні 10 тисяч для початку, щоб мати свій добрий і відповідний будинок, а не тинятись по найнятих халупах, а що-року принаймні по 2 тисячі (4 місяці по 500 карб.) на содержання 10 —12 хворих. Починати таке діло з 500 карб., як каже д. Ярошевський, це була б велика помилка, і поміч од такого заходу була б дуже ділетантська і проблематична. Краще вже тоді такі невеликі гроші, як радить д. Ярошевський, да ти хворим на руки і нехай шукають собі помочі у чужих санаторіях. Але й тоді треба давати не менше, як по 75 карб, на місяць кожному. Мені можуть сказати: Значить українська санаторія для сухотних —річ безнадійна? На це я мушу відповісти; тепер, коли нема з чим починати, це діло безнадійне; бо Нема „пепшз’а гегшн" — грошей. Наше свідоме громадянство складається майже виключно з пролетаріїв, які можуть оддавати на громадські справи тільки дрібниці, уриваючи їх з невеликого бюджету свого. Ми знаємо, як нидіють наші громадські інституції, видавництва, часописи. Та й свідомих тих не так то й багато... І справа з українською санаторією буде висіти в повітрі без грунту під собою доти, доки або хтось запише в заповіті хоч 10 тисяч на цю справу, або доки не буде у нас таких великих фінансових інституцій, які могли б асігнувати якусь постійну цифру на цю справу. А до тої пори санаторія для нас — мрія, pium desiderium…
 М. Пилипович.


