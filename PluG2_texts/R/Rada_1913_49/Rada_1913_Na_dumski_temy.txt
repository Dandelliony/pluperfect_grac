
На думські теми.
Незабаром знов почнуться засідання Державної Думи, на якийсь час перервані ювилейними святами й початком Великого посту. Перерва та відбулась при обставинах не зовсім втішних. Відсутність контакту між Думою й урядом завела істнування Думи в тісний кут, так. що голова Думи Родзинко був навіть змушений поскаржитись на уряд підчас аудієнції в Царськім Селі. Чи дали ж ті скарги якийнебудь реальний наслідок? Чи запанують тепер між урядом і Думою більш приязні відносини?—ось ті питання, які тепер найбільше повинні цікавити депутатів. На ці питання не можна відповісти без того, щоб не згадати про заходи, які вживались у протилежнім напрямі. У той час, як охочі до роботи депутати нарікали на обструкцію уряду, а Родзянко скаржився на ту обструкцію в Царськім Селі,—з другого табору лунали инші голоси. Про ті петіції, що збірались на Волині для визволення народу «изъ конституціонной петли», у нас вже згадувалося. Але збиранням підписів не обмежилися. В правій пресі систематично зо дня в день нападалися на ту саму бідолашну „конституцію" й на Думу. Досить згадати про такий факт. Єпископ Никон у „Кодоколі" в боновій
статті закликав отце „міністрів-законодавців. сторожів народу, набратись мужности й, не лякаючись «іудеїв», рішучо повернути стерно російського життя вправо, як заповідали предки. Народ ще не доріс до свободи. Де буде найкращим ознаменованням ювилею Дому Романових". У противнім разі єн. Никон погрожував „народним керманичам судом Божим і карою народу". Отже питання тепер не в тім, чи зверне уряд увагу на скарги Думи, а в тім, на чиї скарги зверне уряд увагу: на думські чи на „патріотичні". Инакше кажучи, питання зводиться до того, чи не буде тепер становище Думи ще тяжчим, ніж воно було досі. Відповіддю на це питання почасти може служити те, як „привітали" в Петербурзі союзників та монархистів. Становище їх було дуже сумне: на них не звертали ніякої уваги, їх ні до чого не допускали, й навіть сам оберпрокурор сіноду Саблєр, що спочатку був так прихильно поставився до союзників, трохи згодом рішучо змінив фронт, 3 „чистої" половини обер-прокурорського дому союзників попрохали на „чорну" половину, величезну їх вивіску з обер-прокурорського дому скинуто. Загалом помітко було, що фонди крайніх „патріотів" стоять у сферах досить низько. А це може служити посередним доказом і для того, що на політичні домагання союзників теж не буде звернено ніякої уваги. Коли-б не було фактів протилеж ного характеру, то з цього можна було б зробити висновок, що становище Думи покращало. На жаль, для такого висновку нема ніяких підстав. Досить прочитати, як поводилися на ювилейних святах з головою Думи й де-якими депутатами, щоб побачити, що становище Думи ніскільки не змінилось на краще. Як тепер виясняється, Родзянкові ввесь час доводилось обороняти гідність Думи. У Казанськім соборі депутатів поставлено поруч з волостними старшинами, далеко від Високих особ, тоді як членів Державної Ради поставлено близенько. На параднім обіді повторилося те саме. Родзянкові довелося самому шукати кращого місця для депутатів, причім виникали досить гострі суперечки з церемоніймейстерами. При инших обставинах такі дрібниці не мали б ніякого значіння, а тепер вони мимоволі здаються сімптоматичними. Вони бо свідчать, що і тепер вважають Думу за quantite negl geabl що з нею й тепер рахуються не більше, ніж, прим., з волостними старшинами. Після цього доводиться признати, що цим разом не справдилась истина, що „на нещасті одних будується щастя других". Крайніх патріотів справді спіткало нещастя, бо іх справа може вважатись тепер остаточно програною; у всякім разі, на їх домагання що до визволення народу „изъ конституціонной петли" уваги не буде звернено. Але й становище Думи від того не стало краще, бо як нехтувано її досі, так, очевидно, нехтуватимуть і далі. І з цього погляду нова думська сесія, що починається цими днями, мало чим : одрізнятиметься від попередньої.


