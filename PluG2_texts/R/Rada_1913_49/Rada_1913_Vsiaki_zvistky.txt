Всякі звістки.
Хулігани. В селі Саксагані, верхнєдніпровського повіту, був такий випадок. В хаті селянина Четушенка сидів молодий парубок І. Прокопенко і дівчина. В той час туди забігли місцеві парубки — Бородай, 22 років, та Усаченко, 21 року, і почали вимагать у Прокопенка гроші на горілку. Той не давав, бо не було. Тоді Бородай та Усаченко почали над ним знущатися: примушували без кінця хреститься, свистіть в комін, гавкать, жувать онучі; водили босим по снігу і т. инш. Потім хулігани зняли з Прокопенка одіж, посадили на коняку і вигнали за ворота.
Союзницькі діла. В херсонських газетах дуже часто пишуть про темні діла, злодійство та рострату в чорносотенському товаристві «Народная помощь». Тепер гурток членів цього товариства клопочеться перед начальством, щоб обревизувати діла товариства.
Пошесть. В селі Гонораті, балтського повіту, овечки слабують на сібірку. Заслабло 80 овечок, з них 40 здохло. В селі Вербовій, того ж повіту, 45 коней заслабло на коросту.

