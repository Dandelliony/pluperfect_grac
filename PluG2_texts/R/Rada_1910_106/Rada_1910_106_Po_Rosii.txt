ПО РОСІІ.

	Закриття газети. В Тифлісі 80 апріля йшли труси. Зроблено труси, я« повідомляє „Новая Рѣчь", між иншим, в редакції і конторі газети „Дроеба", в друкарні цієї газети, на кватирях співробітників газети. Арештовано Пірцхалава, Агладзе, Кавтарадзе, Мачарашвілі і инших. Причини арешта невідомі. Газета „Дроеба" не виходить через арешт редактора Агладзе і деяких співробітників. 
	Ченці одняли воду. З Козельська, калужської губернії, пишуть „Рѣчи“, що ченці одняли в міста річку, що дуже потрібна людности. Ченці, що живуть в Оптинському манастирі, відвели воду з річки на свій млин. Людність лишилася без води і тепер зазнає багато лиха. Ченці ж мелють собі борошно та ріжуть дрова тою водою. 	Сарана. В Середнє - Азіятському краю тепер сила сарани. Вона спустошує всі ниви. Недавно почтовий поїзд на перегоні між станціями Келес—Дарбала ташкентської залізниці припинився на 15 хвилин через те, що всю дорогу на протязі 200—300 сажнів зайняла сарана (Турк. Вѣд.).
	Комета. В селянок Криволучья миколаївського повіту склалася думка, що вода, яку візьмуть з річки в той час, коли на небі видно буде комету, матиме цілючу силу. Тепер вони пильно стежать за появленням комети і як тільки побачуть її, зараз же кидаються до річки, беруть воду, п'ють її і напувають худобу. (У. Р.). 
	Панахида по М. Л. Кропивницькому. 28-го апріля, в Лінейній церкві одправили в Владикавказі панахиду по покійному М. Л. Кропивницькому. На панахиді була вся трупна Д. А. Гайдамаки і О. 3. Суслова, серед яких єсть учні покійного. Були також представники місцевої печаті і багато публіки. Співав хор українців. (Терек). 	Забастовка. В Сизрані забастували крючники, що роблять на грузовому подвіррі станції „Сызрань". Бастувало ЗО душ. За прикладом каменярів, що бастували раніш і вони хотіли добитися підвищення платні за роботу. Цим не пощастило. Адміністрація дороги об'явила рощот і набрала нових крючників з селян сусідніх еел. (Волж. В.) 	Замах на вчителя. Тяжка драма була недавно в севастопольській гімназії. На лекції німецької мови учень 6-го класу Харченко вистрілив в учителя німця з револьвера. Куля не попала. Переляканий вчитель вибіг з класу, а учні одняли револьвера у Харченка. Харченкові 17-й рік. На допиті поліції він не хотів одповідать. В шостому класі він сидів, два роки через те, що „німець" його „зрізав". Тепер у нього теж погані діла з німецькою мовою. Товариші-учні кажуть, що Харченко був працьовитий, хоч не дуже миткий хлопець. Наука давалася йому трудно. (В. В.). 	Останні дні Е. Ожешко. В останні дні хвора письменниця почувала себе досить гарно. Дякуючи догляду лікарів та поліпшенню здоровля, хвороба якось не виявлялася. Слаба покірно виконувала всі вимоги лікарів. Смерть прийшла цілком несподівано для всіх, хто був біля письменниці. Сама ж вона наче почувала близьку смерть. Лежання в постілі дуже дратувало письменницю. „Ах, як би тільки можна було писати, можна було жить не для того тільки, щоб приймати ліки та остерігатися. До цього не привчили мене ні доля, ні люде,— говорила вона. Мене оберігають. Може здаватися, що муха, коли перелетить, вб'є мене. Але, як шелест крилів цієї мухи задзвенить доброю звісткою, принесеною з широкого світу—нехай вб'є! Що значить життя без загального страждання, без загальної радости з близькими по духу“. „І все таки,— додавала вона,— не хочеться вмірати. Здається мені, що стою я серед ниви з насінням, яке не вспіла ще розкидати по з‘ораній ниві". Лікарі радили хорій поїхати в Варшаву, щоб там полічитися. Ожешко не охоче згоджувалася на цю поїздку. Вона хотіла поїхати в маєток Богушевих. „Там я поправлюся",- говорила вона. Ще в неділю покійна почувала себе гарно. Тоді ж їй читали новели Новачинського і покійниця довго сміялася. В середу письменниця стала почувати себе погано. Перед самою смертю вона прийшла до пам'яти і сказала: „вміраю". В 9 годин великої польської письменниці не стало.