Всякі звістки.

	ПЕТЕРБУРГ, 10. Члени комісії державної оборони, на чолі з Гучковим, оглядали беріг під Кронштатом. 
	Державна Рада, наперекір заяві міністерства внутрішніх справ, визнала бестужівські курси за вищу школу, яка дає право євреям жити в Петербурзі. Справа ця тягнулась ще з 1902 року. 
	За останні три місяці сенат розглянув 64 скарги на адміністрацію з приводу закриття і заборони товариств. Всі скарги одкинуто. Пояснення губернських присутствій з приводу товариств часом дуже смішні. Так, радомське присутствіє одмовило просвітньому товариству на тій підставі, що товариство буде „вузько націоналістичне". Петроківське присутствіє закрило робітниче товариство „Єдность" за випуск відозви, дозволеної урядом. Катеринославське—не захотіло регіструвати просвітнього товариства, визнаючи завдання його надто широкими і зовсім нездатними до місцевих умов. 
	Митрополит Антоній виїздить на май на Кавказ. 
	„Рѣчи“ телеграфують з Катеринослава, що увільнено тимчасово з посади помішника поліціймейстера Іванова і скількох приставів і надзирателів. 
	В справі продажу землі сквирської церкви після допиту слідуватель арештував секретаря катеринославської консистерії—Орлова. 
	ЧЕРНІГІВ, 10. В новгород-сіверському повіті град вибив 120 десятин озимини.