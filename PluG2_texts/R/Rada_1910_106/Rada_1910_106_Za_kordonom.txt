За кордоном.

	БЕРЛІН, 10. Верхня палата на другому читанні більшістю 127 голосів проти 82 ухвалила виборчий законопроект. 
	ЛОНДОН, 10. Після похорон короля більшість Августійших особ одбула з Лондону. 
	КОСТЯНТИНОПОЛЬ, 10. В море вийшла турецька ескадра, в склад якої входить чотирі броненосці, 2 крейсери, 3 миноносці і два транспорти з 1.700 солдатів і артилерією під головним начальством інструктора англійського адмирала Віл'ямса. Ескадра пішла до острова Тенедоса, де буде чекати відповідного наказу. 
	САЛОНІКИ, 10. 9 мая турецька армія пішла на Дреницю з боку Ліпняна, Приштини і Митровиці. Патрулі нігде не знайшли повстанців. Єсть чутка, що вони стоять на митровицькій казі. їх план—замануть турецьке військо в неприступні гори, там воно мусить боронитись від великої сили албанців. Військовий міністр прибув в Ферезовичі. 	ЛОНДОН, 10. Авіатор Лесепс одмовився через великий вітер летіти з Дувру в Кале через канал. 
	ТЕГЕРАН, 10. Назначено міністрами: юстіції—Сердар-Мансур, торгівлі—Мушір-ед Доуле і почт та телеграфів Матаміді—Хакан. Меджиліс постановив призначити на головні посади міністерства закордонних справ депутатів. Депутата Везір Заде призначено завідующим англійським виділом міністерства; Касалі-хан має вести зносини зо всіма місіями, крім російської. 
	В меджиліс внесено проект про посилку трьох офіцерів в Германію для покупки 30.000 рушниць для персілського війська. 
	БЛЮФІЛЬДЕ (Нікарагуа), 10. Ватажок повстанців Генерал Мена напав на урядове військо. Можливо, що військо здасться. 
	ВІДЕНЬ, 10. Порта офіціяльно повідомила грецький уряд, що коли представники Криту прибудуть на грецьку народню нараду, в Фесалію негайно буде послано турецьке військо без оповіщення війни. 
	ЛОНДОН, 10. На похоронах короля через великий натовп народу було 2893 нещасних пригоди.