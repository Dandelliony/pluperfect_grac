Холєра у Киіві.

	Нові слабування. 9 мая в олександрівську лікарню привезено кілька слабих з ознаками холери: 1) Соловець (поліцейський), 2) Микола Федорчук (залізничий робітник) і 3) Чуртенко (бурлака). 10 мая привезено троє нових слабих. 
	Смерть од холери. 10 мая померла А. Валова; у неї знайдено холерних вібріонів. Такі ж самі вібріони знайшлися і у Б. Сирченка, якого трохи раніше привезено до лікарні. 
	Наказ губернатора в справі боротьби з холерою. Київський губернатор зробив наказ київській губернській земській управі, повітовим міськім головам, комітетам загального здоровля, повітовим лікарям та повітовим справникам, щоб вони вжили всіх заходів відповідно ціркулярам про боротьбу з росповсюдженням холери та щоб зараз же сповіщали адміністрацію про ці заходи.

	3 Поділля. Велика пожежа. В м-ку Бруснівцях, недалеко від г. Летичева, счинилась 2го мая пожежа. Хтось курив у повітці і од цигарки зайнялося. Хати єврейські стоять одна коло одної і через те трудно було змагатись з вогнем. Багато людей зосталося без притулку. 
	Кооперація. На Поділлі добре шириться кредітова кооперація. Торік там було 60 позичкових товариств, а тепер їх 87. Найбільше їх у проскурівському повіті. 
	Кооперативні курси в Жмеринці. На кооперативні курси до Жмеринки, як переказує „Под.“, прибуло 80 представників потребительних товариств з Поділля. Курси пройшли доволі жваво і ознайомили слухачів з кооперативним ділом. Хотять упорядкувати такі самі другі курси в Жмеринці, але вже довші — двохтижневі. 	Кустарство. Редакція земського „Кооперативнаго Листка" взялася обслідувати кустарство в подільській губернії. Насамперед обслідуватимуть ткацтво, ганчарство та шевство. Редакція „Кооперативнаго Листка" порозсилала листки з запитаннями, які стосуються кустарства. На основі відповідів, які прийдуть на ці запитання, зроблено буде доклад земському комітетові про розвиток кустарної промисловости на Поділлі. 	Смертний присуд. Тимчасовий воєнний суд засудив у Вінниці 5-го мая на смерть І. Шермана за те, що він зробив у 1909 році розбійний напад на хату Авермана і вбив, утікаючи, городового. „Вол.“, зауважує, що Шерман усміхнувся, як почув присуд. 
	3 Полтавщини. Нещастя. 7-го мая в Полтаві слабий на білу гарячку купець Обрєзов облив себе керосіном і запалив. В одну мить він згорів на вугілля. 
	Самосуд. В с. Зачепиловці цими днями вскочила до волості, в холодну юрма людей і вчинила самосуд над конокрадом, що сидів хам. Конокрада вбито кілками. 
	Град. З лубенського повіту нас повідомляють, що там 7 та 8 мая місцями випав чималий град, який накоїв людям не мало лиха, вибивши у полі хліб. Найбільш постраждали озимина, бо вже дуже вона висока на зріст, а град йшов густенький, а до того ще й великий. Ярина пострадала менше. З пирятинського повіту теж пишуть, що там випав чималий град 7 мая, а 8 мая пройшов дуже шкодливий дощ з вітром. Це дуже стурбувало селян, бо коли б не трапилось якого лиха, то був-би дуже гарний врожай, а тепер надії потроху меркнуть. 
	Пошесть пропасниці. В Лубнях останніми часами страшенно лютує пошесть пропасниці. Хворих страшенно трясе. Лікарі не пам'ятають ні одного року за своє життя, щоб стілько людей хворіло на пропасницю, та щоб вона була такою тяжкою для хворих. 
	Злива. В Золотоноші цими днями, після страшенної спеки, була велика злива з градом. Годині дві йшла злива і град. В багатьох хатах повибивало шибки. Од граду листя сипалось з дерева. Вулиці й дахи встелились тим градом, наче снігом зімою. Баби, як пише ,П. Гол.“, відрами збірали град і клали його в льодовні. Град був завбільшки, як голубине яйце. 
	3 Харьківщини. Театр в Ахтирці. Електричне товариство ставить в Ахтирці, в осередку міста, театр, який через 25 років перейде в руки города. 
	Лихо хліборобам. Злива і град, що пройшли по Харьківщині, дуже пошкодили хлібам. По багатьох місцях вилягла озимина. Те, що пізні ше посходило, зовсім вибите, залите дощем і прилягло до землі. 
	3 Катеринославщини. Ідуть на заробітки. Останніми днями в Катеринослав наїхало багато робітників, які мандрують на заробітки в Крим та на Кавказ. До Катеринославу вони їдуть параходом, а звідтіля частина сідає на поїзд, а частина йде пішки в Нижнєдніпровськ, а звідтіля вже іде далі поїздом. 5-го мая заробітчан на станції в Катеринославі було так багато, що для їх додали до звичайного поїзду 4-го класу ще б вагонів. 
	Про нещастя на Дніпрі. Телеграми вже сповістили про те, що на нижньому Дніпрі втопилося 47 чоловік робітників, які переїздили пороги. Тепер „К. М.“ оповідає про це докладніше. 4-го мая до Дніпрових порогів наближався „дуб“, в якому сиділо 94 чоловіка заробітчан-селяа з Київщини. Вони не знали Дніпра і не знали, як то небезпешно їхати через пороги і через те не сказали пре це сторожам, та не взяли в собою лоцмана. В весняну повідь Дніпрові пороги страшні і вони ревуть, хвилюють, роскидають високо воду. Човен благополушно пройшов Лоцманську Камянку і страшний Таволжаний острів. Коло Ревунського каміня човном стало кидати на всі боки, а далі підняло високо вгору і вдарило об той камінь. Човен розбився і селяне пішли на дно. Хвилями їх викидало на скелі, на беріг, несло до низу. Ревіли хвилі. Кричали утопленики. Один хапався за другого і через те ще швидче топились. Тих, що їх повикидало на беріг, сторожі поодкачуваяи, а 47 душ загинуло. 
	3 Херсонщини. Жучок. В Херсонщині на полях появився жучок „Оленка“, який нищать хліб. 
	Тяжко жити. В Єлисаветі, в сквері отруївся юнак Кандісалов. Він лишив таку записку: „ Обридло жити серед неправди й роспусти". 
	Нема заробітку. Заводи в Миколаїві перебувають скруту. На заводах оповістили, що робитимуть тільки три дні на тиждень. Робітники дуже журяться. 	Великий дощ. З Кривого Рогу нам пишуть про велику зливу. 5 мая, перед тим часом, коли всі сподівалися побачити хвіст страшної комети Галлея, над Кривим Рогом раптово насупилася чорна хмара і полився такий великий дощ, якого вже давно небувало. Скрізь цей дощ, за одну годину, наробив багато лиха. Більшість хатів, які мають солом'яну покрівлю, підпливли водою, навіть і стелі наскрізь попромокали.