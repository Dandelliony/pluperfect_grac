Над могилою Бориса Грінченка.

	Вчора українське громадянство пережило день великого смутку. Ховали Бориса Грінченка. Щоб віддати останню пошану великому діячеві України, до Володимирського собору зійшлося стілько люду, що наповнив собою не тільки собор, але всю площу перед собором і частину бульвару. Багато прочан зійшлося, щоб побачити сумну процесію. Вони з зацікавленням розпитували про небіжчика і, довідавшись про заслуги його перед рідним краєм, побожно хрестилися і з силою протискувались в собор, щоб помолитися і віддати йому й свою пошану. 
	Після заупокойної літургії труну з тілом небіжчика з собору понесли на руках представники українського громадянства і люди, близькі небіжчикові, а потім несли студенти аж до Байкового кладовища. Попереду їхала колісниця з вінками, а за нею курсистки несли віко з домовини. Навкруги процесії шла така сила люду, що для порядку студентам та робітникам довелося, побравшись за руки, оточити тіло небіжчика і пропускати до нього тілько родичів та приятелів небіжчика. Процесія зупинялась для одправи літії перед універсігетом і перед Троїцьким народнім домом, де міститься „Просвіта". Аж до самого кладовища йшло за труною кілько тисяч люду. Багато людей прийшло з квітками в руках, а на колісниці, де були вінки, стояло ще кілько кошиків квіток. 
	Тихо посувалася процесія, сумно нісся спів похоронний, жалібно дзвонили дзвони, сповіщаючи всіх, що не стало в України найкращого сина. Чули люди ті дзвони, бігли з усюди, тислися на балконах.—Хто він. Кого з таким сумом і так урочисто ховають?— питалися з усіх боків. І тільки тепер довідались вони про того, хто жив серед них і невсипуще працював на користь темного убогого люду вкраїнського. 
	Після третьої години похоронна процесія надійшла до кладовища, де біля свіжої могили зібралося багато людей з квітками в руках. 
	Коли принесли тіло до могили, то її з усіх боків так обступили, що неможна було протиснутися навіть тим, що несли вінки, зняті з колісниці. 
	Після похоронної одправи почалися промови. Першою говорила Л. Яновська, голова київської Просвіти, Далі говорив М. Лисенко од імени київського українського клубу. Є. Лукасевич промовляв замість делегата Костя Паньківського од імени всіх українських інстітуцій, що в Галичині. По польському сказав промову представник закритого польського т-ва „Освята" Є. Вольський. Ф, Матушевський сказав промову од імени редакції „Ради". Після нього промовляв М. Левицький од імени елисавеградських українців, а потім говорив по білоруському од імени білорусів д. Бульба. Після цього промовляли ще М. Вороний од імени чернігівських українців, О. Степаненко од харьківського українського громадянства, П. Богацький - од редакції „Українська Хата“, д. Коваль од студентів київ. політ. інстітута і М. Стасюк од петербурзького студенства. 
	Домовину замурували і засипали землею. Свіжу могилу вкрили квітками та вінками. Крім зазначених нами було ще положено вінки: 22) „Од батька та сестер дорогому і коханому Борисові", 23) „Дорогому братові від сестри Галі", 24) Краще згоріти ніж в'янути тихо. Борисові Грінченкові Степова Україна, 25) „Рідному, невсипущому орачеві рідного поля“ — Часопись „Рідний Край", 26) Непохитному оборонцеві рідної просвіти, Борисові Грінченкові. Від чернігівської „Просвіти", 27) „Умер ти безщасний та повний надії на иншії кращі години яснії.—Подільська «Просвіта", 28) „Славетному лицареві України Борисові Грінченкові. Від чернігівців", 29) Велетневі духа, Борисові Грінченкові. Од українського клубу г. Одеси, ЗО) Дяка і шана робітникам щирим. Від української молоді київського університету і вищ. жіночих курсів, 31) „Чайченкові діти Великої Чайки", 32) „Глаголет Дух: да почиють од трудів своїх, діла бо їх ходять вслід за ними (Апокаліпс. XIV. 13). Борцеві за рідну школу вчителі українці в Київі". 33) „Щирому робітникові на користь рідного краю від київських семинаристів". 34) „Борцеві за визвіл України. Від товаришів галицької України". 35) „Вірному синові України від Костя Паньківського зі Львова". 36) .Душа поетова святая повік жива в його речах. Дорогому другові Б. Д. Грінченкові сем'я Степаненків". 37) „Свою силу віддав без жалю ти на працю поважну й тяжку Моєму любому, дорогому товаришеві, якого я дуже люблю і ніколи не забуду. Богдан". 38) „Незабвенному сыну Украины. Редакція газеты „Кіевская Мысль". 39) Борисові Грінченкові „Кіевскія Вѣсти". 40) „Niestrudzowanemu dzialaczowi ukrainskiemu przyjazni polacy". 41) „Українцу, што зернята прауды сеяу у народзе, думав аб счасцці і аб свабодзе". 42) „Від петербурзького українського студентства". 43) „Ultimo omaggio compagni italiani a spirito etetto che amasti tanto". Крім того були ще вінки без написів на стрічках.

-
	На вшанування пам'яти Бориса Грінченка склали: Видавництво Вік—5O карб., Онися Дурдуковська—5 карб., С. Єфремов—5 карб., В. Дурдуковський—5 карб., В. Гладілін—1o карб., Надія Шемет—3 карб., д. Корчак-Чепурковський — 3 карб., М. Я. П.— 1 карб., редакція „Л. Н. Вістника"—l5 карб, редакція „Села“— 1o карб. Разом 107 карб. Всього 1009 карб. 10 коп.