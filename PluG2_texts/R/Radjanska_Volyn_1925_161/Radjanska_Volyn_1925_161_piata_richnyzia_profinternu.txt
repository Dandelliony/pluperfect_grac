П'ята річниця Профінтерну
Відозва виконавчого бюра
Виконбюро Профінтерну, у звязку з п'ятиріччям (18 липня) Профінтерну, звернулось до робітників всіх країн з відозвою, в якій, між иншим, значиться:
..Профінтерн почав з тимчасового центру, об'єднуючого революційні елементи кількох країн. Зараз до Профінтерну приєднуються цілком і робітники Китаю, Греції, Яви, Чілі, Персії, Єгипту, Болгарії, Естонії, Фінляндії. До Профінтерну приєднується не менш, як половина організованих робітників Франції, Чехо-Словаччини, Румунії й Південно-Славії, Японії, Аргентини, дуже слушні меншості Німеччини, Англії, Італії, Сполучених Штатів, Польщі, Швеції, Норвегії, Швейцарії, Еспанії та инших країн.
Особливо великий вплив Профінтерну по всіх колоніяльних і напівколоніяльних країнах, що видно з останніх подій у Китаю. Не вважаючи на те, що глибока принципова прірва відділяє провідні елементи Профінтерну від провідних елементів Амстердамського Інтернаціоналу, червоний Інтернаціонал профспілок, на знак планомірної організації одсічі наступу капіталу та зміцнення лав робітничої класи, виступив за ідею єдиного фронту й єдности профруху. Нашу пропозицію ми робимо перед лицем мілійонів робітників. Ми радимо втворити паритетні органи для контролю над скликанням з’їздів. Ми заздалегідь заявляємо, що скоримося вирішенням більшости, дарма, що реформісти голосять на всіх перехрестях, що саме в цьому полягають виверти Москви, відмовляючись від скликання з’їздів і конгресів.
Багато пророблено міжнароднім революційним профрухом за минулі 5 років, але ще більш залишається зробити. Перед нами ще велетенська праця об'єднання десятків мілійонів пролетарів, втворення армії соціяльної революції.
