Тільки два роки.
Так якось у нас уже повелось, що на літо по селах завмирає всяка —й громадська й політосвітня — праця.
Так само повелось і те, що наш актив ставиться до цього, як до з'явиша цілком нормального, лиха неминучого.
Ми ж, по правді сказати, з таким поглядом зовсім не погоджуємося. Воно, звичайно, послаблення праці, затамовання її темпу (швидкости) в більшій чи в меншій мірі, влітку на селі—уникнути не можна. Від літа в селянському господарстві залежить весь рік і було б легковажним гадати, що найкращий активіст ризикує наслідками праці цілого року в ім'я тої чи иншої громадської справи. Ще більш легковажно було-б цього від нього вимагати.
Але одне діло послаблення праці, друге —її остаточний занепад.
А між тим те, що в нас по селах відбувається в справі громадської й політосвітньої праці, инакше, як цілковитим занепадом, назвати не можна.
Й при всьому бажанні нашого сільського активу найти виправдання в цьому—такого виправдання не знайдеш.
Ми досить добре знайомі з умовами селянського господарства, аби знати, що на літо припадає досить слушна кількість вільних від польової праці днів, помимо, звичайно, святкових.
Й будь-якого тижня, як-що до того ще взяти на увагу недільні дні, завжди можна знайти час для того, аби зібратись для обміркування такого, або иншого пекучого питання — громадського чи політичного.
А між тим пильний перегляд одержуваних нами кореспонденцій, листів і дописів свідчить про те що такі зібрання відбуваються дуже й дуже рідко.
Час же не терпить: у багатьох питаннях найменша загайка часу «смерті подібна».
Візьмемо для прикладу справу ліквідування неписьменности.
Цілих два місяці з лишком ми не бачимо жадної замітки про цю справу. Що правда, пункти по ліквідації тепер не працюють, але по де-куди працюють недільні школи. Та й необхідно розпочати підготівлю до наступної осінньої доби.
Аджеж до терміну, завішаного нам Володимиром Іллічем, лишилось тільки-но два роки.
А у нас на Поліссі ще можна натрапити на села, де відсоток неписьменних сягає мало не 90-95.
Чи усвідомив наш сільський актив глибокий політичний й господарчий зміст цього великого гасла нашого вождя й учителя?
Чи зрозумів наш актив, що «неграмотна людина е по-за політикою». Що в дальнішому нашому просуванню в царині розвитку виробничих сил, в справі піднесення господарства, ми вперлись ось у цю саму неписьменність?
Через те ми у поголівній, цілковитій грамотності робітників і селян нуждаємось у далеко більшій мірі, ніж навіть у чужоземних позиках.
Без них ми до цього часу обходились і, коли нам їх не дадуть, обійдемось і надалі.
А ось без підвищення культури серед всіх поголівно трудящих нашого Союзу нам не обійтись. Це необхідно завжди мати на увазі в своїй праці й готувати „санки" ліквідації неписьменности ще за-літа.
2 роки— взагалі—час великий; але коли зважити ту працю, яка нам у нашій неписьменній Волині передбачається в справі ліквідування цеї самої неписьменности, то лише при величезній напруженості всіх сил ми в цей термін справимось.
