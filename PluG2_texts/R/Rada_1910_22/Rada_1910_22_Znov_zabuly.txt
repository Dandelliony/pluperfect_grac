
Після памятних ноябрських засідань Державної Думи, коли українське питання на кілька часу зробилось бойовим і домінуючим, можна було сподіватись, що на далі 
культурно-національні потреби й змагання вкраїнського народу звертатимуть на себе більше уваги думських політиків і законодавців. Та події останніх днів показують,
 що ці надії були безпідставні. В листі з Петербургу, що друкуємо нижче в сьогодняшнім числі нашої газети, наведено де-які подробиці про роботу думської комісії в
 справах народньої освіти. З почуттям глибокого жалю й великої образи наш співробітник констатує, що в комісії „лунали голоси в оборону всіх національних мов, 
 ніхто тільки не обізвався в оборону вкраїнської мови". Вчорашні телеграми ще з більшою яскравістю підкреслюють цю злочинну байдужість „наших" послів і 
 „прихильних" до нас поступовців. Коли в комісії обмірковувалось питання про те, яким націям дати право навчання рідною мовою в народній школі, виступили оборонці 
 польської мови й инших. За одну тільки вкраїнську мову не знайшлося кому промовити слова. В результаті — комісія постановила дозволити навчання рідною мовою в 
 Польщі, Надбалтійщині й Литві. Що ж до України, то й на далі питання про мову в рідній школі лишається одкритим. То-б-то не зовсім і одкритим, а скоріше закритим:
 навчатимуть і далі незрозумілою великоросійською мовою, як навчали досі й навчають тепер. Характерна ще й така подробиця. Коли депутат Машкевич вніс пропозіцію 
 дозволити всім легальним товариствам одкривати нижчі школи „явочним порядком ", — октябристові Анрепові досить було налякати комісію тим, що при істнуванні такого 
 закону школи почнуть одкривати й робітники —й пропозіцію Машкевича одкинуто. Й знов не знайшлось ні одної людини, яка зрозуміла б, що пропозіція Машкевича 
 послужила б добрим коректівом до наших шкільних законів і що цим коректівом могли б користуватись і недержавні нації —в тім числі й українці. Але страшне слово 
 має таку саму силу над нашими законодавцями, як над горбуновською купчихою: остання, як вогню боялась слова „ жупел а наші законодавці тремтять при однім слові 
 „робітники". Це все було б смішним, коли б не було таким сумним. Тут на карті стоїть будучність цілого 30-милійонного народу, а там бояться слово промовити в 
 оборону прав цього народу. Дійсно, сумна й ганебна картина.