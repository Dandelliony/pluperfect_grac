♦ Український вечір. Підчас українського народнього віча в Едмонтоні улаштовано було для делегатів-фермерів виставу з літературно-вокальним відділом. Виставляли 
п‘есу „Настоящий". Літературно-вокальний відділ складався з таких номерів: 1) „Гей там дітвора руська йде“, хор школярі — дітей; 2) „Заїць“ (деклямація); 3) „Був то
 малий Тарас хлопчина, мав сім літ і половина", хор школярів—дітей; 4) „Смерть і Дід" (деклямація); 5) „Ми гайдамаки" , виконав хор; 6) „До мертвих і живих і 
 ненарожденних земляків моїх" Т. Шевченка (деклямація); 7) „Гей там на горі та женці жнуть"; дітський хор; 8) „Сонце" (деклямація), 9) „Не пора", хор дорослих; 
 10) „До Основяневка", Т. Шевченка (деклямація); 11) Народний гимн. В виконанні цієї програми майже виключно брали участь малі діти шкільного віку і це зробило 
 велике вражіння на фермерів, що поприїздили здалека і часом по літ шість не чули рідного співу і не бачили українських вистав. Один з них на сторінках 
 „Канадійського Фармера“ пише з цього приводу: „Учім, брати, своїх дітей, дбаймо проте,щоб по фермах мати українські народні школи, щоб наші діти колись тішили нас
 так гарно, як діти едмонтонських міщан, що мають свою українську школу, де вчаться рідної мови, пісень іт. ин. 