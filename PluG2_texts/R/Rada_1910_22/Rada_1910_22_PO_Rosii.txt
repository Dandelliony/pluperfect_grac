Батюшки і закон Божий. В петербурзькому губерському зібранні представник духовного відомства священик Гурьєв зробив коротенький доклад про церковно-парафіяльні 
школи в губернії. З приводу цього докладу гласний Колотов звернув увагу зібрання на те, що в церковно парафіяльних школах найгірше йде навчання закону Божого. 
Законовчителями там звичайно призначають завідуючих школою священиків. А ці, замість того, щоб самим вчити дітей, доручають це або напівграмотним дякам або 
вчителям. Самі ж тільки коли-не-коли навідуються до школи. Другі гласні завважили, що тіж священики добре вчать дітей по земських школах, де їм платять жалування
 за це. Гласний Мамонтов висловив думку, що священики через це і нехтують своїми обовязками, що їм не платять. Зібрання висловило бажання, щоб в церковно-парафіяльних
  школах краще навчали закону Божого і щоб за це навчання поклали жалування. На це бажання священик Гурьєв, каже „Ръчъ", завважив, що воно „так і 
 лишиться висіти в повітрі". 
 Посланіє маріавитського архирея. Перший маріавитський архирей Ян Ковальський звернувся до своєї пастви з посланієм. В ньому він говорить про єднання з 
 старокатоликами і звертає увагу на ті начала, якими повинні керуватися маріавити. „Ми надіємося, каже архирей, що рівність та братерство, якого так палко бажають 
 люде, здійсниться у нас через Святі Тайни. Не зброєю та насильством, а любовью добудемо ми цю рівність. Через це позбудемось ненависти до инших національностей, 
 яку старалися прищепити нам попередні наші керовничі. Треба поважати чужі думки та права. Будемо любити свій народ, наш край, нашу рідну мову, народні звичаї і 
 будемо працювати над їх культурою та розвитком. Разом з тим будемо поважати культуру, мову, звичаї і історію инших народів". Далі архирей говорить про обов'язки
 священиків: ; ,Ми, священики, будемо дбати про просвіту і культуру нашого народу. Будемо улаштовувати школи, приюти для дітей, курси і читальні для дорослих, щоб 
 між маріавитами не було ні одного, який не вмів би читати, та користуватися культурними здобутками людности. Священики повинні бути слугами народу, а не його 
 панами. А через те, — кінчав архирей, —у нас не буде ніяких церковних кар, ніяких епітімій, клятьби та одлученій од церкви, що не єднається з духом нашої церкви. 
 Ми хочемо, щоб наша церква була церквою любови". (Г. Пр.). 
 Потреба вищої школи. Саме пекуче питання на Уралі, каже „Н. Русь", — це відкриття вищої школи. Про це говорять, пишуть, сперечаються вже більше пів-року. До чого 
 приведе це все — невідомо. Тимчасом потреба у вищій школі дуже велика. 
 Багатий Урал переживає кризіс. Заводи переходятьв руки чужосторонців. Лісне діло, це вияснилося на з'їзді лісопромисловців, ведеться некультурно і по хижацькому. 
 Людність бідніє, голодує. Причиною до цього треба вважати відсутність місцевих сил, які пройшли б гарну школу, знали 6 спеціальні науки. Людність бажає мати вищу 
 школу, що мала б одділи: гірничий і заводський, сільсько-господарський і лісний та механично-будівничий. Пермське міське самоуправління дуже енергійно взялося за 
 це питання. Воно виробило великий доклад для міністерства, асігнувало гроші і подарувало під школу великий шматок землі. В міністерство подано прохання одкрити в 
 Пермі політехніку. Про це саме просить і земство. Тюрма чи школа. повідомляє, що в самарській гімназії директор Павлов заводить тюремні порядки. Він одновив давно
 забутий темний карцер, куди садовить учнів на 5 годин. Один гімназист, готуючись до карцеру, взяв з собою свічку і сірники. За це його покарали. Садять в карцер 
 дуже часто. На чергу до карцера записують за місяць. Як раз так, як в свій час кали вільної камери депутати „виборжді". Директор же реальної школи д. Волков 
 заводить друге. Він піклується про розведення своїх піккертонів. Для цієї мети в новім будинкові школи дуже хитро пороблені дірочки в дверях. Через пі дірочки 
 директор і доглядає за учнями. Дірочки пороблено так: до дверей прибито дощечку з дірочкою, а в цю дірочку вставлено градусник. З обох боків од градусника єсть 
 пусті місця, через які пан директор і слідкує за своїми „дітками"! Доглядає і за вчителями, коли вони в класі. Бідування татар. Добродій Шіріяський в "Крим. 
 Въст.", з почуттям оповідає про бідування Кримських татар, які виселилися були в Турцію. В Турції вони не найшли нічого доброго і почали великими гуртами 
 повертатися назад в Крим. Але тут їх не приймали, бо виселення з Криму дозволено було під умовою, щоб назад не поверталися. Адміністрація стала забороняти повертатися назад
 в Крим. Тогді татари потай почали переходити границю і вертались на рідні місця. Іх знов повертали в Турцію етапом. І от ці вигнанці з рідної землі ТИНЯЮТЬСЯ 
 по Турції, голі, босі, обірвані, але з великою любовью до рідного Криму, Всяку дрібницю, що нагадує Крим, ховають вони, як щось святе, Доля арxbpея Кіріона. 
 Недавно кореспондент „РЪчи" був в архирея Кіріона, якого після вбивства екзарха Грузії Нікона позбавили кафедри і одправили „на покой ".—Трудно мені передати вам 
 все те, що зі мною було за останні роки,— казав архирей кореспондентові „РЪчи“. — Офіціально я „на покої", а справді „поко" мені хвилини не давали. Не вспів я і 9 
 місяців прожити в Куражському манастирі Харьк. губ., як вийшов приказ з синоду переходити в сувору Санаксарську пустинь. Прохання перевести мене в Південний 
 манастирь —не прийняли. Поїхати в Петербург, щоб вияснити своє становище — не дозволили. Я поїхав в Санаксарську пустинь дуже хорий. Мене проводили передягнені
 шпики. Всі ці кари так вплинули на мене, що я в Москві пішов у лікарню. Але тут на перший же день в 2 годині ночі явився пристав і требував, щоб його пустили д
 о мене. Лікарі не пустили. Ранком пристав таки явився і примусив мене дати росписку, що я з першим же поїздом виїду з Москви. Потім провів мене на вакзал і 
 там затримав в прийомній жаидарського полковника до поїзду. З останньої станції я насилу добрався до духовної тюрми — Санаксарської пустині. Трохи не замерз, бо
 одежі теплої не мав. В пустині жив 11 місяців і 2 дні під доглядом двох передягнених стражників. Настоятель манастиря поводився зо мною дуже суворо. Дав мені 
 погане помешкання, переглядав мою кореспонденцію, переписував її і подавав архиреєві і т. и. Між иншим забороняли мені працювати в манастирському архиві, не 
 дозволяли людям приходити до мене для релігійних розмов, забороняли братії розмовляти зо мною. Не давали мені навіть газети „ СвЪтъ". Здоровля моє все більше 
 псується і я випрохав собі, нарешті, дозвіл поїхати в Петербург лічитися. — За що впала на нього така кара, архирей не знає. Він живе виключно з літературної 
 праці, бо ні пенсії, ні кафедри йому не дають.
 