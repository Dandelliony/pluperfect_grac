ПЕТЕРБУРГ, 27. Предсідательствує князь Волконський. Продовжується обмірковування законопроекта про місцевий суд. Статі од 25 і по 29 про порядок складання та 
оголошення списків особ, які мають право бути вибраними в мирові судді, приймаються з поправками Маклакова. Поправка Коваленка першого до 27 статі про те, щоб не 
заносити в списки нехристіян, одкидається Думою. Статя 30 про повідомлення губернаторами про неправильно занесених в виборчі списки особ—приймається з поправкою 
Маклакова, яка каже, що ці повідомлення робляться перед початком виборів. Без суперечок приймаються статі: 31 —про порядок подачі скарг і заяв з приводу 
неправильності списків; 32 і 33 — про виконання виборів. Статя 34 одміняється. Статя 35 —про заняття першого роспорядного засідання з'їзду мирових суддів після 
виборів суддів приймається в редакції комісії з додатком князя Тенішев —про вибрання на цьому роспорядному засіданні з Петербурзі, Москві, Харькові, Саратові, 
Кишіньові, Одесі, Казані, Нижньому Новгороді та області Війська Донського мировими суддями предсідателя з'їзду. Статі 36 та 37 про присягу суддів приймаються в 
редакції комісії.