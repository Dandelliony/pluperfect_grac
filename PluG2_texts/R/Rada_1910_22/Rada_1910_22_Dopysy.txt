С. МИХАЙЛІВНА Канів, повіту, (Київщина). Штунда. В нашім селі недавно вмерла жінка-штунда. Чоловік її пішов до священика і став просить його, щоб він показав на 
цвинтарі місце, де можна копати яму для умершої, але священик відповів, що він на кладовищі місця не дасть. Штундарь пішов до урядника, але і той нічого не міг 
подіять з суворим пастирем; тоді той удався до п. пристава 2-го участку. Пристав приказав копать яму. Поки викопали яму, похорон надійшов до кладовища, але 
священик послав сторожа і той замкнув браму. На похорон зійшлося більше 200 душ штундистів з різних сіл. Урядник поїхав знову до пристава і той послав чиновника 
д. Верхогляда. Той—зірвав замка біля брами і тільки так удалось поховати штунду. 
Г. АНАНЬІВ (на Херсонщині). З'їзд лікарів. 8-го і 9-го января відбувся у земській управі з'їзд земських лікарів нашого повіту. На цьому з'їзді було кільки цікавих 
докладів, але найцікавіший, то доклад санітарного лікаря Лаврова про пошесті в 1909 році у повіті. З цього відчіту видко, що у 1909 році у повіті лютували найбільш
 різачка, шлунковий тиф, діфтеріт (гулі). Різачка лютувала, як звичайно, літом. У валеюцоловському та біляєвському участках в літні місяці слабувало по 250 —300 
 душ на місяць. Шлунковий тиф прокидається найбільш у-осени. Діфтерит найбільш лютував у ставровському участкові, трохи менш у пасіцельському. У ставровському
 участкові є села, де половина людности слабувала гулями. Так у селі Толмачівці слабувало з 100 душ —53. А всього у повіті слабувало у 1909 р. 9980 душ. Докладчик 
 правдиво сказав —„що до діфтериту то у 1909 р. наш повіт побив всесвітній рекорд“.
ПОГОРІЛА, овруцького повіту (на Волині). Краплі п'ють. Оце років зо два тому наша шляхта научилася від німців-колонистів пити якісь краплі. Це питво і дешеве, і 
сердите... Досить випити його чарку на копійку, щоб зараз тобі забило памороки. В роті наче огнем пече і дихать неможна, — кажуть хлопці. Цю гидоту п'ють не тільки 
чоловіки, а навіть дівчата і діти. Недавно молодий парубок так напився цих крапель, що й не вспів вийти з корчми, як упав і згорів. Слід би було, щоб адміністрація
 заборонила корчмарям держати цю отруту. 
 С. КОРЕЦЬКЕ (Чернігівщина). З школою можна пождати. Ще торік у нашому селі була велика пожежа, згоріло пів села, а в тім числі і хата священика. На який час 
 священик переїхав жити у школу та так вподобав її, що й до цього часу там живе. Він подав прохання в земську управу, щоб школи в цім році не одкривали, бо він не 
 може знайти собі кватирі. Управа послала - члена Лященка на розслідування. Той визнав, що священик може найняти кватирю за верству від церкви у одного заможнього 
 селянина і повідомив про це управу. Тоді священик повів так справу, що громада склала приговора, що вони хотять закрити школу і дати її під кватирю священикові. 
 Цього приговора з новим проханням священик послав на земське зібрання. Там довго не думали і постановили закрити школу. Багато дітей мало в цім році кінчити школу,
 а тут тобі така історія. За цілий рік вони забудуть те, що й знали, та земському зібранньові мало до цього діла.
