("Українська Хата" у кн. У 11 — УІ1І у IX , та X). (Кінець).

Переходячи до статей на спеціально літературні теми, до критичних росправ і характеристик в „Українській Хаті" перш за все мусимо спинитись на нарисах д. Євшана: 
про Б. Лепкого та про О. Кобилянську. Д-ій Євшан пише в „Укр. Хаті" з самого її початку і подав уже цілий ряд літературних характеристик наших авторів. Не всі ці 
характеристики можемо признати влучними, не все у д. Євшана виходить вдатним і цілком умотивованим, але видно в його писаннях певну свіжість і орігінальність думки,
 сміливість і широту розмаху, котрі ставлять їх вище од звичайних переказів і літературних коментаріїв, котрі частенько сходять у нас за літературну критику. У 
 своїх нарисах д. Євшан пробує виясняти і роскривати внутрішні мотиви творчости якогось автора, зазначити художні прикмети цієї творчости, намагаючись дати те, шо 
 зветься псіхологичною критикою. Цей род літературної критики неминуче вимагає попереду пильного історично-літературного вивчення творів письменника, на фоні його 
 біографії, осередку, серед котрого він жив і впливів, котрим він підлягав, бо тільки в такому разі характеристика його творчости може вийти правдивою і даватиме 
 вірний образ літературної фізіономії автора. І не дурно питання псіхології творчости належать до найтрудніших з обсягу літературної критики і вимагають самого 
 докладного і ґрунтовного ознайомлення з предметом. У д. Євшана частенько зустрічаємось (особливо в перших його писаннях) з браком солідного історично-літературного
  апарату, котрий би міг дати більш серйозну вагу й імовірність його характеристикам в очах читача. Але по-за тим не можна одмовити д. Євшанові певної
 сміливости думки і— що становить особливо цінну прикмету за-для критик — естетичного чуття. Д-й Євшан дуже влучно, на нашу думку, схопив основні риси творчости 
 Богдана Лепкого (кн. VII—УПІ), характеризуючи її, як „позбавлену тої непереможної сили, що веде часом читача за собою проти його волі“... Творчість Лепкого 
 „розбита на дрібні образки, на дрібні вірші, нераз дуже невикінчені та недбалі, вона не впливає як об'явлення, не може зревольтувати душі, запанувати у ній 
 неподільно хоч на хвилину, — вона може бути неначе приготовленням до кращого життя, і вага її лежить в тому, що будить голос душі, голос серця"... І не раз іще д. 
 Євшан згадує про ніжний лірізм творчости Лепкого, про його ідеалізм і любов до всього прекрасного, але кінець кінцем робить висновок, що в Лепкому ми „людину з 
 моральною ніжністю памятатимемо довше як артиста", —або, переводячи на простішу мову — писання Лепкого, перейняті високими і гарними думками, але не мають ані 
 відповідної сили, ні художности, щоб полишити глибокий слід в душі читача і в діях нашого письменства. — Гарно написана й характеристика Ольги Кобилянської, яку 
 д. Євшан високо цінить за дужий, культурний елемент, котрий вона внесла своїми писаннями в українську літературу, за високий ідеалізм і артистичність у малюванні
характеру своїх ґероїв; на нашу думку — треба було ще підкреслити тонкий артизм і художність Кобилянської в малюванні картин природи, особливо природи рідної їй 
гірської околиці на Буковині. Щоб покінчити з критичним одділом треба згадати ще коротенькі характеристик —„сильветки", присвячені В. Антоновичу, Н. Грінченковій, 
Б. Грінченкові, М. Вербицькому; де-які з них написано дуже гарно і влучно, наприклад, нарис д. Сріблянського про В. Грінченка: „Поет праці". Як курйоз можна 
зазначити статю д. Тараса Франка „Наша мова і правописи “. Инакше, як курйозом не можна назвати це наївне дитяче белькотання, яке дивно бачити на сторінках журналу,
 що ставить собі серйозні громадські завдання. Не менш дивне вражіння робить і замітка д-ки Хр. Алчевської „Про діячів", це вже щось зовсім незугарне й невиразне. 
 Відділ красного письменства в „Укр. Хаті" складається з чималого букету поезій і скількох невеличких оповідань та ескізів. Загальний тон поезій досить сіренький, 
 одноманітний; перечитаєш їх і, за винятком двох трьох, сливе нічого не зостається в тямці, жадного сміливішого образу або якоїсь орігізальнішої думки. Та це вже 
 так звичайно буває більш-менш по всіх журналах з поезіями. Зупиняють на собі увагу поезія О. Олеся в УП —УШ книзі, гарненький милозвучний віршик Ів. Виговського 
 „Ластівки" (кн X). В гарній поезії А. Худоби (кн. VII —VIII) псує вражіння невдатний, немелодійний перший рядок віршу. Белетристичних річей маємо зовсім небагато,
 — кілька коротеньких оповідань і нарисів та пару перекладів (з Кнута Гамсуна і з білоруської мови). Простеньке, безпретенсійне оповідання д-ки Романович „Мариніне 
 горе", — горе бідної наймички, особисте щастя котрої розбилося через примхи пані - господарки, написане трохи в солодно-сентіментальному дусі. Де в чому нагадує цю 
 манеру писання д-ки Романович і ескіз Л. Пахаревеького „Зажурені ночі". Твір д. Пахаревського—душевна драма самітної старої єврейки, діти якої одкаснулись 
 прадідівських звичаїв і віри — підкупає щирістю й сердечністю тону. Досить цікаве оповідання д. Неприцького-Грановського „Оксана", написане на той самий сюжет, що 
 й оповідання М. Горького „Виводь". У Горького змальовано тільки самий останній акт родинної драми, що відбулась в українському селі: чоловік „карає" свою жінку за
 зраду, — ведучи її для наруги голу по селу, привязавши до голоблі запряженої коняки... дикий, варварський звичай, що на великий сором нашому часові, не одійшов 
 іще до історичних споминів і коли-не-коли трапляється по українських селах. Кілька штрихів, дві-три рисочки, —і перед читачем повстає страшна картина ганебного 
 звичаю, без зайвих слів зрозумілою стає драма, що відбулась перед цією страшною розвязкою. Д-й НеприцькиЙ-Грановський пробує розвинути і поширити сюжет, 
 змалювати скілька моментів з життя безщасної Оксани, поки ще не трапилось із нею це лихо. Малюнок вийшов досить шаблоновий, в дусі старої романтично-етноґрафічної
  школи; занадто багато ніжних епітетів у малюванні краси Оксани, її іділічного кохання з іділічним парубком Василем, занадто багацько місця уділено
 й описам природи. Чимсь штучним віє од монологів з уст Оксани, відданої за „нелюба". Ця пересада є і в картині дикої помсти (за що? —з оповідання пе не ясно) і 
 наруги над Оксаною. Автор підкреслює вже і без того яскраву і кожному зрозумілу картину сорому нещасної Оксани, цим підкресленням автор не зумів додержати 
 художньої міри. Як вигідно з цього погляду одріжняється малюнок Горького! Нема там ані зайвого слова й риси. А наш автор немов смакує з деяких подробиць свого 
 опису. Оповідання д. Неприцького-Грановського в усякому разі показує в авторі певний хист, і йому бракує головним чином тільки доброї літературної техніки. 
 Казка д-ки О. Романової „Фартух коваля Каус" зовсім невдала і мало інтересна: затемнена провідна ідея і дуже слабо оброблена форма. „Музикальний критик" д. 
 Майорськог — дуже гостра, але влучна сатира на нетямучих газетних рецензентів, у котрих їхнє неуцтво іде в парі з надзвичайним самовпевненням й нахабством. Може 
 д. Майорський трохи й переборщив, але все ж таки йому вдалось дуже вірно схопити й змалювати характерні риси „музикального критика". Нарис д. Майорського —
 найживіша й найінтересніша річ в усієї белетристики останніх трьох книжок „Української Хати“. Підводячи ітог нашим вражінням од останніх книжок „Української 
 Хати“, за минулий рік, ще раз мусимо підкреслити той поступ, який виявляють вони в порівнянні до перших книжок журналу. І тим більше хотілося б нам, щоб журнал 
 позбавився тих хиб, які ми в свойому огляді старалися зазначити. Будемо сподіватись, що обновлена новими силами і реорганізована „Укр. Хата" скоро завоює 
 позіцію серйозного і поважного органу, і знайде широкий круг читачів. 
 TM