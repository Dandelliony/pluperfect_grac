За кордоном
Повстання в Аравії.
Ще не встигло турецьке правительство погасити пожежу в Албанії, а в Костянтинополі вже одержано звістки про нове повстання в Аравії. „Neue Fr. Pr." повідомляє, що в Ємені поширюється повстання, яке лехко може захопити всю Аравію. Головна небезпека полягає в тім, що так званий „Махді“ Сеїд-Мохамед-бін-Ідріс і „Імам" Хагіа-бін-Хамід-Едін, які досі вели свої справи нарізно й часом ставились навіть вороже один до другого, тепер змовились з'єднати свої сили, щоб спільно викликати повстання проти турецького правительства. Імам і Махді фактично являються тепер повними господарями всеї південної Аравії, бо з усіх шейхів один тільки Алкас-Алі-Якуб не зрадив празительству, всі ж инші шейхи пристали до війська Імама й Махді. З провінції Санао, найбагатшої на всю Аравію, не надходить ні одного піастра податків. Ріжні племена, сліпо вірні Махді Ідрісові, готові після першого його слова вступити в Ємен. Повстанці будують тепер коло Бені Гамсіу фортецію, яка має служити осередком для всього руху. У повстанців величезні запаси зброї й бойових припасів. Зброю вони одержують морем — контрабандою Недавно їм привезено до 10 тисяч рушниць. Як що урядові не пощастить припинити повстання з самого початку, тоді до руху напевне пристануть усі племена бедуїнів між Джиббою й морем. Турції тоді доведеться вже мати діло з дуже серйозною силою, яка вже давно намагається зробити незалежними від Турції провінції Ємен і Геджас.