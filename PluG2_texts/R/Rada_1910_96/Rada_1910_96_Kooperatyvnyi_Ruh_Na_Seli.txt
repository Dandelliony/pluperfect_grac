Кооперативний рух на селі.

В костянтиноградськім повіті на Полтавщині, по балці Тагамлику, саме в тім місці, де її пересікає великий шлях, що прямує через Костянтин на Полтаву, роскинулось невелике село Кошманівка. Так його величають усі, але справжня його назва, під якою його записано й по книгах, с. Тагамлик. Довгі, довгі роки, аж до цих останніх часів, воно було глухим, усіма забутим селом Та й справді, чим воно могло показати себе? Красою, котрою найбільше пишаються села по Вкраїні, воно гордувати не може; заможністю своїх селян, чи особливим культурним їх розвитком теж; загальним хистом до яких реместв, чи так до чого, як це буває по де-яких селах — і цього за Кошманівку сказати не можна. Більшість убогих самітніх хаток та хлівців на садибах, роскиданих по сугорбках та косогорах, та похилі постаті селян, котрим більше приходиться тинятися по заробітках в економіях, чим працювати у власнім хазяйстві, от правдивий малюнок з села Кошманівки. Тілько посеред села, де на майдані стоїть церква, картина трохи веселі шого коліру; там скупчились оселі заможніших селян, більше торговців, там живе місцева інтелігенція, а також красується волость, школа, лікарня і т. и. В цім же осередку за літо 1909 року виникла нова велична будова, котрою тепер Кошманівка гордує перед усіма иншими селами і від котрої сподівається для себе великої користи. Це — народній дім, що збудовано сельсько-господарським товариством, яке існує тут вже кілька років. 
Не прийшлось би мабуть і до віку бідним Кошманівцям мати у себе народнього дому, як би про їх не пеклувався такий невтомний і щирий громадський діяч, як небагатий тутешній поміщик Єгор Захарович Костирко, що раніш був на цю округу земським. Оце спражній народовець: щастя селян своєї округи він вважає своїм щастям. Його заходами й невсипущою працею ще в 1904 році в Кошманівці з'являється сельсько-господарське товариство. Воно виникає при тяжких обставинах: грошей немає, селяне і всі окружні землероби дивляться на діло байдуже, навіть не довіряють йому і кепкують з цих заходів. Але все це не зупиняв д.Костирку ні на хвилину. Не тілько на сходах, а де тілько зустрінеться з яким селянином, він запрошує його до згоди; з великим усиллям підбиває собі допомагати у цій справі тих особ, що мають гарний вплив на селян. Так він, узявши на себе усі клопоти і відповідальність у справі, нарешті добився, що товариство склалося. Але на цім тілько ще роспочинаеться користна праця д.Костирки, в якій він виявив таку щирість до меншого темного брата-селянина. У кожному ділі найповажнішу ролю грають гроші, а їх то у кошманівців і дасть Біг. Щоб здобути гроші, д.Косарко тиняється скрізь по канцеляріях, клопочучи за ріжні субсідії, позичає сам поручаючись за віддачу, випрохує право брати на комісію з складів усякі машини і все инше, що треба. Далі він запрошує прилучатися до товариства усіх окружних господарів і земельних власників і примушує їх допомагати як своїми жертвами, так і працею. Таким побитом він знайшов собі гарних помішників, що й досі не перестають під його зверхністю керувати справою. Так, ще з 1904 року кошманівці, дякуючи д. Костирці, мають можливість із свого склада дешево і на довгорічний виплат одержувати ріжні гарні сельсько-господарські машини і инші речі, а також і гарне насіння для посіву. Окрім того, учені агрономи тепер в Кошманівщ часто, скликаючи селян, читають їм навчений (лекції) по сельському господарству і навіть мають тут пробне поле. 
Та на цьому не край. З 1904 року і до весни цього 1910 в Кошманівці оп'ять з'являються: кредітне товариство, як зовсім окрема інституція, а також школа столярства й слюсарства і далі споживна (потребительська) крамниця, як частини сельськогосподарського товариства. Весною цього року має відкритись тут же при народнім домі ще й школа жіночої праці, а кожної осени, починаючи з осени цього року, тут будуть сельсько-господарські виставки. 
Ще не скінчилося зовсім будування народнього дому і товариство ще не збулося більше двох тисяч довгу, як д. Костирко уже балакав про відкриття бібліотеки-читальні, двохкласової школи, усяких питомників і т. инше. І дивлячись на працю його та його помішників, можна бути певним, що ці мрії перейдуть незабаром в дійсність. 
Народній дім справді велична й коштовна будова. Він має кілька просторих світлих кімнат і велику залю з постійною сценою, де тепер инколи бувають „спектаклі". Сцена, як і справді театральна, має все, що треба і, окрім роскішної заслони, має кілька чудово намальованих перемін декорацій. На Різдвяних святках і на масниці на цій сцені місцевими артистами, поміж котрими в і кілька тутешніх селян, було впорядковано дві драматичні вистави. На Різдво було поставлено „Борці за мрії" з московським водевілем при кінці, а на масниці комедію М. Старицького „Крути та не перекручуй". Всі ролі були виконано доладу, що викликало гучні оплески усих присутніх. Чистий прибуток від цих двох спектаклів, щось карбованців з 300, цілком пішов на потреби народнього дому. В цій же самій залі відбуваються ділові зібрання членів товариства, а в окремих кімнатах містяться канцелярії інстітуцій. 
Радістю сповняється серце у присутнього на діловім чи так якім зібранні селян у народнім домі. Тут ви бачите справжнього селянина, який він є на самім ділі, а не яким видає він себе по передніх ріжнах канцелярій, банків, у судах і т. и., де не тілько ті „чорнилом политі", а навіть придверники, його лічуть не инакше, як за якесь створіння тілько й пригоже задля того, щоб на нього кричати та з нього насміхатись, де ті „просвіщоні" иншої назви йому і не мають як: „мужва необразована". Там його затуркують, з його поневіряються, і він заляканий шапкує і вклоняється перед кожним писарчуком і навіть придверника „благородіем" величає. 
Тут він не той, коли почуває себе, як в рідній хаті, коли бачить, що всі до нього відносяться з пошаною і вважають за рівню, за брата. Тихо, поважно відбуваються засідання, вільно тут нарівні з паном висловлюється і „мужик" про те, що його цікавить. 
Отут на кожнім зібранні ваш погляд завжде зустріне і високу, трохи згорблену постать д.Костирко. Він вічно заклопотаний, стурбований, завсігди в розмові з своїми прибічниками, як уладнати ту чи иншу справу, як збутись істнуючих перешкод і т. и. 
А придивіться пильніш, яким поглядом селянин провожає кожний рух д.Костирко, як в час його промови усі при мертвій тиші ловлять кожне його слово. Та хіба він і не варт такої любови й шаноби? Кожен з них знає, чиїми заходами збудовано цей дім, в якому вони, як в рідній хаті, збіраються чи побалакати про діло, чи розважити себе від домашнього клопоту; знають, чиєю працею відкрите у них сельсько-господарське товариство, дякуючи якому кожен з них, навіть самий бідний, придбав у хазяйство своє і сіялку, і плуг, і врожаїсте насіння, і навчився, як ними керувати, щоб на ниві не бачити будяків, вівсюгу і посіяного хліба не викосювати на сіно; знають, через кого з'явилось в Кошманівці кредітне товариство, котре дало селянинові можливість забути латкати по дуках, клантаючи у позику на яку невідложну потребу кілька цілкових, щоб потім ніколи не оплатитись за них; а крамниця, а школи, а все те що от-от-от має з'явитись... Все ж це його праця; до всього він приклав руки. 
Одначе, скілько він не працює, скілько не має клопот та збитків, не беручи за це ніякої нагороди, але не тілько не скаржиться на це не лехке становище своє, а навіть ображається, коли хто порадить йому не так пильно за всім пеклуватися, вказуючи на те, що від цього йому окрім збитку та клопоту немає нічого. На все таке він відповідає, що цим бажав тілько вислужить ту повинність перед рідним краєм, яка лежить на кожному із нас і про котру так яскряво нагадує батько нашої милої України Т. Г. Шевченко в своїм заповіті:

Обніміте, брати мої, 
Найменшого брата — 
Нехай мати усміхнеться, 
Заплакана мати.

Так Копшанівка, це раніш глухе, зовсім нечутне, бідне село зробилось звісним на велику, велику округу і слава про нього залунала далеко, далеко навкруги і з кожним днем побільшується. Народній дім і всі ті інстітуції, що виникли тут і істнують на кооперативних началах, як з'явище на селі, є перше у Полтавщині. Дивлючись на теперішню Кошмапівку, тілько й думаєш: от як би і усі инші наші села розбудились від сну
і почали б виявляти таку користну для себе і високо-культурну діяльність! Бо тілько вона може зробити наш край веселим, щасливим, багатим і сильним. Але це може статися тілько тоді, коли виликозначні слова заповіту знайдуть собі іще багато, багато таких щирих і вірних прихильників, як д.Костирко.
		 Полтавець Павло Мовчазний.