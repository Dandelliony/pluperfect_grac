Украінці в Галичині.
Перед українським кооперативним конгресом. 3 марта (н. ст.) відбулося засідання теоретично-правної секції організаційного комітету першого національного українського кооперативного конгресу. В засіданні цьому брали участь; д.д. В. Охримович, А. Жук, С. Федак і В. Панейко. Програма зборів була така: 1) кооперація нових членів; 2) затверження голови і секретаря секції, вибраних організаційним комітетом; 3) вибори другого секретаря; 4) обговорення тем, що має порушити перша секція конгресу і 5) збірання потрібних для рефератів матеріялів і літератури. Кооптовано таких нових членів секції: Миколу Залізняка, Костя Кульчицького, Сидора Кузика, Мануїла Павлюка, Северина Даниловича, Льонгіна Цегельського, Ярослава Литвиновича, Станислава Дністрянського, Михайла Лозинського, Івана Петрушевича і Ф. Евина. Далі затвержено було головою секції д. Охримовича і секретарем — А. Жука і вибрано другим секретарем К. Кульчицького. Потім почали обговорювати питання про теми рефератів. Підчас цих дебатів запропоновано було вставити в програму секції ще одно самостійне питання — про сельське господарство і кооперацію. Врешті, на засіданні подавались окремими членами відомости про літературу, що торкається тих питаннів, що увіходять в програму секції, а також обговорювалася справа збірання цієї літератури і инших матеріалів. (Діло).

3 діяльности „Товариства імени Петра Могили". В марті і апрілі „Товариство імени Петра Могили" улаштовує в Золочеві такі популярно-наукові лекції: 1) П. Карманський. „Етичний проблем в найзамітніших його формах* (13 марта); 2) К. Танячкевич. „Розвіток чоловіка і його походження" (20 марта); 3) І. Кокорудз. „Архитектура старинних греків і римлян* (3 апріля); 
4) В. Пачовський. „Про Мазепу* (7 апріля); 5) Є. Громвицький. „Про будаїзм" (10 апріля); 
6) І. Раковський. „Расовість українців" (17 апріля); 7) П. Карманський. „Штука зі спеціяльним узглядненням модернизму" (22 апріля). (Діло).
