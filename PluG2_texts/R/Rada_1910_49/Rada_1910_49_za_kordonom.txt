За кордоном. Славянський конгрес у Софії.
Як відомо, незабаром у Софії має відбутись конгрес південних славянських народів. Програма цього конгресу буде така: 1) Сучасне становище південно-славянських держав. 2) Славянські банки. 3) Славянські виставки. 4) Пропозіції в ріжних справах, як от: культурний розвиток славянства й скликання славянського наукового конгресу; участь славянських учених у ріжних національних конгресах; звязок між славянськими академіями й иншими науковими закладами; наука в славянських вищих і середніх школах; звязок між славянськими університетами; організація звязку між славянськими театрами, товариствами штуки, видавцями й книгарями; видання славянської антології й каталога для науково-популярних народніх славянських бібліотек; видання адрес календаря славянських учених і т. и. 5) Огляд діяльности попередніх славянських конгресів. 6) Заснування славянської правничої спілки. 7) Економичний звязок західних славян з південними і східними.
