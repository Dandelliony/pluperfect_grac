Відгуки парламентського життя.
Поштрафовано 38 депутатів, що не були на останніх загальних зборах Думи і не подали посвідчення про законність своєї відсутности. В числі поштрафованих—Милюков, Бобринський, Анреп, що скликав по телефону депутатів і т. и. Де які з правих членів вдалися до думського лікаря, щоб він видав їм свідоцтво про хворобу. 
 Відповідати на промову товариша міністра юстиції по роспису цього міністерства будуть Родичев та Мейєндорф, 
 Гучков, в розмові з співробітниками газет, сказав, що заява правих, подана Щегловитову, про те, щоб було віддано під суд членів міжпарламентського союзу, — є продовження кумедійних вибриків правих. 
 У відповідь на цю заяву правих, де вони прохають міністра віддати під суд членів міжпарламентської спілки, що зберуться 2 марта у Хомякова, по ст. 124 карного статуту за участь в злочинному товаристві, —як повідомляють в певних джерел, міністр надішле офіціальну відмову. 
Докладчик в справі законопроекта про заведення земства в західньому краї в розмові заявив, що він буде обстоювати, аби євреям було дано виборчі права в земстві.
 Октябрист Лерхе зазначає, що кодіфікаційний відділ—є пережиток старовини. Під час редагування законів він дозволяє собі неможливі вчинки. Навіть є підстави, щоб зробити запитання про незаконні вчинки голови відділу Макарова.
 Голова Державної Ради Акимов послав Естурнелю телеграму, у якій висловив надію, що в недалекому часі представники французького та російського парламентів увійдуть ще в ближчі стосунки.
