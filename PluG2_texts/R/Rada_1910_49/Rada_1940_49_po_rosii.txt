ПО РОСІІ.
Наші охранителі. Дуже влучну характеристику Ново-Миколаївської поліції находимо в „РЬчи“, що передрукувала її з „Сибирскихъ Вопросовъ.“ Вся поліція, пише журнал, од голови її до останнього городового, перетворилася в організовану зграю грабіжників, що тілько й сновигали по місті, щоб відшукать свою жертву, щоб підкараулити її, вигадать привід, а потім обібрати її або знасилувати. На чолі поліції став латиш Вісман. Деруть в Ново-Миколаївську за всіх і за все, деруть сотнями карбованців. Поліцмейстер в спільці з головним трактирщиком Чіндоріним заводять дома роспусти. Всі наші трактирщики платили данину. За трактир    „Лондон“ д. Гуренков мусів платить поліції що місяця 93 карб, (50 карб. Вісманові, 30 карб, приставові Чукрееву, 10 карб, поліцейському чиновникові і 3 карб, городовому). Крім того, годував і напував дурно всіх цих поліцейських. Коли він одмовився платить, йому підсунули прокламацію, арештували, продержали 17 днів під арештом, поки жінка не внесла 1000 карб., продавши частину своїх речей. При відкриттю торгу Сушкевичом з нього Вісман взяв 300 карб.; через 2 дні потребував ще 275 карб. На 4-й місяць з Сушкевича потребували 100 карб., але він одмовився. Після нагадування, Вісман викликав Сушкевича до себе, а в цей час послав в трактир поліцію. Ті вскочили в трактир з криком „руки в гору“ з револьверами на поготові. Там арештували всіх і продержали під арештом добу. З Сушкевича требували вже 150 карб., а як що не дасть, то загрожували згноїть його в тюрмі. Сушкевич позичив ці гроші, і заплатив і тоді його випустили. Після того він платив по 25, 40 і 100 карб. Платив доти, поки не розорився і не спустив все тому ж Чиндорину, спільникові Вісмана. За рік Сушкевич виплатив поліції 1400 карб. Содержатель ресторана „Москва“, Плевік, заплатив 9000 карб., а коли перестав платить, його викликали в поліцію і так побили там резинами, що він скоро вмер. Величезний прибуток давали поліції євреї та доми роспусти. Самий богатий єврей Коган платив до 4000 карб., другий, шапочник —600 карб, і т. и. 
Домів роспусти Вісман завів більше сотні з них тілько 7 офіціальних. Всі дрібненькі крамниці платили по 5 карб, щомісяця, повні од 5 до 20 карб, на місяць. Про те, які люде були в поліції і говорить нічого. Поліція часами бучно розкривала дрібні крадіжки, але всі великі грабіжі і розбої ніколи не викривалися, бо участь в них брала сама поліція. Крім цього всього, поліцейські ще й насилували жінок. Сістема була така: зразу арештовали чоловіка, а потім бралися до жінки. Так арештували Гранова і забрали під час трусу всі золоті речі. А після цього Вісман викликав в поліцію жінку Гранова, щоб повернуть буцім то взяті у них речі. Та пришла. Вісман почав начеб-то шукати речі, а потім несподівано наскочив на жінку, повалів її і знасилував. Таких випадків сила. Околоточний надзиратель знасилував жінку свого сторожа і заразив її пранцями. Сам Вісман і його приятелі нажили собі великих грошей. Навіть у писаря поліцейського, що недавно ще був голий та босий, тепер єсть власний дім, пай у фабриці, 8000 карб, капиталу і т. и. 
Двоє городових, йдучи за прикладом Вісмана, пограбували вночі адвоката Іванова і побили його так, що він пролежав 4 місяці. Одного з них за це повісили.

Цікава телеграма. Жінка-лікарь Степанова звернулася в старицьку земську управу з проханням дати їй посаду лікаря. Голова земської управи, відомий союзник Бухмейер, офщіяльно повідомив Степанову, що земська управа і земське зібрання в старицькому повіті—праві. Д-ка Степанова на це одповіла телеграмою: „З правими (союзниками) служити не згоджуюсь“. (Р. Сл.).

Генерал Думбадзе. За останні часи в столичних газетах появляються небажані для генерала Думбадзе звістки про діяльність ялтинської адміністрації. Через це генерал Думбадзе оддав приставам наказ: „Розшукать кореспондентів, що живуть в Ялті“. Він визнав, що „писаки“—народ небезпечний і рішив вислати їх з Ялти. (Р. Сл.).

Пошесть. В курській губернії ширяться пошесті—сипний тиф на дорослих, шкарлатина на дітях. Вмірає дуже багато. Що-дня ховають дорослих і маленьких. Лікарської допомоги немає. Людність перелякана. А місцеве духовенство лякає людей, що це кара Божа. Так, священик села Свіжа упевняв, що це кара Божа на селян за те, що вони не хотіли носити ікони по своїх хатах, звичайно бувало тут так, що батюшка клав людям 2 відер горілки, а вони носили ікони. Але тепер він не дав горілки, ото вони і зробили забастовку. Тепер священик і дорікав людям, що мруть вони через свою впертість. Темний народ думає, що й справді в цьому причина і вже другий тиждень обносить ікони по хатах. (РЬчь).

Вятські пасішняки. „Рус. Сл.“ телеграфують, що міністерство фінансів повідомило вятське товариство пасішників, що в цьому році не буде давать їм без‘акцизного цукру. Це через те, що помітили, наче б то пасішники продають без‘акцизний цукор, що дається тільки на годівлю бжіл.

Духовенство і парафіяне. В Катеринбурзі відбувся з'їзд духовенства Оренбурзької губ. На з'їзді розглядала заяви селян про небажання платить духовенствові за треби, про одміну приговорів що до будівлі церквів та наділення духовенства землею. 
З їзд постановив прохать місцевого архирея поклопотатися перед Синодом, щоб він обмежив права парафіян відмовлятися давати податки, землю та будувати церкви. (Р. О.)

Закриття товариства. В Саратові закрито товариство „ВЬстника Знанія“, що мало на меті чисто культурне і наукове завдання. Товариство обвинувачено за порушення пунктів статуту. (РЬчь).

Нагорода кондукторам. На кавказькій залізниці начальство повинно було видать нагороди тим кондукторам, яких не зловили в перевозці безбілетних пасажирів. Ото начальство розміркувало і найшло таких праведників всього 13 з усіх 500 кондукторів. Весь лишок грошей начальство поклало в свою кишеню. Кондукторі збіраються подать протест. (Б. В.)
