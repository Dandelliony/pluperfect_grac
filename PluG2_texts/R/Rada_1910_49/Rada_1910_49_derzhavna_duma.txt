Державна Дума.
ПЕТЕРБУРГ, 1. Головою Хомяков. Йде далі обговорювання обрахунків міністерства юстіції.
Замисловський заявляє, що обвинувачення Годневим уряду в „правительственномъ подлогъ" з метою зміни основних законів та знищення права законодавчих установ контролювати діяльність уряду, — зовсім не правдиві.
Годнев запевняв, що буцім би то основні закони вимагають публікації усіх височайших наказів та повелінь, але в ст. 24 основи, зак. говориться, що накази та повеління публікуються сенатом.
Слова „всі" — нема; його самовільно додає Годнев. (Голоси з права: „браво!"). Далі Замисловський вказує статю, в якій навпаки, говориться, що накази, які торкаються окремих особ, не публікуються. 162 та 177 ст. інстіт. міністерств в 1906 році було виключено, а в 1908 року їх відновлено.
Замисловський вказує, що до 1906 року ції статі істнувнли та що зміни по суті почались з 1906 р., саме підчас революційного „засилья". (Оплески правої). Годнев помиляється, буцім би то зміни робились для вкорочення прав народнього представництва, що до контроля.
Справді-ж посягали на права Монарха, бо в ст. 182 говориться, що міністри самі не можуть подавати законопроектів, а лиш за дозволом Імператора, і от цюю то статю викидають.
Таким чином робиться замах на права Монархові. Під кінець своєї промови Замисловський звертає увагу на те, що зміни, пороблені в 1906 році, торкаються установи міністерств, а не до основних законів, бо до контролю Дума не має ніяких відносин. (Бучні оплески зправа).
