На боротьбу з неписьменністю.
Обіжник 162.
До всіх радянських установ та парторганізацій.
Практика першого (1923—24 р.) року планової кампанії по ліквідації неписьменности показала, що через не досить уважне відношення низового парт. та радянського апарату-план ліквідації було виконано лише у на 53 відсотка. 
Не дивлячись на те, що замісць намічених по плану 400 ЛКП функціонувало 583—неписьменність була зліквідована серед 22000 чол., замісць зазначених в робочому плані—40000 чол. 
Таке явище пояснюється недогрузкою ліквідпунктів неписьменними з одного боку, і з другого тим, що замісць 2-х випусків було зроблено лише один. План біжучого навчального року, розрахований на 700 лікпунктів, з яких кожен повинен обов'язково дати 2 випуски неписьменних (30X2=60 чол.), а всього по губернії 42000 чол. 
План цей повинен бути виконаний на всі 100 відсотків повністю, при чому на лікпунктах повинні навчатись виключно неписьменні в зрісті від 18—35 років. 
Виконання цього плану можливо лише в тому разі коли райвиконкоми та райнаркоми, сільради та сільпартосередки звернуть максимальну увагу на цю справу, зосередивши також увагу суспільности шляхом організації діяльних осередків т-ва допомоги неписьменности їм. тов. Леніна і на протязі всього навчального року не ослабно будуть стежити за нормальною працею ліквідпунктів: ретельним їх відвідуванням і повною їх нагрузкою, регулярним постачанням світлом і приладдям. Відповідальність за успішне переведення кампанії в біжучому році покладається на райвики, сільради та парторганізації. 
В щомісячних звітах зазначені організації повинні дати точну інформацію про хід роботи на лікпунатах і про перешкоди, які стоять перед ними в цій справі. 
Голова Губвиконкому Ремейко 
Секретар Губкому КД(б)У Демченко 
Завгубнаросвітою Ястржембський 
Член президії Секретар Губвиконкому Неурохов