Розкол серед лібералів.
Лист, який викриває Лойд-Джорджа.
ЛОНДОН (Роста). В ліберальних колах викликав сенсацію оголошений в пресі лист ліберала капітана Ведвуд Бен, члена парламенту, з нападками на Лойд-Джорджа. Автор листа зауважує, що „невідповідна організованість не була причиною нашої поразки на виборах. Головною причиною цієї поразки було те, що ми втратили довір'я. Народ не довіряє Лойд-Джорджу і робить правильно. Навіть у найважливіших справах, що безпосередньо стоять перед парламентом, Лойд-Джордж не має певної політики. Дехто з послідовників Лойд-Джорджа зауважує, що в теперішньому парламенті вони підтримуватимуть консервативний уряд. Через те, я хочу одверто зауважити, що я не можу визнати Лойд-Джорджа моїм лідером у палаті громад ні прямо, ні посередньо. Щоб знову стати на ноги, у нас є тільки один шлях, а саме: на майбутній час треба рішуче відмовитись від всіх шкідливих вагань, хитрощів й інтриг'. Ліберальна преса жваво обмірковує цього листа. „Дейлі Геральд" присвячує цьому інциденту видне місце, зауважуючи, що єдність ліберальної партії скінчилась. Лист Ведвуд Бена визначае остаточний розкол лібералів, що матиме, на думку газети, наслідком те, що консерватори цілком об'єднаються з прихильниками Лойд-Джорджа, а ліві ліберали з робітничою партією.