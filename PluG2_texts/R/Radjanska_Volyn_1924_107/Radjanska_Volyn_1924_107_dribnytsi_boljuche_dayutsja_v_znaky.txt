Дрібниці болюче даються в знаки.
У с. Чернігівці, Овруцького району лишився після пана гарний будинок. Недовго він стояв. То двери, то вікна, грубки, й далі й дах бляшаний почали десь вникати. Чернигівська сільрада не добачає, що будинок дуже придатний для кооператнва, чи для освітньої установи. Ще кілька тижнів —од будинку одні ребра лишаться. М. П.

Жизниковецька сільсько - господарська школа для палива в інтернаті вирубує свій парк. Парк не старий, середнього зросту. Улітку він цілим стояв, а тепер щодня знищується під сокірами. За чим дивиться адміністрація школи? X. І.

У с. Кам'янці, Пищівського району недалеко парового млина вже декілька років стоїть на полі барабан від парової молотарки, нічим не накритий, й гниє скільки йому забажається. Кому барабан цей належить, варто б його забрати. Ми не так то вже забагатіли, щоб такими річами роскідатись. ПОДОРОЖНІЙ.

* * * У м. Левкові біля моста через р. Тетерів лежать дві великих баби й паровик для забивання свай. Біля них роскидано чимало струменту. У самому Левкові на маленькому млині, стоїть невеличкий паровик, на половину занесений піском. Деяких частин од нього вже немає — зникли. За чим дивиться голова сільради? Невже крім свойого господарства, йому про решту байдуже? Г