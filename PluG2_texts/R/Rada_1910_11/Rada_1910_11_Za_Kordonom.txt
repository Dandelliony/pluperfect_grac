	За кордоном. 	Воєнні заходи Китаю.	Китайський воєнний департамент видав наказ яко мога швидче скінчити комплєктування нових кадрів війська.
Тих 36 дівізій, формування яких повинно було скінчитись аж у 1912 р., тепер мусить бути скінчено не пізніше сьогорішньої весни.	Поруч з цим повідомляють, що Китай пересуває своє військо з осередку держави до російської границі.
Так, у Цицикарську провінцію прибула ціла дівізія; 18 ескадронів кавалерії й значне число артилерії послано в Хе-Хе-Фу, що межує з нашим Амурським краєм, недалеко Благовіщенського.
Цими днями прибуде 12 баталіонів піхоти в Мін-Шанфу, що межує з нашим Усурійським краєм.     Новий скандал королевича Георгія.     У Білграді на вечері у агента французької компанії королевич Георгій, учинив новий бешкет: він став домагатись у господині, щоб вона вигнала одного з гостей, а власне — сербського консула в Будапешті й колишнього королівського секретаря Христіча.
Рада міністрів постановила домагатись, щоб Георгія було позбавлено прав члена королівської семьї.
Король на цей спосіб поки що не згоден. Зійшлися на компромісі. Королевича пошлють у маленьке містечко Горішній Мілановіц, де його призначуть ротним командіром.
На місце своєї нової служби Георгій мусить поїхати не пізніше, як через тиждень.
Як що тепер королевич ще раз дозволить собі вчинити який-небудь новий скандал, то його вже без жалю буде позбавлено прав члена королівської семьї.     Досі ще невідомо, чи послухається королевич цеї постанови.