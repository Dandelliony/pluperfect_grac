     ПО УКРАІНІ.     У КИІВІ.     – Доклад проф. І. В. Лучицького про діяльність третьої Державної Думи за останню сесію не відбудеться, бо адміністрація заборонила його на підставі 7 пун. тимчасових правил.      – Заборонено місцевою адміністрацією улаштувати товариству „Просвіта“ дитячі читання на Куринівці.     – 3 діяльности південно-західньої залізниці в 1909 році.
Прибутку залізниця в р. 1909 мала: грішми — 67.600.000 карб., инших прибутків на 2.500.000 карб., всього прибутку —70.100.000 карб.
Видатків було року 1909 на 43.580.000 карб. Подорожніх перевезено за цілий рік 11.682.000 чол., ваги — 848 770.000 пуд.      – Літературний діспут.
У пятницю, 22 января в малому театрі Крамського відбудеться на користь київського земляцтва петербурзького університету літературний діспут на тему „Нора“ — Ібсена.
Головою діспуту буде проф. Ейхедьман. Програм діспуту такий: вступне слово — І. В. Джонсон. „Общее содержаніе драмы“; А. Ф. Саліковський. „Нора и бракъ“. – Contra: А. Б. Гольдман. „Дѣянія Норы въ ихъ отношеніи къ праву и обыденной морали“; В. В. Уляницький. „Нора, какъ мѣщанскій тицъ". — Відповідь: А. К. Закржевський. „Супружеская жизнь Норы“; С. Н. Зелінська. „Нора, как провозвѣстница новой женщиины“; Е. М. Кузьмін. „Нора и роль женщины съ религіозно-мистической точки зрѣнія“; А. Д. Марголін. „Двѣ Норы.
Нора, какъ продуктъ наслѣдственности, своей среды и своего времени“; В. В. Топор-Рабчинський. „Гельмеръ и Ранкъ въ ихъ отношеніи къ Норѣ“.      – Пригода з газетою „Кієвер Ворт“. Вчорашнє число єврейської газети „Кієвер Ворт“ через незалежні од редакції обставини не вийшло.
Редакція газети має надію, що незабаром всі перешкоди буде усунуто і газета виходитиме акуратно.      – Грабіжники—сищики. 13 января недалеко від київського вакзала на селян з Васильківського повіту — Карпа Шевченка і Пилипа Вдовина напали грабіжники.
На крик селян збіглися з вокзалу люде і поліція і зловили грабіжників.
На допиті виявилося що грабіжники — Сергій Куліта і Дмитро Ісайкин служать в сискному відділі київської міської поліції.      – Четвертий київський ерхирей — Назарій має жити в Видубецькому манастирі, настоятелем якого і рахуватиметься.
Архимандрита Євлогія, що до цього часу був настоятелем Видубецького манастиря, за старістю літ (йому більше, як 80 р.) увільнили на покой.      – В справі „согласованія именъ“. Канцелярія університету має дуже багато роботи.
Що дня в цій справі приходить до канцелярії зо 200 студентів, що дають росписки з обіцянкою виправити непевности по документах.
Таких росписок набралося до цього часу вже мало не тисяча. На вчорашній ревизії помішник попечителя зробив наказ щоб незначні непевности, які торкаються йменнів, полишати не виправляючи.     – 3 Київщини.
Незадоволений. 12 января на ст. Шпола один лікаръ, побачивши, що в залі другого класу сидить багато євреїв, заявив про це жандармові.
Жандарм, як переказують „К. В.“, сказав, що „приличную“ публіку можна пускати в залю другого класу і тоді навіть, коли вона їде в третьому класі.
Тоді лікаръ загадав дати йому „жалобную книгу“ і записав туди своє незадоволення.      – З Полтавщини.
Палії. 11 января, як сповіщає „Гол. Пр“ в с. Великій Буромці стражники накрили ватагу паліїв.
Підчас стріляння вбито двох паліїв і поранено стражника.     – Ткачі в с. Сарах.
У с. Сарах є ткацька майстерня. Відкрили її в февралі 1909 року. Земство та міністерство хліборобства дали грошей на цю І майстерню і вона через це спромоглася добре поставити в себе діло.
Єсть там шість ткацьких верстатів і вчиться десятеро дівчат під доглядом учительки М. Верещакиної.
Роблять там не саме тільки просте полотно, а ще й скатерті, матерії з льону, укривала то що. Льон виписують з Москви.
Минулого року, в сентябрі місяці, роботу сарівської майстерні показували сільсько-господарській виставці в Полтаві і дали за неї похвальний лист.
Полотно своє майстерня продав по 25 та по 33 коп. за аршин, матерії з льону —по 26 та 27 коп., селянські скатертини —по 2 карб., а кращі —4 й 6 карб., рушники—по 1 карб. 55 коп. —2 карб. 25 коп., серветки — 26 коп. за одну, укривала—по 2 карб. 60 коп.
Усе роблять по суто-українських узорах.      – „Навкулачки“ . З Миргороду нам пишуть таке.
Різдвяними святами наші люде мали багато гулящого часу і од нічого робити стали битися навкулачки.
Для цього ввесь город поділили на дві частини і бьються доти, дока один одного не покалічить.
Такі „кулачки“ а одбуваються не тільки в Миргороді, а й по деяких селах.      – З Харьківщіни.
Політична справа. 20 января судова палата почне розглядати 7 політичних та инші справи.
Судитимуть, між иншим, як пише „Ут.“, дворян Юрія Іваницького, Михайла Полозова, почесного гражданина Сергія Савченка, купецького сина Григорія Пальчиковського й сина селянина Івана Алакозова.
Їх винують за належність до харьківського „союза учащихся партіи соціалистовъ-революціонеровъ". Це все колишні ученики 1-ї харьківської реальної школи.
Винуватять їх по 102 статі, яка карає каторгою або довічним засланням.
Оборонятимуть їх на суді присяжні адвокати Б. Вальц, Н. Познанський, Б. Куліков.
Суд буде 21 января.      – Діло околодочного Лаговського. Харьківська судова палата 22 января судитиме колишнього околодочного лубенської поліції Володимира Лаговського.
Його винують, як відомо, за цілу низку провокацій. „Ут.“ пише, що на суд викликають 20 свідків та 8 експертів, серед яких будуть професори харьківського університету Патенко, Пенський та приват-доцент Трутовський.
Товариш прокурора Н. Муженко буде обвинувачувати Лаговського на суді.
Оборонятиметься Лаговський сам.     – Душогубство. В с. Сироватці, сумського повіту, живе крамаръ Ульїн.
Уподобав він дочку свого односельця Дем'яненка й заходився свататись, та дівчини за Ульїна не оддали.
Ульїн так розгнівався за це, що прийшов, як пишуть харьківські газети, 7 января до батька тієї дівчини Дем'яненка і застрелив його з револьвера.     – Убито кондуктора. „Р. Сл.“ має телеграму з Харькова про таку сумну пригоду в поїзді. 11 января на станції „Краматорской“, південної дороги, кондуктор Чумаченко хотів зловити двох безбілетних пасажирів.
Один утік, а другий застрелив з револьвера цього кондуктора на платформі і зник, хоч при тому був і жандарм.     – З Катеринославщини.
Літання. „Од. Лист.“ пише, ніби в Катеринославі д. Кирилов, при великому стовпищі людей, дуже щасливо спробував модель діріжабля, якого сам вигадав.     – На залізній дорозі.
Депутати Державної Думи Герценвіц та Сінадіно, на підставі відомостей, поданих членами Думи од Катеринославщини, написали доклад про те, що конче треба зробити сенаторську ревизію катерининської залізної дороги, бо там великі непорядки.
Чутки про ці непорядки, як переказують „Од. Н.“, увесь час непокоять громадянство.– Висилають євреїв. „Рѣчь“ має звістку з Катеринослава, що адміністрація вислала всіх служащих та підрядчиків євреїв, які мали роботу на спішному прокладанні південнодонецької залізної дороги.
Тільки найвидатніші підрядчики добилися дозволу зостатись.     – З Херсонщини.
Смертна кара. 11 января в Одесі, як сповіщає „Р. Сл.“, покарано на смерть селянина Журавльова, засудженого за те, що вбив городового та ограбив артільщика цукроварні Бродського.
Там таки командуючий військом замінив 7 душам смертну кару каторгою.     – З ревнощів.
У с. Кошниці, тираспільського повіту селянин Васьковський застав свою жінку в хаті ворога свого Умандя, де вона й ночувала, і зарубав її на смерть.
Мертве тіло вбитої Васковський поніс по всьому селі. Його арештували.     – Грамофони.
Одеський градоначальник заборонив продавати пластинку для грамофона з голосом Л. Толстого, де він у своїй сентенції прирівнює смертну кару до вбивства.
Заборонено і виконувати голос цеї пластинки прилюдно. Хто не послухається цієї заборони, того штрафуватимуть по 500 карб, або держатимуть З місяці під арештом. (Од. Н.).     – З Таврії.
Собаки. Недалеко од Мелітополю, під хутором Євтієвим, шестеро здичавілих собак-вівчарок напало на дві селянських дівчини.
Одну дівчину собаки загризли, а тоді покинули її й погналися за кіньми двох стражників, що як раз їхали шляхом.
Стражники застрелили чотирі собаки.     – З Кубані. Насильник. Уночі під 5 января в станиці Уллінській писарь Семен Чернвшев знасилував жінку селянина Марію Борзилову, що сиділа в холодній за крадіжку. „Н. Заря“ пише, що свідки установили провинність писаря, та він сам не признається.
Чернишева позбавили служби й оддали під суд.