Політичний огляд.
І знову останні дні висунули на першу чергу з ріжноманітних політичних справ балканське питання, а поруч з ним само собою австро-російські стосунки.
Європейська преса, забувши англійські справи і заколоти в Греції, оддає перше місце цим справам і палко обмірковує, надаючи їм найріжноманітніші висновки.
Перш за все телеграф сповістив, шо в Порті і турецьких парламентських сферах бояться, щоб подорож болгарського царя Фердінанда до Петербургу не побільшила шовинізму в Болгарії.
І треба зазначити, що страх турків мав деякі певні підстави, бо і справді, болгари почали надто вже похвалятись проти турків, покладаючи великі надії на Росію.
Потім, коли підтвердилось, що в марті завітає до Петербургу сербський король Петро, то це вже не на жарт схилювало віденські та берлінські офіціози, їх власне лякає про те, що подорож славянських царів до Петербургу дасть врешті дуже небажану німцям балканську федерацію.
І німецька офіціальна преса почала доводити російським діпломатам, що і для Росії корисніше буде, коли балканські держави проміж себе будуть не в згоді.
Російський уряд на це одповів, що в нього й думки не було під'южувати славянський шовінізм, але підкреслив те, шо Росія завше щиро вітає навіть найменші заходи балканських славян в справі політичного єднання їх держав і дружби їх з Турцією.
Трудно гадати, чи заспокоїла кого ця офіціальна російська заява, але вже з певністю можна сказати, шо спроба налагодити нормальні дипломатичні стосунки Австро-Угорщини з Росією загинула, не розцвівши.
Цю спробу вся Європа щиро вітала. Сучасне європейське суспільство вважає за краше поганеньку згоду, ніж добру сварку.
Всі сподівались, що з австро-російською згодою розплутано буде нарешті те остогидле безконешне і важке для Європи балканське питання.
Так всі думали і збірались вже вибачити Ерентальові всі його балканські гріхи.
Та як-раз на самому патетичному місці порвалась струна і замовкла музика дипломатів.
Тепер знову сусіди скоса поглядають один на одного. Перебігла чорна кицька дорогу і між такими щирими приятелями, як Берлін і Відень.
Це видатний і дуже цікавий факт, чи скоріше навіть дипломатичний нунштюк.
Недавно германський канцлер Бітман-Гольвег, завітавши до Австрії, найшов собі нагоду заїхать і в Угорщину.
Звертаючись з промовою до політичних угорських діячів, канцлер наче б забув називати австро-угорського монарха Імператором, а згадуючи про нього, називав його тільки угорським королем.
Се б то так як вважають угорці справедливим і чого вони власне домагаються.
Германський канцлер підкреслив цим, що в Берліні ухвалюють політику угорців в справі їх повного відокремлення од Австрії.
Приблизно в таких же політичних відносинах, як Угорщина до Австрії, стоїть в германській державній спілці Баварія, яка більше має культурних звязків з Австрією, ніж з Прусією.
От на це то звернув свою увагу австрійський міністр закордонних справ Еренталь і помстився німецькому канцлерові за його політичний виступ в Угорщині.
Еренталь поїхав в Мюнхен і цим підкреслив, що Австрія теж вважає Баварію за самостійну державу.
Баварці гучно його вітали, а в Берліні дуже розгнівались на Еренталя.
Але все таки цей сучасний Макіавелі здобув собі на якийсь час дипломатичний тріумф.
За те у внутрішньому життю Австро-Угорщини політичне становище дуже важке.
І навіть не може бути думки, щоб там в цьому році одбувся з'їзд загальнодержавних делегацій.
Німецько славянський крізіс в Цісле танї і угорсько-хорватський в Транслитанії переживають стадії страшенного напруження.
До політичних крізісів приєднався ще комерційно-финансовий. Причина останнього — почасти германскака конкуренція, а здебілшюго —політи- авантюр і мілітаризму міністра закордонних справ Еренталя.
Заколоти теж і в внутрішньому життю Германії; їх викликав канцелярський проект виборчої реформи.
В усій країні почалась агітація проти цеї реформи і з кожним днем вона все більшяє, а на цьому грунті виникають навіть сутички з поліцією.
В Греції авторітет воєнної ліги дуже підупав; там подужали прихильники спокою і ладу і палата разом з цим ухвалила переглянути констітуцію.
Національну нараду буде скликано вже в сентябрі. Під впливом звісток про болгаро-турецьку війну Руминія побільшує свої корпуса на кордоні.
В Персії вийшло в одставку міністерство Сепехдара. В Китаї на петіцію делегатів од провінції скликати скоріще парламент, принц регент одповів, шо це ні в якому разі не може статись скоріше, як через вісім років.
