ТЕЛЕГРАМИ (та останні вісті з газет)

Діяльність уряду та адміністрації.
ПЕТЕРБУРГ, 26. Омськ з передмістями „Атаманський хутор" та Петропавловськ об'явлено на становищі побільшеної охорони замість надзвичайної.

Чутки про одставку кабінета.
ПЕТЕРБУРГ, 26. Один значний бюрократ в розмові з співробітником в ,,Нов. Рус.“ сказав, що незабаром буде змінено увесь склад міністрів. Та ж таки особа сказала, що ходять чутки буцім би то до нового кабінету буде закликано Хомякова та Гучкова.

Випуск цукру
ПЕТЕРБУРГ, 26. Дозволено четвертий випуск цукру із запасу на внутрішній ринок в кількости 2.000 тисяч пудів.

Збірання податків у Вологодщині.
ВОЛОГДА, 26. „К. В." сповіщають, що стражники підчас збірання недоплатків побили багато селян. Одна селянка померла з побоїв.

Кустарний з'їзд.
ПЕТЕРБУРГ, 26. На кустарнім з'їзді оповіщено ціркуляра, яким забороняється лівим брати участь в коопераціях. Представник міністерства, як сповіщає „К. М.“, запевняв, що ціркуляра цього розіслано губернаторами без відому міністра Коковцева.

На могилі Пергамента.
ПЕТЕРБУРГ, 26. На могилі Пергамента облито кислотою дощечку з написом, випалено призвіще, роскрадено вінки з квітками, залишився тілько один вінок, що був прикований ланцюгом.

Єврейський релігійний з'їзд.
ПЕТЕРБУРГ, 26. За дозволом міністра внутрішніх справ 2 березіля одбудеться в Петербурзі релігійний єврейський з'їзд. На з'їзді буде більше 40 равинів з усяких місцевостей. Головою з'їзду буде барон Гінзбург.

Німецьке жито у Росії.
ВОЛОГДА, 26, Торговий дім Бєлявських закупив 100.000 пуд. німецького жита з приставкою до Архангельська по 97 коп. за пуд.

Всякі звістки.
ПЕТЕРБУРГ, 26. ,,РЬчь“ тягне до суду Глінку, який казав, що „РЬчь" одержала з Фінляндії 250 тис. карб. 
ВАРШАВА, 26. Почались засідання адвентистів Царства Польського. На засіданнях бувають представники: від сіноду — місіонер Скворцов —та від департаменту іностранних віросповідань — Бондар. 
САХАЛИН, 26. На нефтяних промислах інженера Крейє й К° та нащадків Зотова збудовано перші на Сахалині бурові вишки. Бурові щілини на 30 саж. глибини; приплив нафти досить значний. 
ПЕТЕРБУРГ, 26. Чайковський оселиться в Росії та займатиметься агрономією. 
ПЕТЕРБУРГ, 26. Тюремні комітети клопочуться, щоб було полекшено кару ссильно-каторжанам, присудженим за опір уряду підчас революційних подій.

ПЕТЕРБУРГ, 26. „К. М.“ сповіщає, що принято одставку варшавського генерал-губернатора Подгородникова. Зроблено це після ревизії у Варшаві Нейдгарта. 

ПЕТЕРБУРГ, 26. Редактора газ. „Сегодня“ Когана за образу в фельєтоні Булацеля присуджено до 2-х місяців тюрьми. 

ПЕТЕРБУРГ, 26. Деп. Ніселевич вдався до Крижановського з проханням, щоб було припинено висилку з катеринославскої губ. тих євреїв, що мають „право жительства“.

За кордоном. До справи Тарновської.
ВЕНЕЦІЯ, 26. Сьогодня засідання суду не відбулось через хворість Прилукова; він так ослаб, що навіть не може встати з постелі. Було сила публіки, яка дуже неохоче росходиться.

Знесення рабства у Китаї.
ПЕКИН, 26. Затвержено доклад комітету для вироблення конституційних законів про знесення рабства у Китаї. Під погрозою великої кари забороняється купівля та продаж людей; в крайньому разі батьки можуть віддавати своїх дітей у найми, колиж таким робітникам наступить 25 літ і як що вони не згодяться на далі служити, то стають вільними. Кара за жорстоке поводження з цими робітниками значно більша, ніж була до цього часу для рабовладільців. 
ВАШИНГТОН, 26. Морська підкомісія конгресу ухвалила доти не давати нагороди Пірі, поки він не подасть доказів, що він справді дійшов до північного бігуна.

