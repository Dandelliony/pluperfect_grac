Як збільшити прибутки від господарства.
 Для цього у селянина в багато шляхів. Одна з найбільш вигодних галузів селянського господарства—це молочарське господарство. На ділі ж воно у нас мало дає прибутку. За кордоном середній удій корови—200 пудів молока, а у нас—42 пуди. Наші 20 мілійонів корів (по всьому СРСР) дали за 1923 рік всього 3 мілійоні пудів масла на продаж, а в маленькій країні Данії всього півтора мілійона корів дали біля 7-ми мілійонів пудів масла.
 В чому ж тут справа? Головне в тому, що селянин-одиночка не знає, як поліпшити молочарське господарство, часом не має доброї худоби, а часом і гарну корову псує кепськім доглядом.
 До того ж і одержаний удій він не уміє вигідно продати, або гарно переробити для продажу.
 Де йому шукати допомоги й поради?— Тільки у кооперації. Молочна ко операція у нас має 6500 маслобоєць і сироварень та 574 зливних та сепаратних пунктів для молока. Ці підприємства дають на продаж 4/5 всіх молочарських продуктів, що продають у нас. Але ця кооперація охоплює тільки 1 мілійон селянських господарств, тоді як по районах молочарського господарства у нас 8 мілійонів селянських господарств.
 Тепер справа за рештою селян.
 Вся молочарська кооперація об'єднає одну велику спілку „Масло центр". В цю спілку увіходять спілки молочарської й скотарської кооперації й инші сільсько-господарчі й кредитові спілки.
 Чим же допомагають ці спілки своїм членам? Вони постачають селян — членів кооперації племінною худобою, кормами, машинами й ріжним інвентарем й запасами для молочарсьвих' господарств та підприємств по переробці. Вони дають нараду й допомогу у влаштуванні молочарського кооперативного господарства. Вони влаштовують ріжні підприємства, для зберігання, переробки й перевозки молочарських продуктів Спілки допомагають продавати продукти молочарського господарства і взагалі скотарства. Так, маслоцентр вивозить масло за кордон і гадає за цей рік вивезти до 1 міл. пудів масла.
 Тільки в кооперації, в кооперативному господарстві, в кооперативному збуті-вихід для селянина—середняка й бідняка до вигідного господарства.
 			     0. Попова.