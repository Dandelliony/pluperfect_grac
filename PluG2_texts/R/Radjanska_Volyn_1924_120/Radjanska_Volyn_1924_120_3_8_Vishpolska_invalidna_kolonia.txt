Вишпольська інвалідна колонія.
 В селі Вишполі, Черняхівськога району ще в 1922 році губсоцзабез заснував сільсько-господарську колонію для інвалідів війни. Колонія чимало часу не виявляла себе нічим: господарськоі роботи не провадила, хоч губсоцзабез допомагав їй.
 Починаючи з весни цього року колонія вже береться до праці.
 Для неї відведено 16 десятин землі Весною інваліди власними силама обробили та висіяли її. Врожай був не досить гарний, але все ж таки колонія маз свій хліб, сіно, овес, городину. На весну колонія підготовила 2 десятини землі під хмель, та засіяла до 8 десятин озиминою і травою має засіяти до 5 дес.
 Для обрібки землі та засіву колонія має 4 коні, 2 плуги „Сака", нуль тіватор, залізні борони, та инший сільсько-господарський реманент. Має колонія й трохи худоби.
 Для задоволення своїх потреб, колонія влаштовала невеличкий паровий млин, електрику та лазню. Зараз це все обслуговує лише колонію, але згодом буде обслуговувати й село.
 Крім хмільника, колонія розводить пасіку. При колонії невеличка книгозбірня й нею користуються не тільки інваліди, а й селянство с. Вишполя Виписується кілька газет. Влаштовано гарний театр, в якому інваліди та селянська молодь вистави роблять, відвідує його місцеве населення.
 Інваліди навідуються вечорами до місцевої хати-чятальні, де місцевими культурними силами влаштовуються лекції, доповіді, читка газет та провадиться ліквідація неписьменности.
 Тепер колонія переходить од губсоцзабезу до житомирського округового об'єднаній інвалідів, яке повинно поширити у всіх галузях роботу колонії, а саме: завести культурну обрібку та засів землі ріжними сортами насіння, взятись за скотарство.
 Сільсько-господарська робота в колонії не налагоджена через те, що більшість інвалідів до роботи не здатні. Для таких інвалідів треба влаштовати кравецьку, чоботарську та столярну майстерні. 