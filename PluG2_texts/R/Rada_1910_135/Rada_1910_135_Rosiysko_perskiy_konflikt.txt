Російсько-перський конфлікт.
У Тавризі, як уже повідомив телеграф, між перською поліцією та російською консульською вартою виникла сутичка, яка викликала, на слова німецьких газет, велике роздратовання там і в Тегерані.
Справа виникла з того, що один вірменин сховався од перської поліції в російськім консульстві.
Поліція погналась за ним і по дорозі побила одного росіянина. Тоді російський консул звернувся до перського губернатора, прохаючи його спільно з ним розслідити інцідент, але губернатор одмовився зробити це. Тоді російське консульство арештовало 19 перських поліцейських, щоб знайти винуватців.
У Тегерані ж рознеслась чутка, що російське консульство замінило перську поліцію російською й що це- - початок окупації.
Опріч того, рознеслась чутка, що росіяне образили одну видатну духовну особу з персіян.
Тегеранська преса цим дуже обурилась і почала вимагати, щоб росіян було покарано за ці всі образи.
А тут ще побились між собою російський козак і персіянин, і російське консульство арештувало персіянина.
Обурення людности досягло дуже великих розмірів, і народ став збіратись на майданах, щоб висловити протест проти Росії.
Одначе, військо оточило всі майдани й порозганяло народ.