Революція в Бразилії.
Людність провінції Акра в горішній Амазонці оповістила в своїм краї автономію, вигнала бразильську адміністрацію й вибрала тимчасове правительство.
Цей край відомий, як осередок ґумової (каучукової) промисловости в Америці.
Революція в Акрі не має сепаратистського характеру. Людність Акри в більшости — чистокровні бразилійці; вони тільки недавно відкололись від Перу й Болівії й своєю охотою пристали до Бразилії.
Повстання ж виникло з того, що вони домагались, щоб Акру було визнано автономним штатом республіки, правительство ж вважало їх ще недорослими для автономії й включило Акру в штат Амазонки.
Чималу ролю тут відограли й економичні інтереси. Акра виробляє ґуми більш як на 100 милійонів франків що-року.
Правительство, посилаючись на те, що воно має заплатити Перу й Болівії 50 милійонів викупу за Акру, оподаткувало місцеву ґуму вивозним митом у 20 проц. вартости.
Не зважаючи на те, що викуп уже виплачено, податок усе йде в казну, а місцева людність не має за це нічого.
Правительство збіраеться вжити репресивних заходів проти Акри.