Театр і музика. 
Труппа Березняка. В Бірючі, вороніжської губернії, 6-го мая роспочало вистави товариство українських артистів під орудою І. Г. Березняка. Спектаклі роспочались драмою Старицького „Ой не ходи, Грицю" та жартом Велісовського „Бувальщина". В трупні 25 душ і вона пробуде там з місяць, а тоді подасться на Кавказ. Трупна Д. Гайдамаки та О. Суслова. Незабаром ця труппа гратиме в літньому городському театрі в Катеринодарі. В труппі такі визначні артистки й артисти: Затиркевич-Карпинська, Зарницька, Шостаківська; Гайдамака, Манько, Суслов та инші. В Катеринодарі труппа дасть 15 спектаклів. 
Аматорські спектаклі в Київі. В Лукьянівському Народньому Домі, в Київі влітку що неділі будуть спектаклі українського гуртка аматорів під орудою д. Кондакова. 
Той самий гурток раз на тиждень гратиме і в дачному театрі — в „Пущі-Водиці". 
Спектакль пам'яти Кропивницького. Українська труппа Ф. Свєтлова, Г. Левченка та А. Матусіна впорядила 11-го мая в Полтаві, в літньому театрі городського саду, спектакль на спомин покійного М. Кропивницького. Виставляли драму небіжчика: "Доки сонце зійде, роса очі виїсть", а по пьєсі був виконаний "Жалібний марш". Спектакль пам'яти М. Кропивницького. Українська труппа Д. Гайдамаки та О. Суслова, що грає у Владикавказі, упорядкувала 27 апріля спектакль пам'яти М. Кропивницького. Спершу виставляли другу дію комедії покійника — "Зайдиголова", а тоді другу дію його драми "Дай серцю волю" й жарт "По ревизії". Після цього на сцені, перед бюстом небіжчика, стала вся труппа. Хор і оркестр виконали "Жалібний марш", а О. Суслов сказав промову, в якій зазначив, що зробив М. Кропивницький для українського театру. По промові О. Суслов запросив глядачів ушанувати пам'ять покійника вставанням — і всі повставали. Хор і оркестр під той час двічі виконали "славу".