Економичне життя України. Потребительські товариства полтавського повіту.
У полтавськім пов. всього 8 потреб. т-в. Із них одне т-во відкрилось у 1902 р., два — в 1905 р., одне — в 1907 р., два — в 1908 р., одне — в 1909 р. і одне — в 1910 р. Усі т-ва на початок 1910 р. мали 554 членів. У трьох т-вах вступна плата 1 карб., у чотирьох — 50 коп. і в однім — 35 коп. Паєва плата вагається між 1 і 10 карб. У 5 т-вах паєву плату можна вносити частими. Чотирі т-ва мають власні крамниці, решта торгує в найманих. Всі т-ва торгують бакалійним, галантерейним, рибим, мучним і залізним крамом, три т-ва торгують мануфактурою, два — обуттям і одне виноградним російським вином. Одні т-ва беруть за крам свою ціну + 2 — 12 проц., другі ж продають по базарній ціні. Чотирі т-ва дають на-борг на всю суму кредиту члена, два на суму пяєвої плати, одне — на суму половини пая, одне — зовсім не продає на-борг. Паєвий капітал 7 т-в досягав на початок 1910 р. 4.241 карб., запасний - 632 карб., винні були т-ва 7.729 карб. Власні крамниці 4 т-в варті були 2.684 карб., увесь торговельний інвентарь 7 т-в мав вартість 949 карб. Ні одне т-во не зберігало свого зап. кап. у збер. касі. Тва роздали на-борг краму на 3.186 карб., готового краму в крамницях було на початок 1910 р. на суму 11.332 карб., грошей готових —1.568 карб. 7 т-в продали протягом 1910 р. краму на 57.889 карб., витрачено на закупку краму 58 741 карб., на жалування служащим — 2.579 карб., на аренду, опалення і освітлення—225 карб., на податки — 271 карб., на приставку краму — 1.446 карб. Шість т-в мали прибутку 2.168 карб., поділено його так: три т-ва видали 10 проц. на паї, одно т-во видало 3 проц. на затрачений карбованець, два т-ва видали раді 16 карб., решту — в запасн. капітал. Загальні збори відбувались від 1 до З разів на рік. У числі членів ради було: 2 лікарі, 2 священики, 2 фершала, 3 учителі, 1 полковник, 35 селян-хліборобів Члени ради працюють безплатно. Кожне т-во має ревизійну комісію з 3 членів. На плату старшим прикащикам витрачено 1.880 карб., молодчим —510 карб., касірам та иншим — 696 карб. У чотирьох крамницях одчот буває тричі на рік, у двох — двічі, в одній — один раз. 
Ні в одній крамниці крам не поділено на одділи. У 5 крамницях крам важиться з обгорткою, а в трьох — чистим. У 2 т-вах є повний комплект діловодних книг, в однім — діловодство ие зовсім ведеться по формі, а врешті — діловодство ні в якім разі не може вважатись задовольняючим. За мин. рік 7 т-в закупили краму: бакалії —на 24.294 карб., галантереї —на 7.339 карб., риби — на 2.516 карб., борошна — на 4.504 карб., чорної бакалії—на 1.466 карб., мануфактури — на 11.619 карб., вин — на 207 карб, та иншого — на 234 карб. Крам купувався в полтавських оптових крамницях, причім т-вам давався не більший опуст, ніж дрібним приватним крамарям.