Література, наука, умілість і техніка
Старинна пам'ятка. В маетностях Мазаракі, в м. Краснопіллі, житомірського повіту, стоїть старовинний замок, який колись приналежав панові дідичеві Ескерко. В одній кімнаті найдено старинного, дуже гарно мальованого, великого портрета київського воєводи Адама Кісіля. В порівнянню з портретом Кісіля, що в історії Аркаса, видно чимало одмін. Тут Кісіль з обличчя дуже гарний і повніший ніж в історії Аркаса. Голова брита, а тільки кругом, як вінчиком, залишено потроху чуприни. Булава така ж сама, тільки шабля та вензель мають де-які одміни. З правого боку вверху видніється церква, зовсім иншого зразка. Полотно портрета вже постарілось, але фарби так і сяють, ніби учора портрета мальовано. Шкода, як загине така гарна старовинна пам'ятка. Варто було б його хоч зфотографувати. Подаю це до відому людей, що збірають старовину.  
Переклад з українського. В російському журналі "Весь Міръ" в № 12-му уміщено в перекладі М. Єремеєва оповідавня М. Левицького — "Пенсія". 
"Ukrainische Rundschau". Вийшло число 3—4 українсько-німецького місячника "Ukrainische Rundschau", що видається у Відні. Зміст його такий: В. Кушнір Б'єрнстерне-Б'єрнсон; Листи Б'єрнстерне-Б'єрнсона до редактора "Ukrainische Rundschau"; М.Данко — Способи боротьби російського уряду з українським національним рухом у Росії й Австрії; Д.—цов — Нове насильство російського уряду; В. Кушні — Доктор Цвейбрік і його статя про поляків; В. Кушнір — Поляки й неославізм; Д. Орлин — Фінляндія й неославісти; М. Цобков — Боротьба за націоналізацію львівського університету; З української лірики — Богдан Лепкий; Зенон Арданський  — Переклади з М. Кічури; Некрологи Б. Грінченка й М. Кропивницького; М. Яцків—Боротьба з головою; А. Жук — Про кооперативний рух у Галичині; В. К. — Як Галичина перейшла до Австрії; —г—Закриття москвофільських товариств на Буковині; Дрібні замітки й хроніка.  
Нова книжка. В Перемишлі вийшла книжка д-ра Василя Мацюха «Церковне право супруже зъ особлившимъ углядненємъ права гр. к. галицкои провинціи, восточныхъ автокефальныхъ Церквей и горожаньскихъ законовъ въ Австріи и на Угорщинъ". Стор. XVI+672.  Матеріяли до української етнології. 
Етнографична комісія Наукового Товариства ім. Шевченка у Львові видала т. XI збірника: "Матеріяли до української етнології". Зміст такий: 1) Михайло Зубрицький. „Селянські будинки в Мшанці, старосамбірського повіту"; 2) Михайло Зубрицький. „Ходаки, обув селян старосамбірського і турчанського повіту"; 3) Антін Онищук. „Матеріяли до гуцульської демонології, записані в Зелениці,надвірнянського повіту з 1907 до 1908 р."
Нова книжка. У Київі вийшов одбитком з журналу "Русск. Фил. Въстн." твір Івана Огієнка — „Изданія "Ключа Разумънія" Іоанникія Галятовскаго, южно-русскаго проповъдника XVIІв." 
Листування Михайла Драгоманова з Михайлом Павликои. Цього року має вийти в Чернівцях девять томів переписки Михайла Драгоманова з Михайлом Павликом". Матеріял поділено буде так: 1 т. Передмова М. Павлика; 2 т. Листи з р.р. 1876—1878; З т. Листи з р.р. 1879—1881; 4 т. Листи з рр. 1882 —1885; 5 т. Листи з р.р. 1886—1889; 6 т. Листи з р.р. 1890—1891; 7 т. Листи з рр. 1892-1893; 8 т. Листи з р.р. 1894—1895; 9 т. Показчик до всіх попередніх томів. Кожний том, окрім IX матиме по 25 аркушів друку. Поруч з листами Драгоманова і Павлика в тексті і в додатках буде надруковано чимало документів (добутих між иншим і з суда та листів других особ). Томи II—IX напевно вийдуть на прикінці цього року, а т. 1 — не далі, як 1 апріля р. 1911. Передплачувати можна у д-ра Л. Когута, директора „Селянської Каси" в Чернівцях, Панська вул., ч. 33.