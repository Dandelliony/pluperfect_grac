У партіі. 
Перша губернська нарада пропагандистів та наслідки іі праці.
За два роки праці по партосвіті на Волині — 7-го й 8-го травня було скликано 1-шу нараду пропагандистів. Перед нарадою стояло завдання — виявити ту кадру пропагандистів, що провадила парт. виховальну працю, ті негативні з'явища, що заважали цій праці, а також накреслити дальніші заходи в цій галузі. На нараду пропагандистів прибуло з місць: із округ 6 товаришів, з районів — 25 та від міста Житоміра — 7; усього — 38 делегатів, які на протязі цілого року провадили партвиховальну роботу. 
На порядку денному наради стояли такі питання: 1) доповідь про стан партосвіти в губерні; 2) доповіді 2-х нормальних шкіл — Шепетівської та одної із шкіл м. Житоміра; 3) доповідь Малинської скороченої школи; 4) доповідь пропаганд. групи агитпропу ЦК; 5) доповідь про методи праці нормальних та скорочених шкіл та 6) доповідь про єдиний облік праці в школах. 
В обговорюванні всіх питань приймали участь 60 відс. делегатів. Товариші обмінювались досвідом праці в школах та висунули цілу низку конкретних пропозицій що-до дальнішої праці шкіл. А досвіду в них є дуже багато, бо де-які з делегатів працювали в промислових районах, а де-які в селянських. Товариші у своїх промовах зазначали, що школи надто пізно розпочали працю, що не дало можливости до літнього терміну закінчити програм. Товариші також зупинялись на тому, що районні організації не досить уділяли уваги праці шкіл; є навіть такі райони, де доповідів про працю шкіл зовсім не ставилося, що також підтверджується постановою Губпартконференції; особливо товариші звертали увагу на відсутність популярної літератури, пристосованої до тих умов, в яких доводиться провадити навчання в школах. 
Як практичні заходи на-далі, — товариші відзначили необхідність організації губернських курсів по перепідготовці пропагандистів, а також перепідготовки пропагандистів на центральних курсах, і на необхідність розвантаження пропаганд. робітників від різних инших обов'язків, з тим, щоб пропагандист міг виключно віддатись праці в школі, бо були випадки, коли пропагандист, проходючи в школу, не був досить підготовлений до проробки теми.
Приступивши в-осени 1924 року до праці в школах партосвіти, не маючи досить підготовлених пропагандистів, літературу та досвіду -- за минулий рік усе-ж пророблено значну працю, про що свідчать такі цифрові дані: мережею шкіл парт. освіти охоплено 46 відсотків Волинської організації та значну кількість комсомольців, ,а також і непартійних робітників та селян. 
Пропагандисти за минулий рік, працюючи в школах, набули практичного досвіду, провели значну роботу й цілком свідомо почуваючи всю відповідальність покладеної на них праці, після свого перебування на курсах, зможуть з новими силами приступити до праці по школах. 
Тільки необхідно буде парторганізаціям всебічно допомогти пропагандистам в їхній роботі, після чого ми зможемо констатувати більш значні досягнення в цій галузі партійної праці. 
А. Вриняченко.

