Охорона праці наймитів.
До сього часу охорона праці сільсько-господарських робітників не провадилась у потрібній мірі. Тепер профспілкових осередків на селі стало більше, стало більше й членів сільських профспілок. Спираючись на ці профспілкові осередки, держава може тепер у більшій мірі, а-ніж дотепер, контролювати те, як використовується праця наймитів. 
Нещодавно будо скликано всесоюзну нараду народніх комісарів праці Союзних Республік і центральних комітетів профспілок робітників землі та лісу, цукровиків і харчевиків. На цій нараді було ухвалено організувати справжню охорону праці наймитів не тільки в радянських господарствах (совхозах), а й в окремих селянських господарствах.
Для цього діла дуже поширюється сільська охорона праці. Інспектори праці будуть дивитися за тим, щоб, як наймають наймитів, додержувались всіх умовин найму, що встановлені радянськими законами. На випадок, як що інспектор виявить неправильний договір. він йога касує й складає нового. При райвиконкомах буде утворено примирчі комісії, які й будуть розглядати справи про порушення правил найму. 
Інспектори праці повинні добиватися, щоб робітникам давалось гарне зручне помешкання для житла, щоб вчасно видавалась заробітна платня, щоби точно дотримувався законний робочий час, свята й т д. 
Інспекція праці буде дивитися за тим, щоб робітникам, на випадок якого будь каліцтва, одержаного ва роботі, видавалася за це допомога від наймача. 
Таким способом наймит на селі в такій же мірі, як і міський робітник матиме цілковиту охорону з боку держави. Щоби легче було охороняти працю сільсько-господарських робітників, робітникам і наймитам треба записуватися в свої профспілки.
І. Ф – и.

