Землеустрій великих селищ.
Не мало в нас сел, що розкинулися на декілька верств. А ми вже знаємо, що раз велике село, то й земля далеко від двору селянина. Між тим вираховано, що землю яка лежить дальше, як за дві версти, невигідно обробляти. Увесь чистий прибуток од господарства касується витратами на переїзди: переїзди для оранки поля, для вивозу гною, для звозу збіжжя й т. д. 
Кращим землеустрієм великого села є утворення висілків. Безперечно, що кількість висілків у значній мірі залежить од природніх умов місцевости і від можливости забезпечити водою кожного висілка. Землеустрійник мусить гарно вивчити місцевість. Селяни, які по досвіду гарно знають свою землю, багато допоможуть йому. Для висілків, що утворюються з найбідніших селян повинно, відводити найзручніші для обробітку, й взагалі для господарювання землі, краще забезпечені водою, зі зручними для переїзду дорогами й т. д. Цієї вимоги треба дотримуватися й що до тих дворів, яві зостануться жити на старому селищі. Бідняцьким об’єднанням повинно відводити землю до села ближче, чим об'єднанням із заможніх дворів. 
Об'єднанням, що переходять до товариських форм землекористування (с.-г. артілі й комуни) при землеустрієві повинні надаватися льготи по виплаті землеустрійних робіт, по одержанні землеустрійного кредиту й инші льготи. 
А. Гжаніцин.

