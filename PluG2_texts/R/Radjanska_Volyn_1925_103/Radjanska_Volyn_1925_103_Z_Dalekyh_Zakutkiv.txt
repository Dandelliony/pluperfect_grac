З далеких закутків.
С. Чухелі, Базалійського району.
Село Чухелі з давнього часу визначається на диво родючим грунтом, великою кількістю сільсько-господарського реманенту, заможністю та гарною обробкою землі. Тут, у Чухелях, починається річка Случ. 
До революції в селі було 9 панських фільварків, жило багато дворян-підпанків, більш двадцяти заможніх глитаїв, що мали до 50 десятих землі на господарство. Було й 64 безземельних родин, й сила малоземельних. 
Резолюція зробила зміну в житті Чухелів, розігнала частину панства. Коли ж проведено понад самим селом радянсько-польський кордон, воно робиться осередком для контрабандистів. 
Тепер, коли схочете зібрати статистичні відомості що до соціяльного стану, то знайдете, що в Чухелях живуть — один граф Красницький, 21 родина дворянська, 21 колишні панські управителі та посесори, 20 заможніх господарств, 200 з чимсь членів комнезаму. Усього ж є в селі 440 хат з 1836 їдцями. Землі ніколи й ніяк не дізнаєшся, скільки коли було в селі. 
За такою силою панських попихачів та недобитків, глитайства та контрабандистів, що годують населення ріжними закордонними гниляками, досі не можна було зробити в селі культурної революції. Маленький сільський актив обсміювався й терпів поразки. Вперта боротьба, проте, велась і ведеться, темні сили села відсовуються й плямуються в очах населення. 
Панські й глитайські недобитки не спали, далися в знаки. Ще уторік головами КНС були колишні панські управителі, як от, Ольшевський, два брати Ковалевських та наш. У минулих роках були випадки, що в сільраді головували п'яниці, шахраї громадські та хабарники, як от Фурса та Примуд. Були випадки, що секретарювали по сільрадах теж шахраї, як от Ярмолінський, що затаїв в 1923 році по податкових списках на заможніх 1075 пудів. По сто пудів зникало громадської пашні. У 1922 році майбутній голова сільради Фурса росподілив направо й наліво панську землю, не записуючи її до списків. Щоб жити в згоді в комнезамськими крикунами, він дав їм землі, скільки вони хотіли, й де хотіли. Тепер Фурса, — польський вчитель, несе освіту населенню. 
Що ж зараз уявляє собою село? Сільрада слабенька, не знає свойого права, організацій КНС нікуди не гідна, не здатна боротись з куркульнею. Кооперації, через шахрайство попередніх росподілників, немає. Хата-читальня слабенька, драмгурток — завмер. Комітет взаємодопомоги біднесенький, має всього сорок пудів фонду пашні. 
Але є й втішні початки. На селі росте й міцніє молодий осередок комсомольський, що вправиться згодом з усім сільським лихом. Є й сільськогосподарська трудова артіль їм. тов. Петровського. Вона теж багато перешкод зазнала а боку куркульні, але подолала злидні, подужала, й стає зразком господарювання на селі. 
Спробували було роспочати землеустрій — й даремне. 12 березня село ухвалило перейти до чотирьохпілля. Склало приговор, зібрало гроші, окрземуправління зарахувало до плану праці на цілий рік. Але 12 квітня куркульня спільно з комнезамськими крикунами, що мають чимало затаєної землі, зірвали землеустрій. Та й як не зірвати, коли затаєної землі в селі більше як двісті десятин. 
Так воно є тепер в с. Чухелах, зле так воно не буде. Актив села все більш росте та міцніє, особлива увага з боку району зробить своє. Стінна ж газета „Оса“ теж допоможе.
Кіндрат з Осою.

