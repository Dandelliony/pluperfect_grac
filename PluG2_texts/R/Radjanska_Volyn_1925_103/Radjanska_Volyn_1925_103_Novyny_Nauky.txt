Новини науки й техники.
Радянські винаходи.
Одеській центральній кліниці пощастило знайти спосіб виготовлення штучних зубів і коронок з алюмінію. Новий матеріял не шкідливий, дуже дешевий і не піддається псуванню.
Успіх у царині медицини.
Ленінградський професор Зеленківський дістав значних успіхів у справі лікування трахоми та инших очних хвороб радієм. Його спосіб полягає в тім, що маленьку шкляну рурочку за радіоактивною річовиною закладають під нижню повіку хворого на кілька хвилин. Таке лікування продовжується протягом різного часу, в залежності від розвинення хворости. Згідно зі спостереженнями лікарів, за способом Зеленківського — з кожних 4-х хворих цілком вилікується троє. 
Академик Лазарев повідомив про нові способи вивчення морських течій і припливів
В одному з помешкань Московського фізичного інституту було влаштовано штучну , земну поверхню й пущено воду, завдяки чому сталось щось подібне до морських берегів. Над цією моделлю було пророблено кілька досліджень, які показали, що напрямок морських течій залежить від глибини дна, а сила припливу — від форми берегів. 
Про ці дослідження академик Лазарев намірюється поставити кільки доповідів у Академії Наук.
Що чути з-закордону.
Число виданих в Америці патентів на винаходи. 
За 135 років існування патентового бюра було видано 1 з полов., мілійона патентів. Будинки цього бюра, розташовані в центрі міста Вашингтону, тягнуться на 30-ть километрів. У величезних помешканнях бюра захоронюються документи й чертежі, що стосуються до всіх виданих патентів. 
Нові способи захисту артільщиків. 
У Франції вживається зараз особливі хемичні бомби, яких кладуть у торбину з грошима. На випадок небезпеки досить надавати кнопку й бомба враз окутує густим димом все оточення й надає можливости артільщику врятуватись. 
Цікавий науковий винахід. 
Німецькій професор Боневі запевняє, що взірець ліній шкіри на пальцях не тільки не змінний у даної людни на все життя, але й передається в спадщину з покоління в покоління. Він приходять до висновку, що мається можливість через порівняння відбитків пальців дізнатись, на разі сумніву, про батька дитини. 
Корисна вказівка для автомобілістів. 
Автомобілісти в Північно-Американських Сполучених Шатах легко й просто приладновують до свого автомобиля вмивальника з холодною й гарячою водою для вмивання рук підчас подорожу й після поправки поламань. Для цього під сидінням в автомобілю вміщається запасний бак з водою. Гарячою водою служить вода, що охолоджуй циліндри мотора й сполучена гумовим рукавом з умивальником Поповнюється ця вода самотеком чи невеликою помпою  запасного баку. 
Літання на великих повітряних кораблях безпечні. 
Тільки-но вбудований англійський диріжабль нещодавно зірвався з щогли, що до неї був причеплений. Цей випадок повинен. збільшити довірря широкої публіки до безпечности й тривалости цих повітряних кораблів, тому що, не зважаючи на досить серйозні руйнації, вже через 2 хвилини після катастрофи було пущено перший мотор, а через 4 хвилини — всі непошкоджені мотори. За добу диріжабль зміг спуститись на землю. Команду судна не пошкоджено.
Вживання соломи для виготовлення картону й обгорточного паперу
відомо давно. Тепер французькому винахідцеві Девену пощастило пристосувати солому для виготовлення білого газетного і писального паперу. Заміна ялинкового дерева, що з нього здебільшого виготовляється папір, соломою дуже важлива як через дешевину її, так і з огляду на економію лісових багатств. Де кілька дослідних фабрик, що працюють по новому способу, вже пущено у Франції.

