На Баранівській хемфабриці. 
Де-що про розцінки.
У формовочному цехові Баранівської фарфорфабрики працюють клейщиці (жінки, що приклеюють вушка до чашок і чайників). Йдуть вони по розряду 4 — 5, тобто до 18 ти карбованців. Відповідальність же вони несуть чималу. Коли хоч трохи неправильно приклеєно вушко, після першого обпалювання й навіть після другого, робітниць підтягують. У фарбівнону цехові, де вальківщиці (ті, що переводять малюки на виготовлений посуд) заробляють 25 карбованців. Праця сама по собі механична й вимагає, безумовно, менш досвіду, а-ніж у клейщиць. Повстає тут питання: якщо клейщиці більш відповідальні за свою працю й весь час знаходяться в поросі, чому ж вони оплачуються гірше, ніж у фарбівному цехові? 
Це спостерігається, як мені здається, не тільки на нашій фабриці, а також і по всіх инших. Цікаво було б мати відповідь з цього приводу від фабрикуправління, або й самого фаянс-фарфор-шкло тресту. 
С.
Зразок «культурности». 
Про лікаря Туровця кажуть, що він належить до культурних людей. А ось побачимо, які приклади подає нам фабричний наш лікар тов. Туровець. 
Настають свята. У помешканні лікаря йдуть надзвичайні підготовлення до цього свята. Напекли маци, прибрали в хатах і навіть замки на дверях позакладали папіром, аби „крий Боже", туди часами хліб не попав. 
Та цього ще не досить. Уборщиці, що отримує лише карбованців 12, строго наказали також пекти мацу; в противному бо разі її виженуть з кухні й не дозволять куховарити. Й ось ця жінка мусила віддавати свої останні копійки за цю мацу. Ось вам культурний лікар. 
Око.

