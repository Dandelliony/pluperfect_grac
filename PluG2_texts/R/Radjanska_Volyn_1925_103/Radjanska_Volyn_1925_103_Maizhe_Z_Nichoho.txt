Майже з нічого, тільки через гуртову працю 
Виросла мідна артіль ім. тов. Петровського.
Сільсько-господарська артіль імені тов. Петровського, в селі Чухелях ка Базалійщині, організувалась в лютому позаторік, на руйновищах панського фільварку в 120 дес. землі. 
Народжувалась артіль у великих муках. Спершу-ж довелось боротись за ліквідацію нежиттьового призаводського господарства «Збруч». Завідував господарством цим старий „жонпа“ графа Ледоховського, Г. Микульський, що половину всього врожаю затаював й забирав собі в кешеню. Треба було артілі переносити глузування куркульні й пророкування Мікульського, що вона загине, лише місяць попрацювавши. 
У березні, себ-то, через місяць після організації, артіль готується до сівби. Заводське господарство дає для цього тридцять шість десятин. Члени артілі позичають насіння, наймають коней, й успішно закінчують весняну сівбу. Швидко артіль збільшується новими членами, але Губземуправління не затверджує. Артіль не падає, до неї припливають нові сили, нові матеріяли; й в листопаді 1923 роду вона, врешті, затверджується. 
На новий господарський рік артіль засіває 77 десятин землі. Держава дарує податок, й весь 1924 рік артіль невпинно й швидко зростає. Полагодили зруйнований панський будинок, одинадцять родин артільців переходять жити до нього. Лагодиться клуня, хліви, купується реманент. 
Замісць одного воза при організації, артіль має чотирі. Замісць одного плуга — чотирі. Має вона й дві сівалки, й дві жатки, дві восьмисильні машини, віялку, та инш. А не було анічогісінько. 
Теж і з худобою. Тепер в артілі є одинадцять коней, шістнадцять корів. Коні й весь реманент — то власність усієї артілі, а не поодиноких окремих членів. Лише корови — в ножного окремо. 
На перше жовтня артіль мала майна на дванадцять тисяч карбованців, ще з 1923 року просить артіль в Губсельбанка 5000 карб. позики. Але тепер вона вже й без позики може обійтися. 
Через що так змогла артіль подолати руїну й злидні? Тільки через гуртову працю, через те, що члени її, місцеві селяни, ретельно усі разом працюють, добираючи способу, як би поліпшити своє господарство. Зібрались в артілі господарі найкращі. Ті, що не могли призвичаїтись до артільного ладу, бо дуже вподобали поодиноке господарювання, вийшли в неї. Од них навіть були збитки, бо кожному, коли він виходив, артіль мусила сплачувати за його майно готівкою. 
Що треба зробити артілі? збільшити культосвітню працю серед своїх членів, перевести до фонду артілі й корови, й напрямок на комуну уже готовий. Треба також збудувати свойого власного млина й відцуратись того, що орендує тепер. В артілі тепер одинадцять родин, їй треба збільшитись до двадцяти.
Чухенець.


