Виступи делєгатів Волині на Всеукр. з'ізді рад.
По доповіді уряду УРСР.
Виступ тов. Ремейка.
Товариші, насамперед хочу звернути увагу з’їзду й нашого уряду на стан прикордонних губерень. Прикордонні губерні — це якраз є тим місцем, де наш соціялістічній лад стикається з капіталістичними країнами, — отже кожен наш господарчий успіх і настрій селянства по прикордонних губернях зараз же передаються й відбиваються на настроях робітничих і селянських мас по капіталістичних країнах. І тут необхідно зазначити, що становище по прикордонних губернях у сучасний мент є досить скрутним. У нас засівна площа майже не змінилась, або змінилась дуже небагато в бік поширення. Правда, завдяки кепському врожаю, паганому обробленню, врешті продукція хліборобства зменшилась, а також погіршало співвідношення культур. Візьмемо, наприклад, скотарство. Воно в нас, у порівняні з 1910 роком, що-до вільности не збільшилось, але значно погіршало з боку вартости. Крім того в нинішньому році яровий клин зменшиться, визначиться недосів. Головною причиною такого становища прикордонних губерень, безумовно, є податкове переобкладення. У цьому, безперечно, переконались і представники нашого центрального уряду, з'окрема т. т. Петровський і Кузнецов, що відвідали нашу губерню. Таким чином нам необхідно, в інтересах господарчого розвитку цих губерень, у політичних інтересах, —- цього року податкову політику для прикордонних губерень, для прикордонної смуги змінити в бік значного зменшення податку. Крім того, що-до оподаткування худоби, то тут можна знайти такі шляхи, які б надали можливости селянству кількости худоби не зменшувати, не скорочувати, а навпаки — збільшувати.
Далі, — питали про бюджет. Тут у нас, безумовно, успіх є й допомогу тут нам центр подавав. Але що-до розподілу благ між губернями, то до цього часу цей розподіл був далеко не рівномірним. Коли візьмемо таку галузь праці, як народня освіта, по місцевому бюджету ми маємо по Харківській губерні 2 карб. на душу населення, у Донбасі 1 карб. 94 коп. на душу населення, в Одесі — 1 карб. 64 коп. Це дані тов. Шумського. На Поділлі й на Волині на душу населення витрачається від 72 до 97-ми коп. тоб-то мало не вдвічі менше. Я, товариші, не думаю, щоб у вас на Волині й на Поділлю дітей було менше ніж по инших губернях. Я гадаю, що ця частина розвитку нашого господарства не відстає ні від якої губерні. У цьому відношенню нам також потрібно перевести відповідний розподіл у такий спосіб, аби частина губерень зі слабким бюджетом одержала на свої культурні й господарчі потреби не менш як одержують другі губерні.
Слідуючий момент — це лісове господарство. Ця справа в нашій губерні, я гадаю, ще й по инших, також являє з себе надзвичайно слабне місце. Наприклад, чи відоме урядові, що в одній Волинській губерні, протягом року, було порушено мало не 25.000 судових справ по лісових питаннях. 25000 судових справ, тоб-то мало не кожне 10-те господарство переходить черев суд по цих справах. Не можна гадати, що селянство просто хоче красти. Товариші, ми тут маємо, безумовно, силу болячок, що їх треба лікувавати. Чи відомо, скажемо, урядові, що до цього часу не скасовано інструкції, того обіжника ВУПЛ’у, що по ньому селянин не має права без дозволу лісничого зняти три дерева, які ростуть у нього на польовому, або луговому участку. Для того, аби їх зняти, селянин мусить їхати за 25 — 40 верстов до лісничого, привести об'їздчика. Об'їзчик роздивиться, а далі доложить лісничому й уже лісничий після цього може дати дозвіл. Я гадаю, що в царині лісового господарства нам необхідно влаштувати так, аби, спираючись на лісовий апарат, разом з тим надати ініціативи й самодіяльности місцям, наблизити лісове господарство до населення. 
І останній мент. У нас зараз спостерігається величезне тяжіння до будування шкіл і лікарень. Гадаємо, що буде цілком правильно, як-що з'їзд, або й сам уряд прийме постанову про те, аби на будування школи, на будування лікарень, відпускався би даремне ліс. Гадаю, що це державі буде коштувати не дорого, а ми справу загального нявчання значно прискоримо.
Виступ т. Котик. 
(Тов. Котик — селянка Аннопільського району).
Дорогі товариші, ми заслухали доповідь голови ради народних комісарів т. Чубаря. Він говорив про роботу всього українського уряду. Товариші, ми можемо признати цю роботу задовольняючою на 100 відс., але, товариші, треба сказати, що в нас є де-які хиби. І тут нам треба, з’хавшись на з’їзд, обговорити всі наші потреби, розглянути наші болючі справи і розрішити остаточно, щоб ніхто з нас не був незабезпеченим. Кожен селянин мав ту чи иншу потребу. Куди він мусить звернутись за допомогою? А ми звертаємось за допомогою до ВУЦВК'у, бо тут повинні звернути увагу на наші потреби. Я не буду говорити про те, що пройшло, я буду говорити про те, що допіру є потрібним, чого в нас бракує, й що нам треба зробити. Бо я повторю слова т. Каменєва, який каже, що в нас є 4 голови. Перший голод — це незадоволення селян фабричними виробами, другий голод — це недостатня кількість кредиту, а кожний селянин має величезне бажання, величезне стремління до відбудування свого господарства. Для цього треба також ввертатись до ВУЦВК'у, щоб дали широкий кредит. Третій голод — це культ. голод. Ще Володимир Ілліч звертав увагу на культурний розвиток села. Ми тут, зібравшись, повинні звернутися до ВУЦВК’у, щоб він звернув на цю справу особливу увагу. Що до 4 голоду, то це, вдається, найбільш серьйозний голод. Це відносно гарної адміністрації, не тільки низчої адміністрації, але й відносно вищої. Наш низовий апарат, наші сільради мають ще багато хиб, правда, не всі сільради, але 25 відс. сільрад є гарних, а 75 відс. не таких. Оскільки в них є брати, свати, сестри і усяка рідня. Селянство від цього дуже терпить. Допіру я торкнуся продподатку. Ми, правда, одержуємо декрети з центру, й дуже добрі декрети, цим декретам дуже радуємось, оскільки ми знаємо, що вони правильні, але поки вони дійдуть до нас, то нам припадають сльози. Через місяць приходять до району, через три дні до волості, а в сільраду приходять у 24 години — й що б за ці 24 години внести продподаток. Що може селянин зробити в 24 годили? Як він може виплатити продподаток? 
Вік мусить продати пуд хліба дешевше, віх мусить продати за півціни коровчину, щоб заплатити за продподаток, та це ще не все. Такі випадки були на місцях. Не знаю, як де, але в нас, на Волині, при кордоні, місцевість зруйнована, в нас було багато таких робітників, що брали продподаток, забирали одежу, забирали худобу, вози й з нами мало рахувались, не приймали на увагу, що наша губерня потерпіла. Далі я торкнусь неписьменности. Як ми будемо виконувати заповіти Володимира Ілліча, що до 10 річниці Жовтня не повинно бути ні одного неписьменного? Як зробимо, щоб від цього нам не страждати? Знов нам треба буде просити ВУЦВК, щоб він нам допоміг у цьому матеріальними коштами, щоб він відпустив лісовий матеріял, бо в нас не збудовані школи, в нас не облаштовані хати-читальні. Ми повинні просити, щоб на це нам було відпущено лісовий матеріял, щоб наші школи задовольнити підручниками, щоб діти не вчились по 10 чоловіка на 1 книжку, бо вони лише можуть подивитись у цю книжку, а не навчитись. Щоб вам дали літературу для хат-читалень, бо дядько хоче вчитись, а по чому він буде вчитись, коли немає книжок? Далі я скажу про кооперативи. Ми самі дуже добре знаємо, що кооперація — гарне діло, благе діло й оскільки кооперація може перемогти приватній ринок, може принести користь для держави. Але що ми зробимо, коли наші членські внески малі, цими членськими внесками ми не можемо піднести кооперацію. Тут також ми просимо наш уряд, наш ВУЦВК, щоб нам відпустили широкий кредит. Далі, дорогі товариші, я скажу про Червону армію. Тут, товариші, ми також повинні оцінити роботу. Селянин має відпочинок після роботи коло плуга, робітник теж має відпочинок у певні години. А наш червоноармієць не має вільної хвилинки для відпочинку, він стоїть на посту, він охороняє наше життя, він нас охороняє. Пам'ятаємо, товариші, 17-й, 18-й, 19-й рік, Хто йшов голодний для захисту наших робітничих та селянських інтересів? — Червоноармієць. Хто бив Врангеля, Деникина, Петлюру? — Червоноармієць. Хто зараз б'ється з басмачем?— Червоноармієць. Ми повинні на нашого червоноармійця звернути увагу, щоб він не був голодний, щоб його задовольнити одежою, щоб він не страждав, охороняючи наше життя. Ми повинні звернути велику увагу на допомогу нашому червоноармійцеві. Крім того, ми повинні звернути увагу на родину червоноармійця, що втрачає найкращого працьовника, ми повинні допомогти його родині, щоб вона не страждала, щоб вона не сиділа в холодній хаті. Були випадки, коли червоноармієць повертався до дому з фронту й ішов у ліс нарубати дров для того, щоб хата не була холодна, але його там заарештовували. На це треба звернути увагу, що ті, хто повертається до дому з армії, не повинні сидіти в холодній хаті. Треба звернути увагу на того червоноармійця, що має землю й допомогти йому піднести своє господарство. 
Тут, товариші, багацько є в нас таких випадків. Але я на цьому закінчую. Товариші, я вітаю Червону армію, захисницю нашої влади, здобувшу нам волю. Я ще скажу тепер про тих ув'язнених, що страждають там, за-кордоном. Там багато є наших братів, таких самих товаришів, як і ми тут. Вони йшли за визволення таких самих незаможників, які ми, й сьогодні вони томляться від голодної смерти. Іх сім'ї валяються теж голодні, без призору. І ми повинні зазначити перед Центральним Комітетом, що всі підемо їм на допомогу, щоб вони не страждали. І хоч ми не можемо звільнити їх із в'язниць, але ми повинні попеклуватись про те, аби їх сім'ї не пропадали з голоду. Товариші, вітаймо ув'язнених на Заході. Смерть буржуазним катам, гнобителям закордонних робітників та селян. Хай живе всесвітня революція! Хай живе господар нашої України — робітник та селянин, під керуванням Комуністичної Партії! Хай живе Комуністична партія — шлях до світлого майбутнього.

