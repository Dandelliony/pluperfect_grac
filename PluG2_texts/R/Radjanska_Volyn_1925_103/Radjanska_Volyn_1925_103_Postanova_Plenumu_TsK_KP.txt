Постанова пленуму ЦК КП(б)У про украінізацію.
Необхідно прискорити украінізацію партійного апарату. • Партія повинна з’осередити свою енергію на цьому питанню. • Уся робітнича класа України повинна оволодіти українською мовою. • До 1 січня, 1926 рову цілком украінізувати весь партійний апарат.
Пленум ЦК КП(б)У ухвалив резолюцію про українізацію. Зміст цієї резолюції такий: 
1. Постанови XII в'їзду в національній справі мають за головну мету зміцнити пролетарську диктатуру, а також спілку пролетаріяту з селянством і з провадженням далі політики, що її проголосив Жовтень і яка скерована до знищення рештків національного пригноблення та усунення всякого недовір'я з боку робітниче-селянських мас національностей, що їх пригноблював царизм, до пролетаріяту російської нації. 
Практичне переведення цих постанов у життя дає змогу пролетаріятові й його партії здійснити своє керовництво в усьому громадському й культурному житті. а також у радянській громадськості на Вкраїні й є найкращим засобом боротьби з національним шовінізмом. 
2. Історичні умови, що склалися на Вкраїні, сприятливіші для практичного здійснення постанов XII з'їзду в національній справі, порівнюючи до инших національних республік СРСР. Україна має значні кадри промислового пролетаріяту, що в основній частині складається з робітників-українців, знайомих з селом та його побутом, Сама КП(б)У має значні кадри українців, її резерв — ЛКСМУ складається більше, а-ніж на половину з українців. Українська мова багато ближча до російської мови, ніж низка инших національних мов, і тому російському робітникові легше її вивчити. Крім того українська культура досягла порівнюючи високого щаблю розвитку. 
3. Досягнення двохрічної роботи партії в галузі українізації йшли, переважно, знизу, шляхом природньої українізації радянського апарату, що мав безпосередні зв’язки з селянством, а також низової школи. Українізація-ж партійного й професійного апарату, партійного життя й роботи, а також усього громадського радянського життя в цілому натрапляла на перешкоди, подекуди на пасивний опір з боку частини робітників, а також членів партії, що пояснюється де-якими умовами, які склалися в наслідок жорстокої громадянської війни з українською контр-революцією. 
0б’єктивні труднощі в переведенні в життя постанов партії в національній справі, які поглиблює ще де-який консерватизм, а також пасивне відношення з боку, переважно, партійного активу, спричинилася  спричинялася до того, що партія в своїх найбільш пролетарських організаціях, зокрема, в своєму активі не засвоїла української мови й до цього часу не змогла зробити її зброєю комуністичного впливу на селянські маси. 
4. У зв’язку з загальним піднесенням господарства, пожвавішанням рад і стягуванням до них середняків та сільської інтелігенції, йде швидким темпом українське культурно-громадське будівництво з малою участю в цьому процесі пролетарських елементів, а також комуністичних сил, що загрожує зменшити ролю партії. З цього намагаються скористатися вороги революції, і одверті, й ті, що працюють під машкарою лояльного відношення до радянської владі. 
Культурне українське будівництво обслуговує на Вкраїні недостатна кількість комуністичних сил, а тому воно в значній частині користуються літературою старої дрібно-буржуазної української інтелігенції і в ідеологичному відношенні з чужим комунізмові своїм науковим і історичним змістом. 
5. Усе це вимагає від партії, поруч з провадженням надалі роботи в галузі українізації радянського апарату, прискорення українізації партійного апарату, а також українізації всього партійного й громадського життя та роботи. Партія повинна в найближчий період скерувати свою енергію на те, щоб опанувати і керувати всіма культурно-громадськими процесами, особливо на селі. 
Зміцнення спілки пролетаріяту з селянством, зміцнення диктатури пролетаріату на Вкраїні вимагають рішучого усунення консерватизму й пасивности в справі переведення в життя постанов партії в національній справі, напруження комуністичних сил і всієї партії, щоб опанувати українську мову й українізувати всю роботу партії.
Провадючи роботу серед російського пролетаріяту російською мовою, а також серед пролетаріяту инших національних меншостей їхніми рідними мовами, партія повинна намагатися, щоб уся робітнича класа України без ріжниці національностей засвоїла українську мову й узяла активну участь у соціялістичному будівництві й українському громадському житті.
 6. Усе вище зазначене вимагає від і партії: переведення, в першу чергу, українізації середпартійної роботи, а також активної участи в українському й громадсько-культурному будівництві партії й пролетаріяту; добору, висування й виховання партійних кадрів з-по-між робітників, а також з-по-між селян-українців. 
Конче потрібно поставити справу організації школи для окружних робітників на 300 — 400 чоловіка по типу курсів повітових робітників у Москві з строком навчання в 1 — 1 1?2 роки; навчання української мова, та українознавства старих партійних кадрів, в першу чергу українців, що втратили зв’язки з українською мовою; переводу на українську мову системи партійної освіти зверху до низу в основній частині сітки; видання українською мовою науково- марксівсьвої, а також популярної літератури, і перекладної і оригінальної.
7 ЦК накреслює, як конкретні найближчі завдання партії, такі заходи. 
У партійному житті: 
а) визнати за конче потрібне видання „Комуніста" українською мовою, залишивши на переходовий період видання „Комуніста" також і російською мовою; доручити редакції „Комуніста" і відділові преси розробити й подати до Політбюра конкретний план переходу „Комуніста" на українську мову; 
б) доручити секретаріатові поволі переводити всі офіційні видання ЦК на українську мову, щоб до всеукраїнської партконференції всі видання ЦК виходили українською мовою; 
в) розпочати переведення на українську мову діловодства, і ЦК і його відділів, і нижчих наркомів, щоб цілковитий перехід на українську мову закінчився до січня 1926 року. Зокрема, усі матеріали ЦК (протоколи пленумів Політбюра, Оргбюра секретаріяту та відділів, звіти, обіжники, положення, усе взаємне листування ЦК з місцями) повинно провадити українською мовою. Вважати за конче потрібний перехід осередків на українську мову. Справу строку доручить розробити секретаріятові; 
г) вважаючи за конче потрібне збільшити прищиплення української мови в партосвіті, починаючи з Інституту Марксизму, а також комун-університету Артема й вінчаючи школи політ-письменности. агітпропові протягом літнього періоду перевести всю потрібну підготовчу роботу для збільшення лекторського складу української мови, а також для забезпечення установ партосвіти потрібними підручниками;
д) Політбюро — розробити і надіслати на місця обіжник про методи і форми вивчення членами партії української мови і українознавства. Перевести в осередках, а особливо в робітничих районах роботу що-до з'ясування політики партії в національній справі, а також українізації партії. 
Усі постанови про українізацію партії поширюються на комсомол, а також на організацію юних піонерів.
 У професійному житті: 
а) ствердити до неухильного виконання членами партії, що провадять профроботу, постанови II-го всеукраїнського з'їзду профспілок у національній справі, зокрема п. 24-го про провадження масової роботи мовою, що відповідає національному складові данної профорганізації; запропонувати членам фракції ВУРПС вжити заходів до того, щоб видавати паралельно з «Пролетарієм» щоденну робітничу газету українською мовою. Орган ВУРПС «Профдвижение на Украине», перевести з 1-го січня 1926 року на українську мову. Видавництву ВУРПС перейти, переважно, на друкування української книжки з забезпеченням потреб нацменшостей; 
б) розпочати в робітничих масах з'ясовання національної політики партії і значіння українізації. У радянських установах: а) затвердити проект декрету про українізацію радянського апарату, визначивши крайній строк 1 го січня 1926 року; б) доручити Політбюро ЦК вислухати доповідь наркомосвіти і накреслити низку практичних заходів для переводу середніх шкіл, а також частини вищих на українську мову; в) зобов'язати Наркомосвіту виділити з-по-між українців, що закінчують ВУЗи кадри для підготування професури. 
В Червоній армії.
а) ствердити постанову Політбюро про перевід газети „Червона Армія" на українську мову, а також перевести на українську мову журнал „Красная Рота"; 
б) вжити заходів до підготування потрібної кількості командного, а також політскладу й переводу політроботи в частинах, що укомплектовані, здебільшого, з українців, на українську мову, а також переводу на українську команду дивізій, що їх накреслила Реввійськрада; 
в) Агітпропові перевірити достатність постачання Червоній армії літератури українською мовою; 
г) прохати ЦК РКП виряджати всіх українців, що кінчають вищі військові школи, зокрема військово-політичний інститут Толмачов — на Україну; 
д) запропонувати фракції Реввійськради української військової округи скласти і подати ЦК план переведення роботи в справі українізації армії, звернувши увагу на якісний бік роботи. 


