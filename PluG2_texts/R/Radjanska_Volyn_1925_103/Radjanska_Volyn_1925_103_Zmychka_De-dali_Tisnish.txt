Змичка де-далі – тісніш
(До підсумків 14 Всесоюзної партконференції). 
На 14-ій Всесоюзній конференції комуністичної партії, на першому плані, стояли питання про змичку з селом.
 «Ожвавлення рад,—це є тим звеном, що за нього треба триматись, аби поліпшити всі боки селянського життя», — так зазначив в своїй доповіді секретар ЦК РКП т. Молотов. Для того, щоб перебудувати село по новому, по-радянськи, треба притягнути до праці всіх непартійних трудящих селян.
Разом а тим партія повинна зміцнити й поліпшити свої організації на селах. Для цього будуть відряджені кращі робітники з міста на село. Для цього-ж перевірятимуться та чиститимуться сільські осередки. Для цього-ж збільшуватиметься керовництво селянськими організаціями з боку повітових і губернських комітетів партії. 
Але що найголовніше, це те, що склад сільських осередків мусить поповнюватись і поновлюватись через приймання до партії революційних передовиків з бідноти, наймитів та кращої частини середняків.
І господарчі справи партійна конференція вирішала весь час, пам'ятаючи про інтереси села. За найголовніше для дальшого зросту нашого господарства партія вважає, — вільний розвиток виробничих сил у селі. Для цього зменшено податок з сільського господарства. Партія гадає також, що потрібно ще й ще поліпшити податкові порядки. 
 За головного помішника селянину в розгортуванні його господарчих сил партія вважає кооперацію. Кооперація сільськогосподарча, кредитова, споживча —  допоможе селянинові поліпшити господарство, —  полекшити свою працю за допомогою машин, — більше постачати на ринок більше купувати міського краму й тісніше сполучитися з міською промисловістю. Вона бо навчить його провадити своє господарство на артільних колективних засадах. Партійна конференція особливо підкреслила, що основою кооперації є самодіяльність мас. Повинна бути цілковита воля виборів до кооперативних органів, а також найширша відчитність цих органів перед своїми виборцями. 
Партія особливої уваги вділила сільському безробіттю, через те вона так ретельно підтримує розвиток селянського господарства, що при ньому більше робочих рук буде притягнено до праці. Через теж вона особливо підтримує зараз кустарні промисли в селі та артіль кустарів — промислову кооперацію. Партія ухвалює полекшення  для кустарів у податках; партія стоїть за притягнення трудових кустарів до радянської професійної праці. Партійна конференція висловилась за державний кредит промисловій кооперації й за постачання їй сировини. 
Конференція розглядала справу поширення металопромисловости І тут були зважені потреби селянського господарства. 
На всіх шляхах розвитку селянського господарства, на всіх шляхах широкого притягнення селян до державної і громадянської праці, — партія підтримає сільського трудівника. Це ще раз ствердила партія на своїй конференції. 
О. Панова.

