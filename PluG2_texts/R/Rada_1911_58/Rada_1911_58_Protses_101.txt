Процес 101.
              (Од власного львівського кореспондента ).					 	Докінчений переслуханий абвйаеннх*).					Переслухання обвинувачених закінчилося 25 февраля, забравши май же чотирі тижні.
Розуміється, чим далі, тим менше нового давали показання обвинувачених: всі вони описували подію 1 (н. ст.) іюля 1910 р. в загальних рисах однаково. 		Коли б на основі тих показань хотіти установити головні моменти події, то вони представлялися б ось як: українські студенти рішили 1 (н. ст.) іюля 1910 р. устроїти в університеті віче, щоб зазначити свої права до університету.
А що на те віче прийшли вони не з голоми руками, це пояснюють підсудні тим, що вони знали про існування вшехпольської студентської боввої організації і сподівалися нападу з її боку.
І справді так сталося. Університетські власти, згадана боева організація і поліція, довідавшися заздалегідь про план українських студентів, рішили устроїти на них засідку.
Коли українські студенти відбували віче, члени боєвої організації разом з університетською службою поставили в коридорі барикаду, яка відтяла їм вихід з університету.
А коли українські студенти, вийшовши з віча, підійшли до барикади, польська сторона привітала їх полінами, а опісля вистрілами, від яких упав Коцько і був зранений Леонтович.
Аж тоді, коли з польської сторони впали вистріли, почали стріляти українські студенти, але нікого не ранили.
Бо коли поляки, приготовані заздалегідь до стріляння, стріляли мало, але влучно, українці, як звичайно демонстранти, стріляли багато, але в повітря.
Наголос вистрілів до університету вскочила поліція, яка вже від  6-ої години ранку ждала на "гайдамків". Комендант поліції, комісар Тавер, так добре знав "програму" події, що зразу звернувся проти українських студентів.
І коли до університету приїхала судова слідча комісія, він представив їй українських студентів як обвинувачених, а польських—як свідків їх вини.						Так представили справу підсудні.
Щоб це їх представлення доказати свідками, оборона виступила з цілим рядом внесень.						Перше з таких внесень поставив 12 февраля д-р Кирило Трильовський . На доказ, що між університетськими  властями, вшехпольськими студентами і поліцією було порозуміння, він просив покликати на свідків директора поліції д-ра Гайнлендера, кількох провідників вшехпольської молодіжи і ще кілька особ.				Підчас дебатів над цим внесенням між оборонцями і прокурором прийшло до демонстрації в обороні прав української мови в суді.
В супереч законові прокурор, відповідаючи на внесення д-ра Трильовського, промовляв по польському.
Проти цього запротестували всі оборонці і всі підсудні, з яких кожний по черзі зложив відповідну заяву.
На ці протести трибунал відповів, що він не має над з прокурором ніякої власти і тому рішає на далі не допускати таких протестів.				Найважніше з названих знесень оборони поставив 14 февраля д-р Андрій Кос, який просив покликати на свідків австрійського президента міністрів бар.
Бінерта, австрійського міністра просвіти гр. Штірка, австрійського міністра залізниць проф.
Гломбіянсьдого, який підчас події 1 (н. ст.) іюля 1910 р. був ректором львівського університету і галицького намісника Бобжинського.
Оборона заявила, що ті свідки потвердять, що в львівськім університеті за згодою університетських властей існувала вшехпольська студентська боева організація, яка в декабрі 1908 р. напала в університеті на намісника Бобжинського, підозріваючи його в прихильності до української справи, яка далі в маю 1910 р. в порозумінні з університетськими властями устроїла протиукраїнську бльокаду львівського університету, бльокаду, якої епілогом була власне подія 1 (н. ст.) іюля 1910 р., яка в кінці аж після цеї події розв'язалася на виразний наказ президента міністрів бар.
Бінерта, даний в присутності міністра просвіти гр. Штірка ректорові львівського університету Гдомбінському.	Відповідаючи на це внесення, прокурор знов промовляв по польському.
Тоді від імени оборони д-р Володимир Охримович заявив, що доки прокурор говоритиме по польському, оборона не відповідатиме на його внесення.
І за цю заяву трибунал засудив д-ра Охримовича на 100 корон кари за "образу прокурора"!..			В кінці 25 февраля д-р Андрій Кос поставив внесення покликати 12 свідків, головно українських студентів, але також посторонніх людей, при помочі яких оборона хоче доказати, що польські студенти мали зброю, що вони перші почали кидати полінами і стріляли, та що власне від вистрілів з польської сторони Коцько впав, а Леонтовича було поранено.								Рішення в справі всіх тих внесень трибунал відложив аж до того часу, коли будуть переслухані всі свідки, яких покликано до росправи обвинительним актом. 	Після переслухання всіх обвинувачених, почалося переслухання свідків.
Та про це в слідуючій статті. 