Президія Всесоюзного Центрального Виконавчого Комітету ухвалила проекти нового закону про районний бюджет. По цьому закону з майбутнього 1925 —26 року районний бюджет значно збільшать, як у прибутковій, так і у видатковій частині. До прибуткової частини районного бюджету, крім відраховань сільсько-господарського податку, відписують ще багато нових прибуткових статтів. З 1925 —26 року до прибутків районного бюджету відписують: 1) податки з будівель, 2) не менш половини відраховань на місцеві кошти від прибутків з державного лісового та земельного майна, 3) не менше четвертої частини тнх відраховань, що йдуть на місцеві кошти державних рибо-промислових маєтків та 4) відраховання з мита, на спадщину та инше. Коли буде збільшено кошти районного бюджету, то райвиконкоми краще охоплять всі потреби місцевого населення. Новий закон йде до затвердження чергової сесії Всесоюзного Центрального Виконавчого Комітету й з осени ввійде в силу.
