Переворот у Китаю.
Характер перевороту.—Де знаходиться президент? Кандидат в президенти.
ПЕКІН, 26 (Ратау). Переворот в Пекині має мирний характер. Генерал Фин-Ю-Сян зробив цього переворота під відомим ім'ям "христіянського генерала". Генерал держав себе незалежно щодо дипломатичного корпусу минулого року. Між ним й чужоземним посольством стався гострий конфлікт тому що чужоземцю заборонили варті, що йшла з Фин-Ю-Сяном увійти до чужоземного кварталу. Фин-Ю-Сян наказав противопоставати силі силу. Після цього протестував перед чужоземними місіями проти зневажливої для китайців заборони входити ніччю до европейського кварталу, Фин-Ю-Сян був в опозиції пекинського китайського диктатора У-Пей-Фу, який дуже залежав від чужоземців. Фин-Ю-Сян де-кілька днів тому запропонував китайському президентові Цзо-Кунйю скласти свої повноваження—той відмовився. Тоді Фин-Ю-Сян скористував перебування У-Пей-Фу на фронті, вирушив свою дивізію до Пекину і заняв місто. Через декілька годин на бік Фин-Ю-Сяна перейшло 40.000 салдатів У-Пей-Фу. 3'ясовується, що китайський президент заховався в своїй садибі, яка охороняється гвардією в З000 чоловік. Зовні садибу оточено повставшим військом, яке вимагає щоби Цзаокуя негайно запропонував У-Пей-фу припинити військові події проти Чжан-Цзо-Ліна. Сподіваються що до Пекіну прибуде вождь національної партії (анфуїстії) Ту-Ан-Шіу, що стояв в свій час на чолі китайського революційного уряду, якого раніше скинув військовий диктатор У-Пей-Фу. Кандидатура Ту-Ан-Шіу висовується на пост президента.



