Торгівля й кооперація. Більш уваги Донпаливу.
Наша кам'яновугільна промисловість, це основна база нашої тяжкої індустрії—за останні роки йде великими кроками вперед, в розумінні поширення й збільшення своєї продукції. Донецькі шахтарі, не дивлячись на те, що їм приходиться працьовати в тяжких умовах через зруйновання Донбасу білогвардійцями — всеж таки роблять все можливе для поліпшення та побільшення здобутку вугілля. Одним з головних умов дальнішого планомірного розвинення нашої кам'яновугільної промисловости є обов'язкове поширення внутрішнього збуту вугілля. При умові поширеного попиту на минеральне паливо, наша кам'яновугільна промисловість набуде значного припливу потрібних для неї обігових коштів. Здобич вугілля зростатиме та поширюватиметься. 
А для цього треба, щоб наші госпоргани та трести приділяли побільш уваги Донецькому паливові. Кам'яне вугілля мусить завойовати собі на ринкові той стан, в якому воно було в довійськовий час. До речі треба нагадати, що на другому боці топливного
фронту — дерев'яному —ми зайшли занадто далеко. 
Лісові багацтва, подекуди, знищено за рахунок наступних років. От вже необхідно тепер зосередити на копаленому паливі. Тим більш, що воно обіцяє і матеріяльні вигоди. 
В досліджень—один пуд кам'яного вугілля замінює три пуди дров. Вугіль також зручніш та вигідніш з боку перевезення та збереження. Таким чином, вигоди з минерального палива наявні та ясні. 
Нашу кам'яновугільну промисловість об’єднано зараз в управління "Донвугіль", яке має свої філії на всіх містах. З окрема, у нас в Житомірі теж мається така філія, яка збуває вугілля на дуже корисних умовах. Значна частина наших госорганів робить великі замовлення. 
Черга —за рештою, а також за приватними громадянами Збільшуючи спрос і споживання вугілля по губерні—ми цим допомогаємо розвиткові нашої кам'яновугільної промисловости—цього основного ядра з тяжкої індустрії. 
А. БАРИС.