Червоний суд. За грабунок.
17 жовтня 1924 року. Волгубсуд по карному відділу. Голова-Цвік Нарзасідателі—Колоколов і Шереф. Обвинувачує помпрокурора Чернишов. 
17 червня 1924 року, біля одинадцяти годин дня В. Бараз прийшов на чорну біржу м. Житоміра і запропонував гр. А. Штейнгардту купити 120 доларів, при чому сказав йому йти до готелю на Михайлівську вулицю де у нього знаходяться ці долари. Як вони прийшли до готелю то В. Бараз зайшов в середину і через кільки хвилин вийшов назад і сказав що його начальство спить і він не хоче тривожити. Через пів години Бараз удруге покликав Штейнгардта і запропонував йому піти в таке місце, де б не було видно, що він продає долари, що йому не зручно щоб хто сторонній знав про це. 
З цею метою вони пішли по Гоголевській вул й зайшли до порожнього дровника де Бараз повинен був передати долари.
В дровнику Бараз раптом витягнув "Нагана" наставив на Штейнгардта і крикнув "давай гроші". Штейнгардт дістав гаманець і віддав Баразові, який знову закомандовав "лягай". Штейнгардт, ніби примірявшись лягти, схопив наставленого проти нього "Нагана" і між ними почалася мовчалива боротьба. Хвилин через 10 Штейнгарт побачив, що не здолає Бараза почав кричати про рятунок. В той час по вулиці на велосипеді проізжав мимо свідок шофер Бучинський, який почувши крик "рятуйте", зіскочив з велосипеду під біг до дровника і через щилину побачив що боряться двоє і в руках револьвер скочив до дверей і крикнув на них. Бараз зараз же кинувся на втікача: Гр. Микола Вінколов, що проходив як раз мимо, побачив Бараза що втікав догнав його і затримав. Штейнгарт віддав револьвер Миколі Вінколову військовому Легартдіва, який і відправив обох і свідків до района міліціі. Входячи до будинку міліціі Бараз викинув з кишені гаманець взятий у Штейнгардта, що ствердили свідка Бучинський і Патла. При трусі в міліціі доларів у Бараза не знайдено. 
З матеріялу, що мається в ділі видно, що Бараз мав спеціяльность "скачки-грант" про що зареєстровано в Харкові та Киіві й що він втік в початку 1923 року з Харківського Допру. 
Суд визнав його винним і ухвалив ув'язнити його на 3 роки з суворою відокремністю і з позбавленням прав на три роки.