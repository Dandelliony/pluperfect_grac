До "Листа ЦК про чергові завдання виробничих парт'ячейок"
Сьогодні ми приступаємо до друкування листа Центрального Комітету нашої партії про чергові завдання роботи виробничих партійних ячейок.
Ставлячи цей лист в центрі уваги наших ячейок, ми вважаємо конче потрібним, виходячи з даних нашого досвіду (додамо — досвіду, головним чином, по Житоміру), з‘осередити увагу на де-аких моментах, загострити де-які положення цього листа.
При цьому настоюємо на тому, що лист мусить стати центром уваги всіх наших ячейок, а не тільки виробничих, бо досвід, підсумки якого дає цей лист, вказівки, які він дає, в значній мірі охоплюють і роботу не виробничих ячейок.
Почнемо з повістки загальних зборів. Лист рекомендує: «Бюро ячейки повинно заохочувати (таке) висунення знизу питань». Де-якими нашими ячейками цей метод складення повістки дня вживається вже досить довго і з великим успіхом; і тільки відсутністю обміну досвідом в роботі між ячейками ми можемо з'ясувати, чому цей метод роботи до цього часу не набув загального росповсюдження.
Далі: „резолюції по обговореним питанням не повинні складатись випадково й нашвидку, а старанно підготовлятись, з‘окрема, утворюючи для цього комісії на самому зібранні, де обговорювалось питання, чи до нього". Необхідно признатись, що це місце листа попало не у брови, а в вічі.
Егеж. Часто-густо резолюція по доповіді складається навіть не доповідачем, а як попало, під час самої доповіді ким-небудь з присяжних цих справ майстрів.
І у більшости рядових членів партії складається вражіння, що резолюція це є формальний додаток до всякої доповіді, а не висновок з доповіді, обов'язковий для проведення в життя.
Не потребує на наш погляд тлумачень такий пункт листа: «всі найважніші питання, що стоять перед ячейкою, попередньо проробляти в постійних чи тимчасових комісіях, виділених з членів ячейки, що утворюються з цею метою при бюрах ячейки... При цьому не слід захоплюватись кількістю комісій, а необхідно головну увагу звернути на те, щоб вже утворені дійсно працювали». Нашим ячейкам подвійну увагу необхідно також звернути на такий момент: «Поруч з секретарем, організатором... необхідно притягнути до досить певної участи в роботі всіх членів бюра, встановивши між ними росподіл окремих галузів роботи і т. инш..». Дуже часто члена бюра з легкою душею обмежуються відвідуванням засідань бюра, що за поширеною роботою ячейок навантажує секретаря-організатора до неможливости проводити нормально роботу ячейки.
Переведення кандидатів «Ленінських призвів» в дійсні члени, що провадиться тепер по всіх виробничих ячейках, робить для них (ячейок) особливо злободневними вказівки, які знаходяться в пункті: «Переведення з кандидатів в члени». Ми особливо підкреслюємо і не тільки для виробничих ячейок, таке місце: «Проводячи ії (роботу щодо переведення) зі всією ретельністю, з'ясовуючи товаришам, що переводяться, значіння цього переведення, не припускаючи ні зайвої тяганини і гаяння, ні порушення встановленого уставом партії порядку переведення з кандидатів в члени партії». Цілком справедливо підкреслюється першим пунктом розділу другого той практицизм, в який впала ціла низка наших ячейок; і ячейкам нашим необхідно прийняти до «неухильного керування»: «В цих (практичних) доповідях повинен бути яскраво виявлений марксівський, Ленінський підхід до даного питання, що б слухачі могли на досвіді доповіді вчитись тому, як потрібно більшовику підходити до практичних питань і правильно їх розв'язувати». Цим ми на цей раз обмежимся.
Але у одній в найближчих статтів ми до цього питання ще повернемося.