Організація юридичної допомоги на селі.
Праця губколегії оборонців була за останній час скерована, головним чином, на розвиток сітки консультацій подання юридичної допомоги населенню. Сітка організувалась з таким розрахунком щоб можна було обслугувати все сільське населення губерні. Швидкий розвиток сітки консультацій почався з січня місяця. 
Скільки зараз консультацій?
Зараз по всій губерні функціонує 41 консультація. Консультації обслуговують 109 душ. Консультації розташовані в таких місцевостях. 
По Житомирській окрузі. 
В м. Житомірі —2 й по одній консультації в Городниці, Пищові, Звяглі, Барановці, Пулинах, Черняхові, Троянові, Чудкові, Любарі, Янушполі, Мирополі, Романові, Кодні й Андрушівці.
По Коростенській окрузі.
Консультації функціонують в Олевську, Овручі, Народичах, Лугинах, Коростені, Емільчині, Володарську та Фасовій. Зараз вжито заходів до організації консультацій в Словечному, Таращах й Ушомарі. 
По Шепетівській окрузі. 
Консультації функціонують в Аннополі, Славуті, Ляхівцях, Заславі, Шепетівці, Половному, Базалії, Красилові, Грицеві, Старокостянтинові й Антонинах.
Відвідування консультацій з кожним місяцем збільшується. За пів року через дві Жатомірські консультації перейшло 1143. Більш за все перейшло через консультації селян—318 душ, робочих— 248 душ службовців— 317 душ, червоноармійців—56 душ. По Житомірському районі перепущено через консультації — 870 душ; по Шепетівській окрузі — 840. Найменшу кількість обслуговували консультації по Коростенській окрузі, всього 399 душ. З'ясовується це відсутністю подеаких районах консультацій. Наближення консультацій до села. 
Президія губколегії захисників вироблює зараз низку заходів, скерованих до наближення консультацій беспосереднє до мас. З цею метою колегія прагне до поширення до максимума годин прийому по консультаціях й встановлення по всіх консультаціях що-денних занять. Запропоновано, крім того, організувати пересування консультації. Запропоновано між иншим, організувати при сільбудинках особливі скрині (на взірець почтових) для письменних запитань селянства й давання по них консультаціями письменних відповідів. Організація каси взаємодопомоги. 
З огляду на матеріальну незабезпеченність оборонців в разі слабости, безробіття або каліцтва, колегія пропонує розробити проекта організації каси взаємодопомоги.