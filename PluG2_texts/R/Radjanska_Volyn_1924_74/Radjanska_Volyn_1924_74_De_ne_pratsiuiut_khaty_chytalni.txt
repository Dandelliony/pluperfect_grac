Де не працюють хати-читальні?
У Великому Шумську хата-читальня заснула?
Серед незаможників—не провадиться жадної культурно-освітньої праці. А хата-читальня—стоїть на селі мов щось зовсім непотрібне. Вікна повибивані, замісць шкла — дошки. Немає ані жадної книжки, немає газети виписаної. І не дбає ніхто, щоб цю справу налагодить. 
Райсельбуде, де це ти?
Чудак.
Білопільській сільраді—сором за таку хату-читальню.
У селі Білепіллі, Грицівського району, ще в січні цього року відчинилась хата-читальня. Але досі—ані жадного члена немає в ній—лише один завідуючий. Хата-читальня в одній кімнаті з канцелярією. 
Покласти газети —так дядьки, шматок за шматком —усю ії подеруть на цигарки. А деякі курці—просто цілу газету в кешеню—й піде. Зачиняти — тоді ніхто не буде читати.
Чи зацікавила така "хата читальня" селян, хоч би молодь. Звичайно, що ні. Молодь—по досвітках, там ії освіта. 
А хіба не могла б сельрада дати для хати-читальні яку небудь порожню кімнату, забеспечить ії, та хоч трошки подбати, щоб праця почалась? 
І. Г. 
Камінно-Брідські голови—газети не хочуть.
Кілька разів звертались до правління с.-госп. товариства, щоб воно газету виписало. 
— От, нащо нам газета, ме не маємо часу, щоб ії читати... 
Завжди відмахується правління. 
А голова товариства, голова сількомнезаму та голова комвзаємодопомоги—для инших справ час знаходять, от хоч би за чарчиною погуляти. Газету ж виписати, щоб хоч не вони, так хто инший прочитав, — досі не зібрались. 
Випишить, товариші. 
Г.В.