Як іде ліквідація неписьменности по селах.
У с. Солотвині роспочали працю. 
Солотвинський пункт ліквідації неписьменности вже почав свою працю. У цьому році він гадав охопити всю неписьменну молодь села, що має більше шіснадцяти років віку. Уже складено списка неписьменних, і починається вчення. 
Сельбудинок Солотвинський, що непагано працює, і хата-чятальня, що має чимало книжок, теж мають взяти велику участь у цій справі. Сельбудинок та комсомольський осередок будуть влаштовувати цієї зими лекції й читання з допризивниками, що вчаться на пункті, й цим допоможуть молоді засвоїти науку. До Ленінського заповіту — ліквідувати серед селянства неписьменність, у Солотвині ставляться дуже гарно й ця праця буде виконана, як слід. 
Ф. Теодорович.
А в с. В. Шумську—праци йде погано.
У Великому Шумську, Тропнівського району, ще цю справу не налагодили, щодня до голови сельради йдуть учні-допризивники з заявами, що їм далеко ходити—за п'ять верстов, а на пункті—не провадиться жадного вчення. 
Завідуючий пунктом ліквідації неписьменности часто їздить до міста, або иншим чим зайнятий. А голова сельради—не довідається, як іде праця на пункті. 
Чудак.