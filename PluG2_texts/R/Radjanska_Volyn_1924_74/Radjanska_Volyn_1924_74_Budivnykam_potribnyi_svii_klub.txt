Будівникам потрібний свій клуб.
Будівничий сезон наближається до кінця. Максимум через 2—3 тижні всі значні роботи закінчаться й приблизно з цього часу для нас, будівників, надійде, як ми його звичайно звемо, "мертвий сезон". 
Треба проте, щоб цей мертвий сезон для робітників-будівельників, що-до культпраці, став би найбільш жвавий, щоб всю нашу масу будівників, ту, яку ми мали в спілці до теперешнього сезону й ту, що ми втягли в місті за час будівельного сезону 24 року (понад 600 душ, а всього понад 1000 душ) втягти в культпрацю.
У нас є значна кількість неписьменних та малописьменних. Перші відражаються до лікнепа, для инших відкривається при спілці школа по ліквідації малописьменности. Відкривається профтехнична школа де, будівникам буде дана можливість познайомитись з елементами будівництва та урочного становища. 
Але головне, що нам необхідно для нашої робочої маси— це свій клуб. Клуб ГСПС при всьому свому бажанні не має змоги обслужити всіх об'єднаних ним членів. Для будівників же клуб під час затишку в роботах повинен стати місцем жваної учеби. Губвідділ нашої спілки досить серйозно задумався й прагне це питання розв'язати в бажану для робітників сторону. 
Бажано було б, щоб ГРПС пішов би нам назустріч в розвязанні цього питання. 
М. Ф.