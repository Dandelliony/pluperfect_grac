
В Італіі.
Подробиці демонсрації в Неаполі.
 В Неаполі, де вплив фашистів надзвичайно малий, уряд заборонив влаштувати скликаний опозіциєю мітинг. Мітинг повинен був бути зачиненим, себ-то запрошувались на нього тільки члени неаполітанських організацій опозиційних партій.
 Однак, неаполітанська маса невдовольнилася паперовим протестом, а явилась до будинку, де повинен був відбутися мітинг, в кількості, що багато разів перевищує містність помешкання. Навкруги будинку були завчасу росташованими частини фашистської міліції, й в міру того, як натовп збірався, вони розганяли ії прикладами. Обурена маса утворила демонстрацію з вигуками: „хай живе Італія", „хай живе Матеоті". Міліція розгоняла демонстрантів, але вони знов збірались групами. На допомогу міліції прибули нові загони фашистів з киями та револьверами. Серед демонстрантів антифашистів відокремлювались своїм бойовим настрієм колишні фронтовики, що належать до асоціяції „Італія Либера". (Асоціяція ця знаходиться під впливом республіканської дрібнобуржуазної, що зберегла в де-якій мірі традиції „Молодої Європи", Мадзиніта-Гарибальді). Між демонстрантами обоїх таборів роспочалось завзята сутичка, котру припинило втручання двох рот берсальєрів.
 Групи фашистів в цей час подались руйнувати редакцію найбільш значної газети південної Італії „Маттино", що вона з фашицького табору перейшла за останній час до антифашицького. Між иншим всі значні газети опозиційного табору по всіх містах Італії вартуються невеличкими групами карабінерів, які також вороже ставляться до фашистів. Ось тут між останніми та карабінерами виникла сутичка. Фашисти, яких було значно більше порозбивали вікна редакції „Маттіно". Карабінери одбиваючись мусіли роспочати стрілянину в повітря, і ще більше розлютувало фашистів. В сутичках поранено більш 10 карабінерів, а одного з них тяжко поранено офіцером фашицької міліції.
 Під вечір фашисти мандрували по всіх вулицях міста, б'ючи встрінутих членів опозиційних партій, здираючи значки в членів „асоціяції фронтовиків" (був. фашицька організація, яка с початку серпня на з'їзді, в Асизі, постановила відмежуватись од фашизму, але не прилучалась до опозиції).
 Банди фашистів удирались в кафе, де є оркестри й примушували музику грати фашицький гімн „Джовінецца", але Публіка протестувала й з свого боку вимагала виконувати нелюбого фашистам королевського гимна.
 В багатьох місцях банди фашистів, мусіли втікати.
 За добу в Неаполі було 3 вбитих, зверх 10 тяжко та більш 100 легко поранених.
 За час фашицького режиму, це перша вулична протиурядова демонстрація яка знаменує собою лише початок при сучасних та громадських настроях Італії. Симпатії обивательської маси безумовно на боці анти, фашистів. 
 