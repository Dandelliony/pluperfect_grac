УРОЧИСТЕ ЗАПРИСЯГАННЯ.
У міжнародній дитячий тиждень Житомір не відстає від инших місць.
 Вечер 5 вересня. 
 „Юні ленінці" в лавах струнких, з червоно-гарячими прапорами збираються до робітниче-партійного клубу.
 Далеко-далеко простяглася довга бурхлива смуга дітвори. Дзвінять в повітрі пісні повні завзяття та сили.  Тут їх вітають представники компартії. Вітають свою майбутню зміну.
 Далі рушає урочистий похід.
 До комсомолу.
 Ще далі до пам'ятника учителя й вождя — Леніна.
 Море дитячих голів. Червоні бліки прапорів. Бадьорі пісні.
 Тра-та-та-та, тра-та-та. — чітко б'є барабан.
 Підійшли та вишикувались навколо пам'ятника.
 Спадають хвилі дитячого гоміну. Тиша. 
 Відкривається мітинг. Один за одним проходять промовці. Уважно слухають юні ленінці.
 Все ж так важливо для них. І значіння дитячого комуністичного руху,і значіння червоної ленінської присяги з'ясовують промовці. 

 Тут, біля пам'ятника Ілліча діти обіцяють створити йому живий та великий пам'ятник —багатомілійонну дитячу комуністичну організацію.
 Так їх слово буде непохитним. Вони його доведуть.
 Нарешті сама урочиста хвилина. Червоне заприсягання.
 Підвівши вгору праві руку ленінці присягають.
 —„Я, юний ленінець СРСР, перед своїми товаришами даю урочисту обіцянку в тім, що чесно виконуватиме заповіти Ілліча", — чітко тремтять в повітрі слова.
 І гімном своїм кінчають церемонію заприсягання.
 —„Ми, діти Октября", — лунає в глибоких смерках.
 І ріжними мовами дають гасла бадьорі: „юний ленінець, на зміну комсомолові будь готовий".
 „Юний ленінець до виконання заповітів Ілліча готовий будь".
 „Юний піонер, до всесвітньої революції готовий будь"!
 Котиться молодими голосами Інтер націонал, кінчаючи горде, стальове — ленінське.
 „Завжди готові!"
 К—н.