По вищих школах.
Білоруський вечір.
2 лютого у залі Швейцарської Долини одбувся білоруський вечір на користь незаможних студентів білорусів. Багато зійшлось публіки, щоб довідатись про життя білоруського народу хоч з сцени, але вечір носив не білоруський характер, а швидче великоруський. Досить зазначить того, що хор тільки проспівав дві білоруських пісні, а більшість пісень співав великоруських. Прибув на вечір з своєю труппою і відомий Ігнат Буйницький, що вславився у Петербурзі своїми виступами з білоруськими танцями. Останні залишили гарне вражіння у глядачів. У газеті „Серпантинъ”, що вийшла підчас вечора, крім скількох анекдотів на білоруській мові, все инше було складено по великоруські. Продавався на вечорі і „Беларускі календар на 1918 год”, але щось не дуже купували його. Дуже гарно йшла торгівля „колдунами" білоруськими. Прикре вражіння робило те, що ніде не можна було почути білоруської мови. Студентство білоруське у Варшаві майже виключно складається з „тоже б?лоруссовъ“. Матеріальний успіх вечора гарний.
