Театр і музика.
Вечір народньої пісні. Українська народна пісня здобула собі популярність і любов серед широкого громадянства не тільки в Росії, а й за кордоном. По більших культурних центрах України часто можна почути українську пісню з концертної естради нерідко навіть в гарному художньому виконанні. Але тим городянам, що одвідують вечорі й концерти з українськими співами, подається репертуар здебільшого обмежений, шаблоновий. Надзвичайно багаті, коштовні скарби пісенної творчости нашого народу мирно спочивають по великих збірниках М. Лисенка та инших музичних працьовників. Рідко хто з наших артистів-співців завдає собі труду — витягти з під пилу ті праці і показати нашому громадянству заховані в них справжні перлини. А тим часом публіка концертна виховується на “малоросійськом” репертуарі, на куплетах дешевого гумору до тогож в утрировано-грубому виконанню. Це показує мало розвинутий музичний смак як самих виконавців, так і їх слухачів. Завдання справжніх артистів культурних діячів—лежить в тім, щоб, не спокушаючись дешевими лаврами в невибагливої авдіторії, підіймати її до себе, вести за собою, розвивати добрий смак, показувати нові области вищої артистичної насолоди От-же з цього погляду позавчорашній вечір в клубі “Родина“ своїм характером викликав у вас втішні по чуття й надії. Артистичній комісії клубу прийшла щаслива думка—впорядити „вечір народньої української пісні", до участи в якому залучила вона видатніші місцеві артистичні сили. Перед численною авдіторіею, що по береги заповнила клубну залю з сусідніми кімнатами, лунали своєрідні, дивно-прекрасні українські мелодії, цій авдіторії здебільшого невідомі. Були тут пісні жіночі семейно-любовного характеру (у виконанні д-к Мрішук, Свиридової), чумацькі, бурлацькі, козацькі, гайдамацькі (д.д. Карлашов, Тихальський, Павловський, Полікарпов, Орлов, Царенко). Вибір—строго обміркований, видержаний; ні одної плями, ні одної хиби. Цілою бурею оплесків вітала авдіторія популярну у нас артистку д-ку Драгомирецьку, що проспівала орігінальну по мелодії і цікаву по змісту пісню „Закувала зозуленька в лузі". В чарівних згуках роскішного свого голосу надзвичайно влучно передала шановна артистка як глибоку дівочу тугу, так і молодий задор та кепкування з козака (Лугом іду...). Гарні були й декламації д. Вороного та д. Тарасевича. На закінчення вечора виступив парубоцький квартет, що склався з та ких солідних співців, як д.д. Карлашов, Тихальський, Дурдуковський та Адашов. По щирости мусимо призна тнся, що такої високої втіхи од виконання українських пісень рідко нам доводилося зазнавати. Це був шедевр свого роду. Виконавці дуже добре зспівалися; їх квартет —це одно ціле одухотворене однаковими почуттями й переживаннями. Треба сказати що пісні О. Кошіца („Та болять ручки", „Ой у полі три дерева різно", „А хто бачив, а хто чув"...), написані в дуже широкому масштабі, дають цілий ряд музикальних картин—ілюстрацій до пісенного тексту і вимагають високо-культурних виконавців. З цими всими труднощами квартет справився блискуче. Повторяємо, що такого співу —з одного боку високо артистичного, а з другого — перейнятого щиро-народнім, парубоцьким колорітом, дуже рідко доводиться чути. Як нам казали, квартет цей, під керуванням д. Карлашова, має замір виступати часто на концертах. Щиро вітаємо ці заміри, бажаємо виконавцям повного матеріального успіху —за художній можна наперед ручитись. Радимо д. Ііндржишкові звернути на цей квартет особливу свою увагу і записати його виконання на грамофонні пластинки. Це було б для підприємця безперечно далеко ціннішим придбанням, ніж зроблені ним записи співів всяких „малоросійських” трупп. 
— Український театр. Сьогодня в театрі М. К. Садовського йде оп. „Галька".  Опера „Бранка Роксоляна" йде 16 февраля в бенефіс хора. 
— Городецький театр. Сьогодня йде оп. „Дни нашей жизни". Театр „Соловцовъ". Сьогодня йде ком. „Хорошо сшитый фракъ”.
