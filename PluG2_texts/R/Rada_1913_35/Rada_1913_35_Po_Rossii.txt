По Росіі.
Губернаторська нарада. На параді губернаторів прочитано було доклад Білецького про хуліганство. На думку докладчика, з приводу цього питання треба внести в Думу законопроект. Нарада одкинула пораду одного з південних губернаторів про вживання кари різками в боротьбі з хуліганством. Жваві дебати викликало питання про поділення отри дів стражників Деякі члени наради висловлювались за те, щоб стражників було настановлено в кожному селі. Инші ж члени радили скупчувати отряди стражників по великих пунктах, щоб можна було негайно гасити вогонь великим числом озброєних людей. Постановлено, зважаючи на ріжні місцеві умови, покласти це питання на волю губернаторів. 
—Петіція финляндського сейму. Рада міністрів розглядала цими днями петіцію сейму в Финляндії по ріжних питаннях, що до управління цією країною. В цій петіції сейм прохає скасувати цілу низку Височайших наказів і закон в. Розглянувши цю справу, рада міністрів з свого боку цілком приєдналась до висновку финляндського губернатора про те, що всі такі прохання финляндського сейму—є копія таких же петіцій попередніх сеймів і усі вони мають один зміст—відокремлення Фииляндії в окрему одиницю. Що ж до піднятого ген.-лейт. Зейном питання про обмеження данного сеймові права подавати всепідданчі петіції, то рада міністрів визнала, що перегляд постанов істнуючих сеймових статутів про петіціонне право є такою серйозною справою, що обмірковувати її і робити якісь певні постанови можна тільки тоді, коли з приводу цього питання буде вироблено які небудь позитивні думки. Цю постанову міністрів Височайше затвержено. (Г. М.).
— За чужу провину. В Аткарську (Саратівської губ.), в городській школі хтось підчас перерви встромив перо в портрет Царя Олександра III-го. Учень Мягков був діжурним. Учителі покликали його на засідання ради, допитували його, але він нічого не бачив і не знав. 
— Ти діжурний, ти мусиш знати,— кажуть йому. 
— Не можу ж я сказати, коли не знаю хто це зробив Мягков заплакав. Обміркувавши справу, рада постановила увільнити Мягкова. Останній—один з кращих учнів школи і через три місяці мав скінчити її. (О. Н).
— „Ку ен“ Маркова 2-го. В курській судовій палаті розглядали справу пристава Дица, якого обвинувачували за „превышеніе власти и истязанія” під час допитів. Диц—перший брат відомого депутата Маркова 2-го. Маючи такого впливового родича, він міг ро бати всякі злочинства і зоставатись на службі, доки, бувший губернатор Гильхен не посварився з депутатом Марковим 2-м. Дица зараз же було притягнуто до суду по багатьох справах. На суді виявилось, що Диц, допитуючи селянина Стрільникова бив його сам, приказуючи при цьому: „Битиму, поки не заморюсь, а заморюсь — посиплю сіллю і битиму нагаем”. Потім, з наказу Дица, Стрільникова били по черзі письмоводитель і стражники, але, як вони заявили, і це підтвердив сам Стрільников, —„били з примусу й не дуже”. Палата засудила Дица до тюрми на 4 місяці. (Р. Сл.). 
— Самосуд над співробітником газети. В Акермані, вночі, на глухій вулиці двоє невідомих людей, зустрінувши співробітника „Акерм. Слова” Брайта, почали бити його ломакою, приказуючи: „оце, тобі дяка!“ Перед цим випадком редакція одержала кілька листів з підписом „союз? русскаго народа”, в яких одверто вказувалось, що „Союз?” має „по заслузі” розправитись з одним з співробітників „Акерм. Слова”.
— Всякі звістки. Представники міністерства внутр. справ, на питання депутатів бюджетної комісії заявили, що другий всеросійський перепис буде зроблено в 1917 році після реорганізації статистичного комітету. 
— З 25 по 27 февраля в Петербурзі відбудеться зьїзд монархистів. Зьїзд буде скликано з ініціативи Пурішкевича та Маркова 2-го. На засідання зьїзду нікого, крім чл. зьїзду, не пускатимуть. Розглянуть такі доклади: 1) Духовенство в 4-й Думі; 2) Чи можуть працювати монархисти у 4-й Думі? 3) Чому не справдилась надія, що покладали під час виборчої кампанії, на духовенство? 4) М-та монархистів—агітація. Нарешти зьїзд вислухає доклад Пурішкевича на тему: „Шкоди від октябризму“. 
— „Інокентіївщина". Адміністрація Муромського монастиря, що в олонецькій губ., вислала 1.000 душ прочан—прихильників ієроманаха Інокентія, висланого з балтського манастиря. Інокентій пішов тоді разом з своїми прихильниками. По дорозі вони зустріли конвой, що вів арештованих. Сталось непорозуміння, під час якого салдат ранив штиком Інокентія. Юрба йде з хреста ми і співом. Жінки і діти терплять від холоду. Де-хто з них помер.
