Дописи.
(Од власних кореспондентів).
С. ДЕРЕНКІВЕЦЬ Черкаського повіту, (на Київщині) Селянська безпорадність, Поки ідея кооперації привьється у вас, поки вона ввійде в нашу плоть і кров—життя часто й густо ставить незорганізований сельський люд в безпомічне становище. В минулому році Набутівський цукровий завод перебудовували. Через це контора заводу мала багато роботи, і зробивши де-кілька условій з селянами на буряки, далі робить їх відмовилась. Замість того, контора запропонувала селянам робить условія з д. Хмельницьким, котрий взяв підряд од заводу. Усі селяне, які з заводом условія зробить не встигли, пішли до Хмельницького. Тепер буряки селяне давно вже звезли, а грошей за їх і досі не одержали, та навряд чи й одержать їх. Ходить чутка, що Хмельницький уже з заводу забрав майже всі гроші, а селянам нічого не дав. До того ще, строго-формальних умов селяне з Хмельницьким не робили, так що судом взять своїх грошей не можуть. Звичайно, трудно думати, що селяне зовсім їх не одержать — великий гармидер тоді знявся б, бо на Хмельницького здавали буряки селяне із пятьох сел, але, всеж таки, справа лишається досить не певною. Селянам нашим прийдеться покластись на совість та ласку д. Хмельницького і покірно ждать. А вже звісно, яка в наш час непевна надія на чиюсь совість та ласку... В такім ділі поміч якого - небудь кооперативного товариства була б неоцінимою — воно-б зьєднало наших селян, і цим одним уже визволило-б їх од визискування.
СМІЛА (на Київщині). Молода дівчина Савченко, про яку сповіщалося в газетах, що зникла з Смілої мало не місяць наза — знайшлась у ставу під льодом. Учора явивсь у поліцію привідця шайки—хлопець 19 років Скалозуб, виказав своїх спільників—Письменного, Дяченка і Вовченка — все Скалозубові однолітки, і розповів, як вони занапастили вік молодій дівчині. Піддуривши її обіцянкою провести до дому через став, вони одманили її од подруги, з якою та верталась з церкви, й пішли в пьятьох по льоду. Дійшовши до Вовченкової клуні, що стоїть коло ставу, на одшибі од хати вони затягли її у ту клуню. Там, згвалтувавши, убили, а потім однесли до ополонки й підіпхнули під лід. Скоїлось все це у 8 год. веч. в сотні ступнів від людських осель. Сьогодня,по вказівці Скалозуба, її витягли. Вся голова її в синяках. Одежа й чоботи були здерті з неї тоді-ж напасниками і сховані десь у очереті, але їх не знайдено: або вони кажуть неправду, або їх забрав раніш хтось инший. Всі хлопці сини заможних хазяйнів... Подія ця наробила великого переполоху у нашім місті.
КОРОВИНЦІ (на Волині). При нашій цукроварні й маєткові істнує школа, а при ній книгозбірня для школярів і відділ за для служащих. В цей відділ передплачують ріжні журнали, навіть такі, як “Русское Богатство" та „Современный Міръ”. Чомусь на ці журнали припадає дуже мале число читачів—всього 4 —5 душ. Оце наближався час поновлення передплати на ці журнали. Учитель школи склав реєстра й подав на затвердження управителеві маєтками. Наш гурток заходився, аби за рахунок загального бюджету було передплачено принаймні „Украинскую Жизнь". За другі навіть і не говорили. Гадали, що коли передплачують такий поступовий орган, як „Сов. Міръ" й для такого числа фактичних читачів, то можуть передплатити й нам на російській мові український журнал. Тим більше, що читачів постійних виявлялося до 10—13 чол., й коштує журнал дешевше. Але... так гадалося, та не так склалося. Пан управитель не затвердив реєстру з „Укр. Жизнью". На вимоги, мотивуючи свою постанову, сказав: „так я хо чу, виходячи з власних поглядів й національно-політичних переконань й прошу про це більше не говорити". Зайві були наші аргументи; що орган не лівіший від „Совр. Міра", що він на московській мові, що він дешевший, видається у Москві, що читачів буде більше, а ніж на „Совр. Мірі”.Що, нарешті, чому задовольняючи потребу самого обмеженого кола читачів, не задовольнити теж цілком законної потреби й вимог другої, більш численної частини місцевих читачів? На все це була одна одповідь—„так я хочу й решта"! І А от іще подібний вибрик, місцевого „прирожденнаго хохла". Була при заводі під новий рік ялинка для дітей служащих й майстерових. Умовились, поруч з цяцьками роздавати й дитячу літературу. Зібрали на цю мету де-кілька карбованців, виписали книжок. І от, роспорядчикові чомусь стало страшно „куща". Злякався, сердега, дитячої літератури, ввижалося йому щось неймовірне, трохи не каторга. Ну, й запротестував, хоч попереду був згодився. Так і не одержали бідні діти кращого подарунку— книжечок. „Не так тії пани, як підпанки",—як той казав. Начальство дозволяє, а добровільні „сотрудники" читати забороняють.
Г. РОМЕН (на Полтавщині) Місцеве життя. Національний український рух оживає потроху. Торішню зіму усе спало. Тепер трошки покращало. Загомоніло життя. Маємо свою власну „трупу”. Встало на ноги русько-українське музично - вокальне - драматичне товариство. Це товариство уже давно дістало собі дозвіл, але спало досі. Аж міська адміністрація почала шукати по Ромнах— „де ділось русько-українське товариство і чи воно що зробило за минулий рік”? Керівникам стало соромно. Прокинулись і 2 лютого виставили в Ромнах пьєсу „Мартин Бо руля”. Збор був повний. Публіки на виставі була страшна сила. На виставі продавались картки Лисенка. Картки цікаві і йшли гарно. А тепер, оце вцю зіму, наше товариство виставило четверту пьєсу. Та і жаль, що освічених українців у нас дуже мало. Все спить, до освіти не береться. Місцева газета „Роменъ“ на загальному зібранню, 16 грудня, минулого року, одвела половину своїх сторінок для писань українською мовою, але там пишуть все російською мовою. Редакція одповідає, що це через те, що ніхто не пише українською мовою. Останніми часами в Ромнах зьявилось багато української літератури.Часто можна зустріти „Маяк”, а Раду“, „Ріллю”, „Сяйво”, „Л. Н. В.” і т. ин. Добре було-б, як би свідоме українство взялось писати у газеті, а товариство до читанок, вистав та самоосвіти. Аматори готують до вистави „ Розумний і дурень", а також вечір Лисенка, Шевченка. В бібліотеці нема українських газет, про це теж слід подбать молоді.
МИКОЛАЇВКА (Шепелівка), хорольського повіту (на Полтавщині). Місцеве життя. Хутір у нас невеликий хат із 50 буде. Живуть люде все заможні. Де у кого в власна земля, але більша частина своєї землі не мають, а держать аренду у наслідників тутєшнього поміщика п. Шепелева. Тепер пішла між селянами чутка, що спадкоємці поділяться землею і в аренду людям давати не будуть. Сумують бідняки-селяне, що остануться без землі. І справді, гірко прийдеться жити селянам (особливо бідноті) без цеї аренди. Навкруги все земля в ціні від 30—35 карб., та ще й за кілько верст від хутора, а вони тепер платять 18 карб. за десятину. При школі нашій істнує маленька бібліотека російських писателів, але нею із селян мало хто користується. Газет і часописів ніхто з селян не одержує, темрява людська панує і нікому її розгонити. Піяцтво все поширюється. Хоча „казенки" і немає, але потайних шинків досить. Де які з селян мають думку скласти приговора, щоб закрити потайні шинки, але більша половина не згоджується приложити руку до цього “бо кожний із них торгував сивухою”, як казав мені один селянин.
