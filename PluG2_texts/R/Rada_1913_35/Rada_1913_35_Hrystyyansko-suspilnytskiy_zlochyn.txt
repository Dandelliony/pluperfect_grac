Християнсько-суспільницький злочин.
{Лист з Відня}
Відень втратив одного з найпопулярнійших людей цілої Австро Угорщини, австрійське робітництво втратило свого Бебеля, свого найвизначнійшого проводиря – Франца Шумаєра... Коли Шумаєр повертався з Штоккерав, куди він їздив по партійним справам, в віденськім північно-західнім вокзалі до нього підійшов ззаду християнський-суспільник Куншак і убив його вистрілом в голову. Куля бравнінга з розрізаним вістрієм нікельової сорочки пробила страшну рану і Шумаєр вмер на місці. А убійник після свого ганебного вчинку спокійно віддався в руки поліції. При поліційнім допиті він заявив, що забив Шумаєра, щоб помститися над соціалдемократами, які ніби то позбавили його праці за зламання страйку. Поліційне слідство правда ствердило, що він майже рік лишався без роботи. але робітнича книжка Куншака показує, що він по своїй волі залишив працю і не мав її, бо й не шукав. Поліція знайшла в кімнаті убійника цілу фабрику куль, над якими Куншак робив свої досліди, і 175 корон грошей. Причиною злочину була тільки безмежна хороблива ненавість убійника до соціал-демократів. Куншак вибрав своєю жертвою Шумаєра через те тільки, що сей був визначнійшим проводирем австрійського робітництва. Особистих ворогів, дякуючи своїй лагідній і веселій вдачі, Шумаєр не мав. Зі своїм найбільшим політичним противником—Люегером, Шумаєр був на „ти” і в найліпших відносинах. Після смерти Люегера серед християнських суспільяиків вже пе було противника, що міг-би виступити проти Шумаєра. Гесман міг тільки ненавидіти і боятися Шумаєра. Шумаєр був одним з тих, що найбільше спричинилися до того страшного розгрому, якого зазнали християнські суспільники на всіх областях суспільно політичного життя. Шумаєр був сотворений самим життям для боротьби з християнськими суспільниками. Він дуже рано пристав до робітничого руху і, працюючи цілий день в фабриці, ночами побільшував свою освіту. Гаряча прихильність до освіти була одною з найбільш позитивних ознак Шумаєра, він дбав про освіту робітництва і в початку і на вищих щаблях своєї діяльности в парламенті. „Ми домагаємося коротшого часу праці", говорив він, „щоб мати спроможність вчитися” і це не були порожні слова, а велика правда. Шумаєр був одним з найліпших промовців віденського парляменту, але не тільки його промови, а і кожний його Zwischenruf (вигук) ніколи не минали цілі, завсігди були влучними і повними справжнім питомим віденським гумором. Праця виконана Шумаєром для народу в парламенті і поза парламентом—безмежно велика; його заслуги признавали і його противники, коли хотіли бути чесними. Похорон Шумаєра був таким, якого не знав ще Відень ніколи. За труною йшло, по підрахунку не соціалістичних часописів—більше пів милійона люду, і багато сотен тисяч стояло шпалерами по шляху останньої подорожи Шумаєра. Тисяча пятьсот вінків і тисячі телеграм з усїх кінців світа були йому останнім привітом. Але знайшлися і людці, що захотіли виправдати огидний вчинок і зробити Куншака—коли не героєм, то мучеником, якого „переслідували” соціал-демократи. Після невдалої спроби довести, що Куншак в часі виконання злочину не належав вже до християнсько-суспільницької партії, колеги його в „Reichspost”, „Deutches Volksblatt“ і инших гідних партії органах, постаралися звалити вину за злочин на самих соціал-демократів, що нібито сіють „терор” поміж робітництвом. Треба згадати, що і український „Руслан”, не ростяпавши як слід справи, сліпо пійшов за німецькими колегами. Боротьба партії робітників з терором занадто відома, щоб про неї писати тут більше, а моральна відповідальність зазлочнн Куншака безперечно падає і на ділу його партію. Про діяльність цеї партії я мав вже нагоду писати в „Раді” під час розгрому християнських суспільників на виборах до парляменту; тепер мушу тільки додати, що діяльність цеї партії, дратуючи низші інстинкти людини, підготовує грунт до божевільних вчинків. Позбавлена всяких підстав демагогія що не числиться з засобами, підкупство, засноване на традиційнім переконанню, що пануючій партії все можливо, і нарешті роспач за втраченими здобутками безмежно здеморалізували християнських суспільників і утворили атмосферу, в котрій міг відбутися і злочин Куншака. Чорна сотня є явищем інтернаціональним: поміж руйнованням культурних інституцій з запомогою пляшок чорнила, розбишацьким нападом хулігана на „інородця” і убивством всіми поважаної людини—ріжниця не така вже то й велика, М. Данько.
