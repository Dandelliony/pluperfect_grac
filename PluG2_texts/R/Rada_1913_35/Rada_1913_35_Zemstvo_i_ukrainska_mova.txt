Земство й украінська мова.
„Жени природу в двері—вона влетить у вікно”,—ця стара, як світ, істина як-найкраще потверджується на справі української мови в наших земствах. Здавалося б, що наші земства з такою енергією виганяють українську мову „в двері”, що вона ніяким чином не може влетіти назад. І вона справді не влітає, бо не тільки двері й вікна, але й всі найменші шпарунки перед і нею наглухо замкнено. Але вона не вгамовується й вперто стукає в замкнені, й сучасні земці, при всій їх глухоті до потреб життя, все-таки не можуть не чути її голосу. І ось свіжий приклад з практики лубенського повітового земства, на Волині. Офіціально українську мову з того земства, розуміється, вигнано, як і зо всіх инших „українських” земств. Але останнім повітовим земським зборам, що відбулись недавно, довелось-таки знову зустрінутися з цею настирливою мовою. Земська управа подала на обміркування зборів аж цілих два доклади, в яких українська мова виступала, як головна дієва особа. В першім докладі говорилося про необхідність побільшення курсу науки в земських початкових школах од 8 до 4 років. Варто поглянути, якими несподіваними мотивами обгрунтовано необхідність цеї реформи. Ось що читаємо з цього приводу в докладі управи („Извьстія Волынскаго Губернскаго Земства 14 , №, 1, 1913 г., ст. 8—4): „Управа в своїх висновках опіралась на постанови першого загальноземського зьїзду по народній освіті, на підставі яких школи з 4-літнім курсом найбільше поширені в губерніях, залюднених майже виключно инородцями або населених ріжноплеменною людністю. Дубенський же повіт, як відомо, має ріжноплеменну людність. Після данних волинського губернського статистичного комітету за 1910 р. сельська людність дубенського повіту складається з 72,2 проц. українців, 8,5 проц. євреїв, 0,5 проц. поляків, 5,6 проц. чехів, 8,8 проц німців і 2,91 проц. великоросів. Природно, що дітям нашого повіту, шо вступають до! школи при повнім незнанні російської мови, якою навчають у школі, доводиться теряти ввесь перший шкільний рік на те, щоб познайомитись з цею новою для них мовою”... А через те для них мало звичайного 3-літнього курсу початкової школи, а потрібний ще принаймні один додатковий рік. Збори згодилися з доводами управи й постановили завести 4-літній курс науки в початкових земських школах. Инакше кажучи, земство збільшило свої видатки ще на кілька десятків тисяч карб на рік, а що найважніше—накинуло українським селянським дітям ще один зайвий рік науки. І це все сталося наслідком небажання завести українську мову в початковій школі. Дорого ж коштує земству нехтування української мови! Другий „український” доклад управи має на меті поширення діяльності земської книгарні. Як читаємо в докладі, „земська книгарня повинна постачати людности популярну й зрозумілу літературу. А що мовою головної маси місцевої людности являється мова українська, то необхідно ширити серед людности головним чином українську літературу, що могло б дати дійсно блискучі наслідки”. Але в справі цього докладу навіть не пощастило довідатись, як поставляться до нього земські збори, бо на стор. 53 докладів управи знаходимо лаконичну примітку: „з 22-х докладів управа зняла з черги доклад №5—про книгарню”... Так стоїть справа з українською мовою в земствах. В одних випадках, як ми бачили, вимоги життя „обходяться" кривою стежкою, й замісць завести українську мову земства пристають на збільшення своїх видатків й на непотрібне марнування робочого часу людности. В других випадках „слизькі” питання попросту здіймаються з черги, начеб то через незалежні обставини. Але цікаво в даннім разі не те, який практичний наслідок буває з того, коли в земствах порушується питання про українську мову: час для позитивних практичних наслідків ще, очевидно, не настав для нашої мови. Тут найбільш характерно те, що такі питання все-таки раз-у-раз виникають по земствах, хоч як їх обминають і від них одхрещуються. Це, очевидно, відбувається помимо всякої-там агітації й пропаганди, і тим воно цікавіше. Саме життя стукає в двері, й коли його відганяють од дверей — воно стукає в вікно. Оця впертість, з якою питання про українську мову раз-у-раз виникає по наших земствах, свідчить краще всяких инших доказів про невигаданість і природність цього питання. А коли так, то очевидно, що національнокультурні потреби нашої людности колись таки будуть задоволені, бо не було ще в історії такого випадку, щоб вимоги життя рано чи пізно не були задоволені.

