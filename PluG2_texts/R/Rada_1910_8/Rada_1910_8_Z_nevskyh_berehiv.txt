                                      З невських берегів.
                                                                                 XLVII. 
                                                                                      Страшні цифри.
        
    Я забув згадати і ще про одну цікаву і мало зрозумілу прикмету петербурзької статистики самовбивств за минулий рік. 
          По великих містах Європи трапляються досить часто самовбивства дітей. Західна Європа знає навіть самогубства пятилітніх. І в Петербурзі раніш вони траплялись. Так за часів з 1869 року до 1878 р. в П-зі було 57 самовбивств дітей, в Москві за цей час 40, починаючи од 8 років. Тепер же ми маємо на загальне число 42 самовбивства дітей до 16 літ за 7 місяців, тільки 8 - 10 дітей  од 12-ти літ до 14, що дав дуже малий процент в порівнянню з загальною цифрою. 
        Як впливає професія на число самогубств? Це питання давно вже цікавило статистику і соціологію.
    В Західній 6вроді дуже багато самовбивств бував серед інтелігенції. У нас, як видко з петербурзької статистики, навпаки. На 1334 самовбивців до 85 проц. припадає на людей зовсім неінтелігентних або мало інтелігентних професій -  робітників, кравців, простітуток, прислуги і т. и.
        З інтелігенції найбільшу жертву несуть за кордоном воєнні. Число самовбивств за кордоном серед воєнних з 1876 по 1890 роки перевишало число їх в инших верствах суспільства Франції в І l /4 разів, в Італії в 5 1 / 6 разів, в Австрії навіть в 10 раз. Колись і в Росії серед воєнних % самовбивств стояв досить високо (382 самовбивства на 1 млн.). Але за минулих сім місяців з 1334 самовбивств на воєнних припадало тільки 14. 
        Дуже багато самовбивств траплялось серед простітуток (за 7 міс —65 випадків). Коли порівняти цю цифру з загальним числом простітуток в Петербурзі, то процент вийде більше, ніж колосальний. Цікаве одно з'явище і тут — число самовбивств за весняні і літні місяці, як раз тоді, коли страшенно побільшується число самовбивств серед молоді і особливо дівчат, серед жриць Венери вдвоє спадає: з 12-ти зімніх падає до 6-ти—7 весняних і літніх.
       Од простітуток не відстає  й студентство. За 7 місяців преса зарегіструвала більше 32 (33 —35) само вбивств серед курсісток і студентів. Тут крива лінія цілком нормально підіймається. За зімні місяці часом  до 7 —8, підскакує здорово в апрілі і падає до нуля літом.
       Колосальний процент дають також кравчихи, швейки та наймички. Для цих крива лінія майже що-місяця не спускається нижче 30-ти. Літератори, художники, купці, за цей період дали по 1 самовбивству. А чиновники -3 самовбивства. Найщасливішою професією, як і по статистиці смертности, було духовенство. Не вважаючи на свою велику численність в Петербурзі, самовбивців серед нього майже не буває. І за минулий період трапилось тільки одно -  отруївся діякон з перепою. 
      Надзвичайно цікавий матеріал дають всякі способи, якими люде заподівають собі смерть. Статистика мало цікавиться цим боком питання. Бо убгать в які-небудь рямки способи людського „самогубства», ще й досі ніяк не вдається. 
      З техничного, з медичного і з всіляких наших поглядів вважається за найлекше — вішання. Без муки, без  болю людина теряє память і свідомість в скілька секунд. Але в Петербурзі цей спосіб стоїть трохи не на останньому місці. Принаймні з 1334 самовбивців тільки 75 повісилось. З них, що теж досить цікаво, 70 чоловіків і тільки п'ять жінок.
       Тоді, як отруїлось —801, з них 409 чоловіків і 392 жінки. Як бачимо, тут жінки йдуть майже на рівні з чоловіками, а в де-яких місяцях (іюнь — 36 —45; іюль 31—42), то навіть і опережають чоловіків.
        Труїлись всим, що тільки можна було добути — кислотою з оцту, йодом, мишьяком, морфієм, нашатирним спіртом, французькою зеленню, сулемою й т. ин. Але найбільший процент —до 89 проц. всього числа, що отруїлися, припадає на оцтову кислоту. 
        Стрілялось небагато  — lO5, з них тільки 10 жінок. Зарізалось 74, з них п'ять жінок. Втопилось —159, з них 29 жінок. Всі ж инші заподіяли собі смерть иншими способами — кидались під трамвай, під поїзд залізниці, скакали з високих місць. Бували і такі, що ошпарували себе окропом, в надії зараз же вмерти. Один заколовся цвяхом. Адміністративно арештований політичний скоротив собі віку тим, що проковтнув одну золоту і скілька срібних монет. Бували випадки і „самосожиганія* обливались варасином, а потім підпалювали себе і згорали живцем!.. 
      Скільки муки в серці мусить накипіти у людини, скільки ненависти до життя і людей треба таїть в серці. щоб заподіяти собі таку страшну смерть живцем згоріть, або в казані зваритись... 
      Соціологи не раз спинялись на цім страшнім з'явищі, що примушує людей позбавлять себе того, що є найдорожчого, найціннішого у людини — життя. Довго думали, що величезна більшість самовбивць божевільні і чинять собі смерть під впливом божевілля. 
       Але новіша псіхіатрія ясно довела, що величезна більшість і навіть трохи не всі самогубства чиняться «вь здравомъ умъ и твердой памяти». Не має значіння великого і племенна спадщина, як перше думали. Бо в Скандінавських країнах не попадались би тоді такі цифри; в Норвегії на 1 м. жит. припадав—65 самовб., в Швеції —125, в Данії —251. 
       Частину самовбивств можна і пробують пояснить економичними перемінами в життю країни. Але й з цього нічого не виходить. Бо виявляється, що число самовбивств побільшується не тільки підчас тяжких економичних крізісів, але й підчас високого підйому економичного добробуту народа. Крах величезного французького банку Бонта викликав не менше самовбивств у Франції, ніж п'ятимиліардна фраацузька контрібуція в иб‘едааній Германії. А таких прикладів є — скільки схочте!..
    Так само і великі революції та політичні катаклізми. В одних випадках вони побільшували число самовбивств, в других, але цілком аналогічних першим, зменшували. Зараз печать пробує пояснить петербурзьку та й російську взагалі пошесть самовбивств крахом 1905 —1906 років. Можливо, що в цьому є доля правди. Але не все правда. Бо після економичного краху країна трохи оправилась вже. По нашій статистиці тільки в 194 самовбивствах (135 муж. і 59 ж.) удалось вияснить, що причиною самовбивств було безробіття. В 137 случаях — спричинився хронічний алкоголізм. Над всіми ж нашими мусимо поставить знак запитання. Бо такі заяви, як „отъ веселой жизни* (здебільшого у проституток), „отъ любви“— трапляються рідко. Більшість зовсім мовчки покидає життя або лишає лаконичний заповіт— «въ смерти моей никого не вините». 
      Єсть один закон в соціології, котрий на нашу думку, обіймає всю групу причин теперішньої епідемії — це той закон, котрий каже, що громадський організм переживає тепер період хронічного хорування і що причину цеї слабости треба шукати в ненормальности сучасної цівілізації.
   Зараз боротьба за життя потрібув такого величезного напруження розумових і фізичних сил, що люде слабенькі не видержують і гинуть або помалу од злиднів, од всіляких хвороб, або раптом кінчають. Жінки і діти беруть не значну участь в цій боротьбі і менше од неї гинуть. По великих містах і більш культурних країнах, де та боротьба жваво кипить вона і більше жертв потрібуе. Так само і підчас раптового підйому народнього добробуту або раптового його занепаду. 
     З цього погляду цілком зрозумілі будуть для нас і ті зігзаги кривої самовбивств, про котрі річ раніш у нас була. Височінь її у проституток і студентів, котрим життя надзвичайно дорого дається, і підупад на дітях і старих. Величезна більшість самовбивці — люде не інтелігентні—селяне, мішане, що прибувають з сел на заробітки в дозрілих літах і або зовсім до старости глибокої не доживають, або йдуть на старість умірати в села, під рідну стріху.
