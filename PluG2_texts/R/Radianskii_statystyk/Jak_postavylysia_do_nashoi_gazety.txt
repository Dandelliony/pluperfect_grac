Як поставилися до нашоі газети
(листи до редакції).
Пора вже й нам прокинутись. Одержавша газету свою «Радянський Статистик», зрадів не мов мала дитина. До цього часу мені здавалось, що крім 
райстатистика, добровільних сільських кореспондентів та Окрстатбюро не існує більше ніяких статистичних сил та установ. Знаю, правда, що десь 
у Київі є Губетатбюро, яке керує всіма статистичними силами губернії, а про Ц.С У. дуже мало чув. Мені здавалось, що Ц.С.У. цс є неприступна 
фортеця «Верден", до якої зовсім не можливо було підступити. Але-ж нарешті мур, який роз'єднував нас із Ц.С.У. рухнув, через якого було нам 
перекинуто першу нашу газету «Радянський Статистик», як першого вісника про існування статистичного коріння. Газета «Радянський Статистик» це 
перший крок наближення Центру до статистичної маси. «Радянський Статистик» це наша, тов. тов. добровільні кореспонденти та райстатистики, 
газета. Але-ж щоб вона дійсно була нашою, нам необхідно її підтримувати як з матеріяльного боку, так і дописами своїми. Ц С.У. не має змоги, 
не має стільки матеріальних засобів, щоб задовольнити кожного добров. кореспондента та райстатистика. Ми повинні самі її виписувати. Коли 
газета наша, товариші доброкори та райстатистики, то чому ж нам спать. Прокинемось! Пишіть про свою працю, про своє життя, злидні і т. и. 
Обмінюймось думками. Хай центральні органи прислухаються до голосу статистичної маси, дають поради та відповіді. Хай поможуть розвіяти 
статистичну темряву. Хай живе єднання статистичних мас з Центральними органами. Райстатистяк Попенко О. І. Уманської округи, Ладижінського 
району на Київщині. Одержавщи від Нас через Окрстатбюро газету «Радянський Статистик», я з радостю і з увагою прочитав її. Працюючи в умовах, 
коли відповідальні робітники на місцях, не уявляючи значіння статистики, не дають підмоги, коли селянство вперше в революційний час узнало 
про існування статистики, не досить уявило собі про мету і завдання її, а другі зовсім про неї не знають. Цей момент і ці важкі умови роботи 
на місцях Ц. С. У. своєчасно учло з виданням газети «Радянський Статистик». Нині маючи в руках помічника і керовника, ми, доброкори і райстатистики, 
будемо боротись із не культурністю на селі і будемо ліквідувати статистичну неписьменність серед селянства. Гадаю, що наш орган повинен мати 
не вузько статистичний характер. Дозвольте побажать Вам успіхів у вашій роботі, щоб наш орган процвітав і розростався і виправдав усі ті 
надії, що ми на нього покладаємо. Товариші доброкори і статистики, всі до роботи лікв дування статистичної не письменности серед селянства і 
будування соціялістичної держави. Райстатистик Вериславського району, Херсон, округи, Одеської губернії Алтухов. Радо ми зустріли перше число 
нашої газети «Радянський Статистик». Ми, велика кількість райстатистиків і доброкорів, розпорошена по нашій Радянській Республіці, давно 
бажали мати свою газету, свій орган, через який ми б могли висловлювати свої бажання, свої думки відносно робота по держстатистиці. Ми знаємо, 
що ми несемо великі обов'язки перед Радянською Республікою, і в особі Ц.С.У. являємось покажчиком дійсного становища господарства. Ми перші 
бачимо й чуємо біг крови, бій сердця господарства Радянської Республіки, ми перші замічаємо застої й хиби в житті селянина фабрики й завода, 
перші ми маємо можливість сказати куди й що потрібно в Радянській Республіці. Наш голос, є голос народу. Дійсно ж голос ми маємо тільки з 
виданням «Радянського Статистика", який нас з'єднує в одну велику силу і голос наш буде далеко чути. На сторінках «Радянського Статистика» 
ми маємо можливість висловити все те, що нас турбує, тут же ми маємо «куточок доброкора й райстатистика». Побажаємо, щоб він завжди був 
заповнений. Будемо працювати над нашою роботою й над самими собою. Побажаємо, щоб наша газета освітлювала не тільки наше життя, життя Радянської 
Республіки, але й инших держав, хотя б в скороченому вигляді Побажаємо, щоб «Радянський Статистик» давав нам пораду в нашій повсякденній 
роботі через газету й книжку. Вітаючи нашу газету, мріємо, що наше бажання здійсниться і ми під керовництвом газети будем певніше працювати 
на користь Радянської Республіки. Райстатистик Корольков. Доброкореспонденти П. Товстуха. І. Романенко. IV. Сьогодня 12 грудня 1924 року 
вперше одержав 2 числа газети „Радянський Статистик". З великою охотою її прочитав декілька разів. Горжусь як статистик цією газетою, яка 
багато буде освічувати статистика, буде давати йому нові й свіжі вказівки в його роботі. Ця газета повинна використовуватись статистиками та 
доброхітними дописувачами як найкраще. В ній найдемо найкращого порадника. Сміло будемо говорити на всіх перехрестках про підвищення господарства 
між селянами. Ця газета повияа бути порадником села по обробці землі і підвищення його господарства. Всім нам робітникам, що працюють між 
селянами, по селах, слід росповсюджувати про газету на зборах між селянами, повести роботу між селянами про передплати газети, і цим ми 
полекшимо собі роботу в добуванні правдивих відповідів од села Статистик І. Макаренко. Сріблянський район Прилуцької Округи на Полтавщині. 
V. Сільстатистики Сквирського району на Вілоцерківщині щиро вітають тих товаришів, в думці яких созріла ідея утворення газети „Радянський 
Статистик". З цієї газети ми тепер зможемо почерпнути багато відомостей, яких раніш не мали. Хай живе 1-ша Радянська Статистична газета, яка 
поможе нам тепер виправити помилки минулих років. За доручення Сільстат Сквирського району Райстатистик А. Беркут VI. Дуже зрадів я, коли 
одержав перший номер „Радянського Статистика" та дознав що вона буде висилатися доброкорам та райетатистикам. З одного-тільки номера я вже 
багато взнав на що потрібна статистика. До цього ж часу, кола селяне питали на що потрібна статистика відповідав: «Нужно», та й тільки: бо і 
сам добре не знав. Тепер-же я зможу роз'яснити це селянам, а коли вони зрозуміють, то і звідки будуть давати правдивіші. Спасибі за „Радянський 
Статистик", бо не було ни одної статистичної книгі, з якої міг би поширити свій статистичний світогляд. Бажаю успіху, а ми, доброкори, не 
зостанемося в обов'язку. Доброкор А. І. Яніна. Виселок Фурсівка, Чаплинського району, Херсонської округи, Одеської губернії. VII. Надсилаючи 
при цьому марками передплату на 6 місяців на газету «Радянський Статистик», прохаю редакцію висилати її мені, почавши з першого номера.
Я маю можливість користуватися для читання В. газети одним із тих примірників, що надсилаються до Окрстатбюра, але гадаю, що маю змогу бути і 
справжнім передплатником тої газети, що відповідатиме потребам статистиків у поширенні їх статистичних знаннів, та допомагатиме в їх повсякчасній 
діловій роботі. Я гадаю що таких передплатників знайдеться чимало, а це дасть можливість удосконалити справу видання газети, дасть підвалину 
до переведення її з двохтижневого видання принаймні на тижневе, а пізніше і ще більше поширитись газеті у цьому відношенні та стати щоденником. 
У свій час, коли я був волостним статистиком, я на власнім досвіді переконався, як важливе є для села правдиве совітлювання завдань, роботи і 
наслідків державної статистики, що охоплює всі важливіші явища сільського господарства і суспільства. Часто-густо несвідомість селянства, а 
тим самим і добрОхітних кореспондентів (бо як це ті самі селяне) Статбюро, спричинялося до легковажного відношення їх до найголовніших завдань 
Держави, що в той скрутний час мусила мати всебічні відомости про життя села для його відбудови. Зараз, коли вже є можливість, районовнй 
статистик та доброкор мусять бути озброєними певними знаннями в тій галузі роботи, в якій вони працюють. І з цього боку видання газети «Радянський 
Статистик» потрібно лише привітати. Таке видання доцільне і відповідатиме вимогам життя. Складне питання про напрямок і програм газети — буде 
вирішено згодом, самими передплатниками її та тою масою читачів, потреби яких газета мусить задовольнити в иершу чергу. Ця маса районові статистики 
та доброкори. І на мою думку, правдиво пише райстатистик Н. В. у першому числі В. газети. До сього часу ще райстатистики — це, власне кажучи, 
не статистики, навіть не пасинки в статистичній сім'ї. Це лише формальна назва, що не відповідає дійсности в тому сенсі, що суто статистичного 
в ній занадто обмаль. Райстатистики, за поодинокими винятками, не мають найелементарніших засаді про статистичну роботу, яку провадять. «Радянський 
Статистик» даст їм це. Окрстатбюро, в умовах праці не має фізичної змоги повсякчасно освітлювати теоретичні підвалини біжучих завдань статистики, 
звичайно обмежуючись лише техничниии вказівками їх виконання. І в цьому «Радянський Статистик» допоможе райстатистикам. Але чисто статистичним 
органом поки що газета не мусить бути, як що вона розрахована на селянську масу доброкорів та райстатистиків. А це, здається так. і вимоги 
низового читача, що до газети повинні бути задовольнені. Статистики ж міста свої прагнення до досконалого вкочення статистики мають можливість 
задовольняти иншими шляхами. Таким чином В. газета, на нашу думку, мусить бути не тільки ідейною керовницою і знязком між всіма статистичними 
силами Держави — це її головна мета, безперечно — але, й, поки що, задовольняти почасти культурні потреби маси читачів її в галузі їх політичних 
і громадських інтересів. Справжня мета видання повинна бути твердо витримана. Але з другого боку зміст його не мусить бути занадто спеціфичним, 
і воно повинно давати освітлення тих повсякденних питань, що цікавлять не лише статистиків, а все свідоме суспільство. В. Г. VIII. Надсилаючи 
одночасно з цим 5 карбованців, співробітники Криворізського Окрстатбюро на Катеринославщипі прохають надсилати на протязі одного року 5 примірників 
газети „Радянський Статистик". Від усіх робітників Державної Статистики Криворіжжя вітаємо вихід першої статистичної газети в цілому світі. 
„Радянський Статистик" зміцнює корпорацію статистиків та популярізує основи статистики в широких масах населення і через те ми зробимо все 
залежне від нас за для поширення передплати на цю газету. Т. в. о. Завокрстатбюро Спаський. Статистик Кирсанів.
IX. Наші невідкладні запити. Глибока радість охопила нас, коли ми одержали нашу газету „Радянський Статистик". Спішно розіслали її доброкорам 
та райстатистикам. Ми говорили їм про статистичну газету, з нетерпячкою ждали її, і звичайно, дождались. Ця газета набуває ще тим свого 
особливого значіння, що дає можливість робітникам статистики з низів висловити голосно свої сподіванки й змагання, що в процесі довгої й 
невідступної діяльности одержали певні оформлення, які вимагають відповідного змісту. Але завдання газети полягає ще в тому. І щоби внести ще 
більше ясности в ті взаємовідносини, що існують між органами держстатистики та відомствами, з якими доводиться стикатися. Часто навіть 
відповідальні робітники держустанов дивляться на Статбюро, як на довідне бюро, не хотять рахуватися з тим, що конструкція Окрстатбюра та 
йому підвідонних низових органів пристосована головним чином до виконання завдань із центру й що задовольняти місцеві потреби в усій їхній 
широті, не одержуючи на це коштів при занадто мінімальному штаті,  — нема ніякої змоги. Не можна заперечувати того факта, шо часом місцеві 
запити цілком справедливі але переведення їх повинно відбуватися на організаційних засадах, а не самим тільки наказом. З метою координації з 
роботами місцевого значіння необхідно було б улаштовувати при Окрстатбюро статнаради, що в їх склад входили б відповідальні представники 
зацікавлених установ і де спільно розбірався б порядок роботи спільного характеру, а також виконання завдань місцевого значіння. Газета без 
сумніву буде великим ричагом до популяризації ідей статистики. Проте, популяризацію треба зміцнити й живим словом, треба, щоб виїзжали 
представники центру на місця, влаштовувалося низку лекцій і т. д. Наше Бюро звертається до Правління Центрального Робітничого Клуба про 
організацію при ньому статистико - економичного гуртка. Газета, в усій своїй широті ставлячи питання про популяризацію ідей статистики, ніби 
зриває цілком у кожного з нас покривало з очей, показуючи на невідкладно і важливу справу: багато з нас раніш це усвідомлювали й уживали низки 
заходів, але відтягалися й не підходили прямо й рішуче до цього питання, газета ж поставила його перед нами на ввесь свій зріст і, об'єднані 
глибоким змаганням, спільними зусиллями, ми повинні негайно приступити до практичних заходів. Окрстатбюро закликало райстатистиків та доброкорів 
прикласти всі старання, щоб поширити газету серед трудового населення; число передплатників буде одним із покажчиків, як зуміли райстатистики 
та доброкори зацікавити завданнями статистики своїх односельчан. Один кореспондент на 500 господарств, 500 газет на 500 господарств такою 
повинна бути перша формула практичної змички кореспондентів із господарствами. В усіх нас кипить надія, що статистична справа буде міцнити й 
квітнути і „Радянський Статистик" є, ніби нам спільний символ, що свідчить про великі цілії нашого єднання й робот. Статистик-інструктор 
Бердянського Окрстатбюра Л М. Грабельнівський.