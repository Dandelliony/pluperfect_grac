Розбіжність цін на сільсько-господарські та промислові товари.
В-осени минулого року питання про розбіжність цін на сільсько-господарські продукти та промисловий крам набуло незвичайної ваги в нашому 
господарчому житті. Як відомо, в той час ціни на зернові хліба стояли на дуже низькому рівні; напр., середня ціна за пуд жита по Україні 
дійшла до 25 коп (в черв, обрахунку). Явище це, без сумніву, чимало шкодило селянському господарству; купівельна спроможність селянства 
значно зменшилась; селянин не маз змоги набувати потрібний йому промисловий крам; напр., за пуд жита по цінах на 1 січня 1923 р. можна була 
придбати 1,5 арш. ситцю, а по цінах на 1 жовтня — лише 0,4 арш. в наслідку такої розбіжностм в цінах повстала криза збиту; промисловість не 
мала куди збувати вироблений крам, бо міський ринок мав лише обмежене значіння. Зважаючи на те, що дальше розходження цін загрожувало загальному 
стану народнього господарства, радянська влада почала вживати рішучих заходіа, аби наблизити ціни по обох групах краму; в першу чергу було 
переведено зменшення цін на промисловий крам. Поскільки головні галузі промисловості; знаходяться в руках держави, перевести це зниження було 
не важко; державні господарчі організації (трести та синдикати) мусили зменшити вартість своїх виробів і тим самим зробити їх доступнішими 
для широких селянських мас. Разом з тим було вжито певні заходи що до підвищення цін на збіжжя, відповідний вплив на рівень хлібних цін мусив 
мати вивіз хліба за кордон. Вся ця низка заходів, безперечно, мала корисні наслідки для селянства, але все ж вона не розвязала остаточно 
питання про розбіжність цін. Як відоме, важливу ролю в підвищенні цін на промисловий крам відограють накладні витрати, що звязані з існуванням 
цілої низки ріжних торгових посередників; доки крам дійде до селянина, він переходить через цілу низку торгових посередників. В звязку з цим 
було висунуто гасло наближення краму до самого населення; жваву, активну участь у цьому наближенні повинна взяти кооперація. Отже більша 
частина 1924 р пройшла під знаком боротьби з приватнім крамарем, шо стояв наперешкоді зниження промислових цін. В-осени біжучого року виникла 
нова небезпека для нашого господарства: в звязку з неврожаєм, що визначився є де-яких районах України, почався зріст хлібних цін: напр., середня 
ціна за пуд жита по Україні на 1-е жовтня досягла 85 коп., це-б то втричі вище, аніж торік на той же термін. Це явище безупинного зросту 
хлібних цін має в собі де-яку небезпеку для дальшого нормального розвитку нашого господарства. Безперечно, селянство зацікавлене в тому, щоб 
ціни на хліб стояли на певному, досить високому рівні, але, безперечно, робітнича класа зацікавлена в тому, щоб мати дешевий хліб. Дальше, 
необмежене підвищення хлібних цін мало б наслідком підвищення заробітньої платні, зріст цін на товари й знищення всіх тих заходів, що вжиті 
були за останній час в боротьбі за зниження цін. Отже спільні інтереси робочого класу й селянства вимагають, щоб була знайдена та справедлива, 
конечна ціна, що задовольнила б справедливим вимогам селянства, але не шкодила б і інтересам робітництва; звідсіля виникла спроба визначити 
певні, лімітні ціни, що поставили б певні межі стихійному безупинному підвищенню хлібних цін. Відтак, складні економічні обставини даного 
моменту знову висунули питання про взаємовідносини села й міста, але вже в иншому вигляді, ніж не було торік. Без сумніву, радянська влада 
переможе й ці нові труднощі, що стоять на перешкоді дальшого зміцнення й розвитку нашого господарства, але певного запорукою цієї перемоги є 
спільна, невпинна праця в цьому напрямку робітничої класи й селянства. І. Л.