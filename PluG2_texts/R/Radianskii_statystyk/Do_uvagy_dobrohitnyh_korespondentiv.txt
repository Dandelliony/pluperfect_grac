До уваги доброхітних кореспондентів.
Читачі нашої газети встигли, треба сподіватися, з'ясувати собі, які ті завдання, що стоять перед державною статистикою. А з'ясувавши ці 
завдання, й роля робітників державної статистики стає ясною. Одна з найскладніших завдань, шо стоять перед ЦСУ, являє собою організація постійного 
й неослабного спостерігання процесів, що відбуваються на селі, його потреб та труднощів. Процеси ж ці з'ясовують і встановлюють на підставі 
тих обслідувань, що їх провадять органи державної статистики рік-у-рік на весні й восени. Доповнення до цих основних обслідувань становлять 
селянські бюджети й відомості про врожайність. Всі ці дні в своїй сукупності дають нам загальну картину господарського становища села в цілому 
й ріжних груп домохазяїв зокрема. На підставі цих даних радянський уряд виробляє заходи, спрямовані на підняття селянського господарства. 
Вивчення статистичних відомостей приводить до утворення умов, що можуть бути використані з метою планового будівництва в царині сільського 
господарства. Але поруч із цим виникає невідкладна потреба в знанні тих чи инших тимчасових явищ, що як раз у даний момент мають надзвичайно 
серйозне значіння для села й для урядової влади. Маючи ж відомості про ці явища, остання могла б швидко вживати заходів до полекшення трудношів,
що виникли на селі. Очевидно, шо вловити ці явища шляхом тільки статистичних обслідувань неможливо. Тут потрібні инші, методи й инший підхід. 
Необхідно, очевидно, щоб органи державної статистики, підійшли як найближче до життя села й узяли під своє спостерігання важливіші моменти 
повсякденного сільського життя. Цього можна досягти тільки за допомогою нашої мережи доброхітних кореспондентів. Тільки вони можуть дати нам 
ясну й цілком безсторонню картину сільського життя. Вони безумовно можуть і зуміють виконувати свою громадянську повинність. Але, працюючи з 
власної ініціятиви, без керуючих вказівок, доброкори безумовно звернуть увагу на найріжноманітніші явища, що де-які з них можуть і не цікавити 
в даний момент державу. Звести ж цей ріжноманітний матеріял в одне ціле також не буде можливо. Відціля ясно, що для планомірности в роботі 
необхідно, щоб усі доброхітні кореспонденти давали відомості за одним заздалегідь виробленим програмом. Инакше кажучи, відомості ці треба 
одержувати анкетним шляхом. На цей шлях і стало ЦСУ. ЦСУ вирішило час од часу посилати такі анкети доброхітним кореспондентам що повинні будуть 
заповняти в терміновому порядкові й негайно повертати до ЦСУ. В ріжні часи року ці анкети будуть ріжні й зміпчш залежатимуть од того кругу 
питань, шо в той чи инший час цікавитимуть державну статистику. ЦСУ надає величезного значіння цим анкетам і вважає, що вони дадуть можливість 
державі швидко реагувати на нові потреби села й прийти йому на допомогу. Беручи на облік величезне значіння, яке має вивчення села й спостерігання 
його життя, доброхітні кореспонденти зважать серйозність доручуваної їм роботи й постараються цілком об'єктивно відповісти на всі питання 
анкети та негайно переслати їх на адресу ЦСУ.