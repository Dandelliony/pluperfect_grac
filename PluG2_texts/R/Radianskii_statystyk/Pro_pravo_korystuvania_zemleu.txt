Про право користування землею
Право на землю трудового користування (ст. ст. 9 — 26 Земельного Кодексу), що залишалося до видання Кодексу без певного визначення, одержує в 
нього ясну характеристику. Кожен, хто бажає працювати на землі, має на це право. Незалежно від стати (чоловік чи жінка), вірування (православний, 
магометаник, баптист і т. п.) та національности (українець, молдаванин, німець, болгарин, грек і т. д.), кожен має право на наділення, його 
землею. Землі може одержати кожен не більше від того, що необхідно йому для безбідного існування його господарства. Замісць права власности 
встановлено саме лише право користування землею. В основу цього права користування лягає особиста праця хлібороба. Тільки праця дає право на 
користування землею. Право на користування землею є безтермінове й може і бути припинене тимчасово або назавжди тільки в зазначених законом 
випадках. Сюди стосуються: доброхітне відмовлення, перехід до инших занять, переселення, відібрання землі для деріжавних або громадських 
потреб, залишення землі без обробки та відібрання землі за зазначені в законі правонарушення. Всі ці випадки хлібороб наперед знає й по-за 
ними його право на землю є безпечне. Це утворює в хлібороба певність завтрішнього дня, а разом з тим і зацікавленість у підвищенні продукційности 
свого господарства. Він сміло може вклазувати в своє господарство працю й капітал, наперед беручи на облік реальні можливості розширення й 
поліпшення цього господарства. Своє право на землю кожен землекористувач може здійснити лише в складі земельної громади. Иншими словами, як 
шо хтось захоче одержати землю знову, то він повинен бути членом тої або иншої земельної громади. Як шо ж він не є член громади або не виконує 
встановленого громадою порядку землекористування, то він не може одержати землю. Для землекористувачів, що мають відокремлену від останньої 
землі громади ділянку, дозволяється тільки перехід до поліпшених форм господарства. Для такого переходу не потрібна згода громади й він може 
це зробити незалежно від системи господарства в громаді. Право на землю трудового користування може бути здійснене ріжно. 3емлекористувач 
може користуватися землею у вигляді кількох черезсмужних ділянок у громадах з громадським (обшинним) або подвірно-спадковим користуванням. В 
тих же громадах, де були одноособові ділянки в усіх громадян або тільки в де яких, то там він може залишити за ссбою відрубну або хуторську 
ділянку. Так само й при новому наділенні землею він може свою землю одержати або у вигляді черезсмужних ділянок або у вигляді хутора або у 
вигляді відрубу. Як що земельна громада має свою ділянку в неподільному користуванні, наприклад, артіль, комуна, товариство, то кожен землекористувач 
має право на долю землі з наділу громади. Часто в громадах де які вгіддя, наприклад, луки, вигони й инше перебувають в неподільному й спілоному 
користуванні, тоді він зберігає за собою право на участь у спільному користуванні вгіддями земельної громади. Саме одержування землі провадиться 
двома способами. Як що в розпорядженні земельних органів є запасна земля, призначена для трудового користування, то її може бути віддано 
окремим землекористувачам або цілим новим земельним громадам тільки згідно з правилами земле влаштування. Коли ж землі прохають в окремих 
громад, то наділяють нею згідно з правилами земельного статуту громади або її присудом. Часто буває, що хтось із родини є призваний на 
військову службу або ж пішов на трудові заробітки й землі йому не наділяють або відбирають Земельний Кодекс захищає як тих, так і инших. В 
разі мобілізації, призову на військову службу або обрання на радянську чи громадську посаду належна на долю цієї особи земля залишається за 
її господарством на ввесь час служби. Коли ж ідуть кудись на трудові заробітки, то земля залишається за ними протягом двох сівозмінів, принятих 
у цій громади. Після цього земля йде в розпорядження земельної громади. Як шо ж він повернеться знову в громаду, то його наділяють землею з 
запасного земельного фонду останньої. Проте, ми знаємо, що далеко не всі громади можуть мати земельні запаси. Як же тоді бути? Тоді він 
залишається безземельним до найближчої розкладки землі, коли йому й дадуть землю нарівні з иншими членами земельної громади. Важлива є стаття 
22 Кодексу про те, шо збитки, нанесені землекористувачеві, винагороджується. Ця стаття говорить про відбірання земель трудового користування 
для державних та громадських потреб. Ця стаття дає трудовому землекористувачеві можливість вносити в одержуваний ним наділ всілякі поліпшення, 
не ризикуючи позбавитися вкладених у землю й невикористаних витрат. Всі споруди, будівлі, посіви, инші рослини й взагалі все звязане з ділянкою 
землі, шо перебуває в користуванні даної особи, належить останній (ст. 23). Ці статті Кодексу можуть тільки сприяти поліпшенню праці кожним 
земле користувачем на своїй землі, наслідком чого буде збільшення продуктів сільського господарства. Де-хто думає, що ці статті поширюються 
на відводи земель для цукроварної промисловости, на так звану „націоналізацію земель для цукроварних заводів". Це невірно. В Кодексі сказано: 
„відбірання землі при землевлаштуванні, а також для меліорації, дорожного будівництва або инших державних чи громадських потреб провадиться 
згідно з особливими правилами. Землевлаштування взагалі провадилося з певною поступовістю й при націонализації йшло таким чином. Зацікавлена 
сторона (цукротрест) зробила заяву, але, зогляду на її великі розміри, декретом Раднаркому від 4 січня 1922 року її було скорочено до мінімума. 
Далі йшла підготовка відводів земель для окремих цукроварних заводів, складання проектів та пред’явлення їх учасникам земле влаштування. 
Роботу цю проваджено при безпосередній участ і представників од земорганів (губземвідділів та повітземвідділіз) та зацікавленого населення. 
Зогляду на особливу важливість і значіння цукроварної промисловости для держави всі проекти остаточно затверджував Наркомзем. На цьому кінчалася 
головна й основна стадія землевлаштування. Її по всій території України було закінчено до 1 листопаду 1922 року, тоб-то за кілька тижнів до 
видання Кодексу. Не тільки цю частину роботи, але й дальшу стадію землевлаштування (техничні роботи) в багатьох справах уже було закінчено до 
видання Кодексу. Тому ст. ст. 22 та 23 Земельного Кодексу не можна пристосовувати до відводу земель для цукроварних заводів. Тому що право на 
трудове користування визначає тільки особиста праця, то всякі инші способи одержання землі закон забороняє. Стаття 26 Кодексу каже: „купівля, 
продаж або запродаж, відписування або дарування, а також закладання землі забороняється. Ми бачимо, що це все способи одержання землі не шляхом 
особистої праці. Всі такі угоди вважається за недійсні. Винуватців же в цьому не тільки карається (ст. 139 Карного Кодексу — примусові роботи), 
але й позбавляється прав на трудове користування землею. Нарешті ст. 25 Земельного Кодексу передбачає захист фактичного користування землею. 
Як що в когось із землекористувачів одібрано землю або заважають йому господарювати, то він повинен негайно звернутися до районової земельної 
судової комісії. Остання за клопотанням землекористувача зразу ж відновлює його порушене право землекористування не чекаючи розгляду питання 
про право на землю по суті. Розгляд цей може затягтися на довгий час, а життя господарства вимагає негайного відновлення цього права. Таким 
чином, сталість землекористування і з цього боку знаходить підмогу в Кодексі. Ось що говорить Земельний Кодекс про право на землю трудового 
користування. Лука Краснослободсьний.