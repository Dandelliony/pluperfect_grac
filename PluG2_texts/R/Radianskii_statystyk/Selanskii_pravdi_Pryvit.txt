"Селянській Правді" – привіт.
20 березня „Селянська Правда" святкувала п'ятирічний ювілей свого існування. В тяжких умовах народжувалася селянська газета на Україні. Тяжкий 
фінансовий стан, брак літературних сил, хуртовина бандитизму, що бушувала по українських селах, затримували й зривали розвиток селянської 
преси. Умови громадянської війни, агітація проти радянських елементів, вимагали, щоб правдиве друковане слово доходило на село і пояснювало 
завдання та заходи Радянської влади. І селянська газета закликала село, підіймала широкі селянські кола на боротьбу за Радянську владу, за 
визволення від ярма капіталу та панів. Коли ж радянська країна перейшла до спокійного будівництва, то й перед селянською пресою повстали нові 
завдання: пропагандувати піднесення нашого сільського господарства. Кампанію 1921 року, що пройшла під гаслом „великого засіву", селянська 
преса виконала почесно. Всіма останніми роками селянська газета веде боротьбу за розвиток нашого сільського господарства, за поліпшення форм 
землекористування, за поширення кооперування населення, за якісне поліпшення радянського апарату на селі, за підвищення там культурного будівництва. 
Цими ж роками вона закріпляє свої позиції на селі. Період переходу газети від неплатної розсилки до грошової передплати визначився кризою 
тиражу, а потім ці труднощі пройшли і газета поволі стає на власні ноги і не потрібує сторонньої матеріальної допомоги. Особливо значних успіхів 
селянська преса на Україні досягла 1924 р. Коли в січні 1924 р. тираж „Селянської Правди" досягав щось до 6 000 примірників, то в мент свого 
ювілею газета здесятерила свій тираж, довівши його до 60.000 примірників. Зростання кількістю йшло рівнобіжно зі зростом якости. Селянська 
газета придбала своє обличчя, стала жвавіше відгукуватися на події, тісніше звязалася з масами. Зріст селянської свідомосте, розвиток суспільносте 
на селі, політика Радвлади що до зміцнення змички міста з селом допомагали зросту нашої селянської преси. Газета починає відогравати величезну 
ролю в житті села і стає необхідною його властивістю. Тепер нема жодного глухого кутка, куди б не доходило справне друковане слово. Сількорівський 
рух, що охопив широкі кола селянства, дає газеті можливість організувати на місцях і зміцнити селянське суспільство. Разом з цим сількори 
допомагають Радвладі виявити ті гнійниці, що по де-куди вистигали в умовах темряви та пригноблення селянських мас. Згадаємо Димовку та цілу 
низку инших подібних процесів, що їх виявила виключно газета, дякуючи настирливости її сількора. Сількор звязав газету з селом, дав можливість 
Радвладі глибше роздивитися в саму гущу селянського життя і, одночасно сприяючи успіхові газети, відчинив селянинові широкий шлях до ознайомлення 
його з усіма заходами і завданнями Радвлади, з усією нашою творчою діяльністю на громадянському, політичному та господарчому фронтах. Селянська 
преса полекшила обопільне зрозуміння міста та села, щільніше заязала їх змичку, і в цьому її незамінима роля. „Селянській Правді", одній з 
перших, що пішла до густих шарів селянських мас, одній із перших, що повела боротьбу проти темряви та забобонів на селі, одній із перших 
оборонців зміцнення та оновлення селянського господарства, одній із перших друкованих проводирів на селі ідей та гасел Радвлади та комуністичної 
партії „Селянській Правді" наше привітання і побажання ше ширшого розквіту і ще міцнішого звязку з селянськими масами.