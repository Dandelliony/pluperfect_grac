Перехід статорганів до нових форм управління.
Уже почалася реформа управління статорганами, суть якої полягає в тому, що знищуються губерніяльні статистичні бюра. Перевага нової системи 
управління полягає в тому, що місцеві окружні статбюра перетворюються в органи, які вивчають економічне та культурне життя своєї території, 
наближаються до низових ячейок, і з незначних реєструючих органів перетворюються в серйозні науководослідчі апарати, робота яких повинна бути 
базою для місцевої влади в її змаганні підвищити господарче та культурне життя округи. Натурально, що теперішні органи державної статистики 
по округах повинні бути цілком реорганізовані або певніше наново створені, бо вони не пристосовані до тих завдань, які покладає на них ця 
реформа. Нові окрстатбюра кількістю тем роботи майже нічим не різнитимуться від теперішніх губстатбюр, але програм кожної теми на перший час 
буде значно скорочено. До цього примушує нас складність наукових статистичних робот і бідність країни на статистичні сили. Тільки на протязі 
кількох років можна буде якісно зміцнити нові окрстатбюра, коли одночасно будуть створені необхідні умови, що до підготовлення наукових робітників 
у галузі обсягу державної статистики. Правда, де-що в цім напрямку вже намічено до переведення в біжучому році, але в найближчім навчальнім 
році, треба сподіватися, буде створено спеціяльний статистико-економічний факультет при Харківськім Інституті Народнього Господарства. Нові 
окрстатбюра будуть мати в своєму складі 3-4 секції: сільсько-господарчу, економічну, соціяльну та працепромислову секцію. Окрстатбюра будуть 
мати 17-21 співробітників за винятком 4 міст (Харкова, Київа, Одеси та Катеринослава), де штати доводяться до 32-36 чоловік. Одночасно й 
окрвиконкоми мають збільшити свої асигнування з місцевого бюджету на зміцнення районових статистичних ячейок. Необхідно утворити райстатбюра 
в складі завідую чого та одного статистика. Сучасні окрстатбюра повинні вже зараз тісніше звязатися з райстатистиками, а останні — з доброхітними 
кореспондентами. Низові статистики повинні тепер бути особливо насторожі, не розстроювати, а шикувати свої лави, пам’ятаючи, що на міцному 
грунті командні апарати будуть лекше переходити до нової складної роботи. Перші кроки до переходу на нову систему роботи вже зроблені. Вже з 
квітня губстатбюра звільняється від збірання бланків промисловосте та праці, а окрстатбюра по линії статистики промисловости й праці зносяться 
безпосередньо з центром (ЦСУ). Розробка цих матеріялів сконцентровується в ЦСУ. Для окрстатбюр будуть вироблені особливі форми статистичного 
обліку промисловости й праці і округи будуть забезпечені необхідними їм відомостями в цій галузі статистики. Весняне обслідування й розробка 
матеріялів обслідування буде переведено через губстатбюра, бо ця операція складна і округи будуть готові до неї тільки до осени, коли їм буде 
доручено і переведення і розробку осіннього обслідування. Одначе губстатбюро повинно провадити розробку по округових та районових одиницях, 
щоб забезпечите окрстатбюра та райстатбюра відомостями по цих дрібних територіяльних одиницях. Таким чином, до 1-го липня окрстатбюра повинні 
стати самостійними органами, які провадитимуть роботу згідно з директивами ЦСУ і тільки в деякий частині зноситимуться з губстатбюрами. Цілком 
зрозуміло, що до того часу окрстатбюра повинні поповнитись працьовниками, і це завдання бере на себе ЦСУ і, з його доручення, губстатбюро. 
Робота буде і повинна провадитися планомірно й організовано. Частина робітників губстатбюра уже в найближчі місяці має бути перекинута на 
округи. Переводити реформу треба спокійно і планомірно, Серйозне відношення всіх робітників до цієї реформи забезпечить цілком задовольняюче 
перебудування статапаратів.