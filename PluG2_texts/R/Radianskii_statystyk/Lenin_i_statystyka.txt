Ленін і статистика.
Один із методів визначення законів розвитку людського суспільства взагали й капіталістичного зокрема являє собою статистика. Як відомо, 
народники в свій час доводили, що капіталізму в Росії не буде, що селянство існує й існуватиме як одне ціле й нерозшарене, що пролетаріяту в 
Росії нема й не буде. Відціля випливав народницький програм, збудований на твердженні, що капіталізм не має ніякого грунту в Росії для свого 
розвитку. Марксисти говорили инше. Вони доводили, що капіталізм у Росії існує й що далі, то швидче розвиватиметься. Свій програм вони збудували 
на тому тверджень, що капіталізм породжує пролетаріят, що пролетаріят множитиметься й дужчатиме й т. д. Щоб остаточно переконати, що капіталізм 
в Росії існує, що він розвивається, тов. Ленін, не любивши бездоказних тверджень, широко використав статистику. На підставі статистичних 
робот губерніяльних земств він довів («Розвиток капіталізму в Росії»), що селянство в нас розшарюється, що товарове виробництво в нас розширяється, 
що капітал чим дальше, то більші економичні царини захоплює. Довівши це, тов, Ленін висміяв усіх тих, хто не бажає рахуватися з цим і хоче 
діяти, не рахуючись із фактами життя. Він же зробив инакше, він будував свій революційний програм на твердженні, що пролетаріят розвивається 
й розвиватиметься. Він не пішов проти законів, а працював відповідно до законів, що діють у капіталістичному суспільстві, для того щоб не 
стати в суперечність із ними та не загальмувати перетворення капіталістичного суспільства в соціялістичне. Він міг так діяти рішуче й сміливо, 
міг переконувати й инших діяти так, бо він ясно розумів основні закони розвитку людського суспільства зміинюючи ці розуміння в значній мірі 
вмінням користуватися статистикою. Тов. Ленін був революціонером, що все своє життя стояв на своєму революційному посту. В той самий час він 
був і великим теоретиком. Ввесь його революційний програм, всі його революційні вчинки, всі його революційні гдсла були глибоко теоретично 
обгрунтовані. Він боровся й завзято боровся проти всяких революційних фраз, що суперечивши дійсності, суперечивши тенденції розвитку даного 
суспільства по суті були реакційними. Він був революціонером-реалістом. І саме через це йому часто доводилося користуватися статистичним 
методом. Візьмемо таке питання, як значіння селянства для революції. Він обгрунтовував величезне значіння селянства для революції не тільки 
логичним шляхом, але й шляхом статистики, доказуючи, за допомогою останньої, що багата частина селянства являє собою цілком незначну частину 
всього селянства. Так саме він використав статистику, щоб довести, що капіталізм чим далі, тим більше монополізується, що він перетворюється 
в імперіялістичний капіталізм, що війна 1914 року є імперіялістична. Одне слово, в революційній роботі тов. Леніна статистика займає одне з 
почесних місць. Ми гадаємо, що статистика повинна займати одне з найпочесніших місць у нашій роботі для соціялістичного будівництва. Визначення 
споживання села, розшарення його, визначення тих господарств, що мають тенденцію до дальшого розвитку й зміцнення — все це необхідне, щоб 
визначити нашу роботу, без цього ми ніколи не зуміємо як слід установити лінію нашого будівництва. Але все це ми можемо визначити тільки за 
допомогою статистики, сполучаючи останню з економичною оцінкою села. Тов. Ленін, крім статистики, що визначає й вивчає масові явища уділив 
велику увагу облікові в його чистому вигляді, тоб-то всебічному вивченню природи окремих явищ. Річ в тому, що статистика дає нам знаряддя для 
визначення тенденцій розвитку суспільства й його законів. Знаючи ці закони, ми маємо можливість тими чи иншими своїми вчинками вплинути на 
розвиток суспільства. Але, коли ми будуємо соціалістичне суспільство відповідно до наших намірів, ми повинні наблизити статистику до ступеня 
обліку. Нам у цьому разі необхідний буде облік, що допомогав би з'ясувати ті безпосередні результати, які випливають з наших певних вчинків й 
які разом із тим зазначають, як і що ми повинні робити далі. Ось через то тов. Ленін надавав такого великого значіння облікові. Він говорів, 
що облік — це соціалізм. Відомий є наказ його всім радянським установам, де він зазначає про необхідність обліку для соціялистичного будівництва. 
Не можна вплинути на розвиток капіталістичного суспільства в бажаному для нас напрямкові без допомоги статистики; не можна мислити соціялістичнє 
управління без допомоги обліку. Це ясно собі уявляв тов. Ленін, це повинні собі ясно уявити всі робітники соціялістичного будівництва. 
Надаючи великого значіння статистиці й облікові, ми разом з тим повинні собі з'ясувати, що буває статистика й «статистика», облік і «облік». 
Тільки така статистика нам потрібна що допомогає з'ясувати ті чи инші закони. Статистика ж, що цього не робить, що накопичує надзвичайно 
багато цифр, що забірає надзвичайно багато сил і коштів, а в результаті ще затемняє те, що нам потрібно з'ясувати, така «статистика» тільки 
шкідлива. Те саме слід сказати й про облік. Тільки такий облік нам потрібен, що справді виявляє ті безпосередні результати, що випливають із 
наших вчинків; тільки такий облік нам потрібен, що допомогає визначити, як ми повинні діяти в тому чи иншому разі. Всякий инший облік, що 
забірає тільки робочу силу та кошти, але не допомогає нам у нашій роботі, є шкідливий. Статистика й облік повинні бути головнішими знаряддями 
в наших руках для нашого свідомого впливу на наше виробництво з метою як-найшвидчого здійснення соціялізму.