Від редакції.
В 1918 році, в епоху великих подій, зародилася й здійснилася ідея державної статистики. Старий державний статистичний апарат в особі 
Центрального Статистичного Комітету, що працював за положенням 1863 р й обслуговував потреби адміністративних установ дореволюційної Росії, 
не міг більше задовольняти потреб нової державності! І його місце заступило Центральне Статистичне Управління, як носителі ідеї єдиної 
централізованої статистики. В умовах соціялістичного перебудування всього громадського життя, статистиці відводилося почесне місце всеосяжного 
реєстратора основних економичних і соціяльних явищ, що на підставі їх обліку повинно було будуватись планове господарство Радянської Держави. 
Статистика, таким чином, повинна була стати чутливим барометром, що вчасно сігналізував-би ті зрушення в громадському житті, що потрібували 
втручання й регулілювання з боку держави. І коли в умовах буржуазної держави статистика тільки зазначала події, то в умовах комуністичного 
устрою вона повинна була стати величезним регулятором, основою планового господарства. І дійсно, за останні роки державна статистика в нашому 
Союзі дійшла значних досягнень і замісць невеликих придатків до губерніяльних канцелярій, виростають могутні установи, що охоплюють своїми 
обліковими апаратами всі галузі народнього господарства й соціялистичного життя. Коли раніше статистика була справою невеликого кола осіб, 
то зараз вона вийшла на арену широкої суспільности й притягла до себе десятки, а може й сотню тисяч робітників. Поруч з тими, що працюють у 
царині централізованої державної статистики, є тисячі людей, що працюють у відомствених статистичних апаратах. У нас на Україні в органах 
державної статистики (з доброхітними кореспондентами) налічується більше 10 тисяч співробітників. Ця могутня армія людей, творить непомітно 
величезне й відповідальне діло, що без нього неможливе було б утворити єдине господарство, під регулюванням органів державної влади. Статистика 
в цих умовах стає тими очима, що без їх правильної роботи окремі частини державного організму без ладу кидалися б у ріжні боки, не знаходячи 
правильного шляху. Знаючи це, можна сказати, що правильна постановка статистичного обліку стає справою першорядної державної ваги. Тим часом 
статистичне познання далеко ще від досконалосте. Тисячі людей, що прийшли до нього з післяреволюційний період, не встигли ще придбати 
необхідних знаннів і засвоїти методів обліку, що тільки й можуть дати правильні результати в царині статистичного постереження. Тисячі людей, 
розкиданих по містах і селах нашої республіки, що спостерігають житя в її початках, ще не озброєні загостреним знаряддям статистичного 
вивчення. Райстатистики й доброхіт й кореспонденти, що на підставі їх показів будуються. Цілі галузі державної статистики, частогусто не 
можуть самостійно вирішити тих питань, що повстають перед ними, і за відсутністю своєчасних вказівок роблять неправильні кроки, що, звичайно, 
приводить до цілковитого перекручення дійсности. Багато доброхітних кореспондентів залишено на призволяще й за рідкими винятками вони не 
почувають ніякого ідеологичного звязку з останніми статистичними органами. Взявши все це до уваги, Центральне Статистичне Управління України 
вирішило випускати поки що два раза на місяць газету, що допомогла б об'єднати українську статистичну сім'ю в одне ціле. На своїх сторінках 
вона освітлюватиме основні питання теорії й практики статистики, відповідатиме на всі питання та розвязуватиме всі ті труднощі, що трапляються 
в окремих робітників, знайомитиме їх з результатами статистичних досліджень, з новими наукозими досягненнями в статистиці... Разом з тим, 
беручи на увагу культурні потреби всіх наших товаришів у роботі та їхнє бажання вивчати господарське й соціяльне життя нашої молодої Республіки, 
редакція не хоче обмежитися лише статистичними інтересами і буде освітлювати головніші події політичного й громадського характеру. Редакція 
добре знає всі ті труднощі, що стоять перед нею, але впевнена, що колективна воля всіх робітників статистики допоможе перебороти ці труднощі 
й успішно продовжувати розпочату нею справу. Постійне й тісне єднання забезпечить наш успіх.