ЕЛЕКТРИФІКАЦІЯ СЕЛА.
Електричність у Західній Європі та в Америці.
Вживання електричної енергії в Західній Европі й Америці безупинно поширується, завойовуючи що-раз нові позиції. Електричність тепер не тільки 
використувують в промисловості, як засіб пересування або, як движну силу, шо рухає верстаки на заводах і фабриках, але й в сільському господарстві: 
за допомогою її орють, сіють, жнуть, вяжуть снопи і молотять, сортують зерно, мелють борошно, висушують сіно, заготовляють корми, доять 
корів, відокремлюють вершки від молока, колотять масло, виводять курчат, одне слово, виконують майже всі функції робочого скоту й людей. В 
Англії ферму з господарством на 500 десятин землі обслуговують лише 3 коняки, бо всю роботу там виконують за допомогою електричности. Там є 
апарати, шо освітлюють усе засіяне поле й цим збільшують врожай на 10% і залишають його від шкідників. Використовують там електричність для 
угноювання та зрошення ланів.
Вигоди вживання електричноі енергії.
Але може, всі ці чудеса електротехніки під силу лише таким багатим країнам, як Англія або Американські Сполучені Штати, може їх трудно 
здійснити в нашій країні, що ще не зовсім вичуняла після руїни. На це ми повинні сказати, що електричність шо-раз більше охоплює життя села 
не тільки в Західній Європі та Америці, але й у нас, в СРСР. А це пояснюється великою вигідністю електричности при витратах на користування 
нею. Розглянемо спочатку переваги вжитку електродвигунів перед иншими двигунами. Головні переваги електродвигунів такі: 1. Нескладність 
обслуговування й цілковита безпечність що до пожеж. Остання обставина має величезне значіння при всіх роботах, що провадяться на селі, де 
завжди коло місця роботи бувають матеріяли, шо легко можуть спалахнути. Електричний двигун закритої конструкції можна цілком спокійно поставити 
на току або в клуні, в повітках, у коморі коло зерна або соломи чи полови. 2. Один електродвигун може виконувати найріжноманітніші роботи як 
чисто сільсько-господарського так і кустарно-ремісничого характеру. Двохсильний мотор легко можна переносити з одного місця на инше просто на 
носилках за допомогою двох робітників. Для перевозки 10 — 15 сильного мотора досить однокінного возу. 3. Електродвигуна завжди можна пустити в 
роботу: для цього не треба ні розпалювати, ані наливати котла водою, ані виконувати инших підготовчих робот для пуску в хід. 4. Маючи електродвигуна, 
не доводиться турбуватися про купівлю, зберігання й підвіз палива. Простота догляду дозволяє здебільшого обходитись без спеціяльного механика. 
5. Електродвигун значно дешевше коштує від парового, нафтового або газового двигуна цієї самої дужости. 6. Електродвигун може переносити важкі 
перевантаження не міняючи при цьому рівномірности ходу, шо особливо важливе значіння має під час молотьби й инших сільсько-господарських 
робот із сільсько-господарських робот, шо їх обслуговують електричні мотори, на першому місці в нашому селі треба поставити молотьбу. Щоб 
показати вигідність електричної молотьби, наведемо такий приклад. Сутокська електрична станція що обслуговує 410 дворів обмолочує 16400 пуд. 
хліба, тоб-то по 40 пудів на кожен двір. При ручній молотьбі, щоб обмолотити таку кількість зерна, треба було б витратити 1740 робочих днів, 
шо при ціні в 75 коп. — 1 карб, за робочий день, становить пересічно 1435 карб. Беручи ж на увагу, ,шо при ручній молотьбі невимолот зерна 
становить до 15%. а при електричній — лише 3%, вищенаведена ріжниця ше дужче збільшується. Вважаючи, що пуд зерна коштує 2 карб., при ручній 
роботі маємо втрату в 4472 карб., а значить загальний розмір витрат становитиме 14354-4472 = 5907 карб., що дає на двір коло 14 карб. 40 коп. 
Вартість же молотьби за допомогою мотору, рахуючи по 3 фунти з обмолоченого пуда зерна, становить 2800 карб. Додаючи до цього ще ріжні 
накладні витрати на мащення, утримування робітників та инш., маємо витрат при молотьбі за допомогою електричности ше на 500 карб., разом же 
вся молотьба електричною молотілкою коштуватиме 3300 карб., тоб то на господарство припадає 8 карб. 5 коп. Таким чином, економія від електричної 
молотьби при цих умовах становить 6 карб. З0 коп. на двір, тоб-то 14% економії порівняно з ручною молотьбою. Як що ж узяти ціну хліба не в 
2 карб, за пуд, як зазначено в цій статті, а в 1 карб, за 1 пуд, лишаючи саму низьку заробітню платню для робітника, то й тоді ми матимемо 
економії на двір 4 карб. 32 коп., тобто 30% економії порівняно з ручною молотьбою. На другому місці з сільсько-господарських робот, шо їх 
можна виконувати за допомогою електричної енергії, стоїть млинарська справа. Селянинові часто доводиться молоти хліб за 8-10 верст від свого 
села. Коли взяти на увагу, шо на рік селянин повинен з’їздити до млина разів 5 — 6, до того ж витратити день, чекаючи своєї черги, то вигода 
від електричного млина збудованого на селі, стає цілком ясною. Підраховано, що пересічна економія від електричного помолу досягає 3 карб, на 
двір. Про користь, що дає вжиток електричної енергії в сільських кузнях, слюсарних, столярних та инш. майстернях, говорити не доводиться, бо 
їх праця нічим не відріжняється від праці дрібних майстерень міського типу, а вигоду від користування електричною енергією в ціх останніх 
чимало разів підраховувалось й доводилось цілою низкою статистичних даних. Тепер поглянемо як стоїть справа з електричним освітленням. Що 
воно дає селянинові? По-перше, воно дешевше коштує від гасового освітлення майже на половину, вжиток його збільшує робочий день зімового 
часу, збільшує продукційність кустарної праці майже на 100% в звязку з яснішим світом, нарешті, воно безпечне шо до пожеж і не спричиняється 
до бруду в хаті. Як електрифікувати село. Радянський уряд давно вже побачив, що без його допомоги справа електри фікації села посувається 
дуже мляво. З огляду на це державний банк ухвалив разом з центрального району стати до помочі українському селянству. Зазначені органи 
уложили угоду, що дає можливість селу збудувати в себе електричну станцію, виплачуючи за неї частинами протягом 12 — 18 місяців. Це значно 
полегшує кожному селу завести в себе електричність. Селяни що користуються у себе для переведення електрифікації допомогою державного банку, 
повинні при домовленні дати завдаток (коло 5-10% загальної вартости), що свідчив би, що вони дійсно мають на меті перевести цю справу. На 
решту грошей селяни видають векселі. Для того, щоб банк узяв векселі й дав кошти на електрифікацію, потрібна, щоб векселі давала спеціальна 
організація, заснована відповідно до наших законів і затвержена владою. Райвиконкоми та сільради видавати векселів не можуть. Тому, бажаючи 
електрифікувати село, райвиконком або сільрада повинні організувати для цього спеціяльне «товариство електропостачання». Членом цього товариства 
може бути кожен громадянин села чи селища. Товариство проводить роботу під контролем виконкому, що стежить за тим, шоб не було будь-яких 
зловживань або порушень закону. Правління товариства обірається на сході. Бажано, щоб до нього належали як члени райвиконкому й сільради, так
і звичайні громадяни, що користуються довіррям населення. Такий склад правління надає його праці більшої продуктивности. Обране сходом 
правління майбутнього товариства перш за все повинно розробити й зареєструвати в належному місці його статут. Типового статуту для таких 
товариств поки що не розроблено, до того ж і одноманитности тут, немає, доводиться пристосовувати до нових цілей кооперативні статути, статути 
меліораційних товариств та инш., шо їх маємо ми, викреслюючи звідтіль зайве й вносючи потрібні додатки. Розгляд і затверження таких статутів 
провадить на Харківщині комісія для реєстрації товариств при харківській губерніальній рад народнього господарства (Губраднаргосп). По инших 
губерніях слід звертатись з цього приводу або до таких самих комісій або до ксопєркому при губвиконкомові. Треба сподіватися, що незабаром 
буде оголошено затвержений владаю типовий статут товариства для електрифікації, після чого організацію їх буде значно полегчено. Коли ж 
організації такого товариства перешкоджають ті чи инші обставини, то є ще й инший шлях. Що дає змогу обійти цю організаційну роботу й налагодити 
справу електрифікації за допомогою кооперації — споживчого товариства, сільсько-господарського товариства й т. инш. Для цього потрібно, щоб 
ця кооперативна установа користувалася впливом серед населення, щоб сход ухвалив доручити ій роботу в електрифікації, щоб виконком таку 
постанову затвердив і підтримав, тоді кооперація зможе взятися за справу. Найліпше, коли в допомозі ій стане відповідне губерніальне чи то 
всеукраїнське об'єднання, напр., «Сільський Господар», «Вукопспілка» або инші. З «Сільським Господарем" Електротрест склав угоду про спільну 
роботу в електрифікації села. В чому ж повинна полягати допомога Електротресту населенню? Щоб дати відповідь на це запитання, раніш слід 
з'ясувати, які роботи взагалі до ведеться виконувати, будуючи електричні станції, з яких статтей витрат треба скласти кошторис на все спорудження. 
Статті витрат будуть такі: 1. Будування самої електричної станції, шо в свою чергу поділяється на: а) ставлення будівлі; б) влаштування греблі 
(як що станцію буде приводити в рух вода); в) придбання й установлення первинного двигуна (водяно-турбіна, локомобіль або двигун внутрішнього 
згорання); г) придбання й установлення електричного оборудовання самої станції. 2. Проведення повітряної мережи (проводки). 3. Електричне 
оборудування в споживачів (уставлення моторів, проведення електричного освітлення). Що коштуватиме спорудження станції залежно від ії 
дужости й характеру, подається в нижченаведеній табличці. Вартість усього електричного оборудовання становить коло 70-74% повної вартости 
всієї установки. Решта 26-30% припадає на будівельні й инші витрати, а також на придбання й встановлення первинного двигуна.
Коли ж узяти на увагу, шо частину будівельних робот може виконати місцеве населення, то на всі роботи, крім електро-спорудних, припадає: в 
першому випадкові — 14,7%, у другому — 17,8%, у третьому - 11,4% четвертому — 10,3%. Ці останні витрати повинні бути оплочечі негайно. Що ж 
до електричного оборудування то його цілком переводить Електротрест на особливо пільгових умовах для селянства, то б то, одержуючи 30% вартости 
електричного оборудовання на початкові робот, 40% — через 1 рік і 30% — через 2 роки. Отже щоб почати електричне оборудування потрібно лише 
21-22% вартости всієї установки. Таким чином, на початку будування всієї електричної станції потрібно в першому випадкові коло 37%, в другом 
 — 40%, в третьому — 33%, четвертом — 33% повної вартости всього оборудування. Із 33 — 40% вартости повної установки, необхідних для одноразовой 
витрати, населення може взяти на себе лише 5 — 10%, решту ж грошей дає йому в довготерміновий кредит Держбанк та «Електроексплуатація».