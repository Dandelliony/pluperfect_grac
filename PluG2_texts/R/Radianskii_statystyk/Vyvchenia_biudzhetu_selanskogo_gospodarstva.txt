Вивчення бюджету селянського господарства.
Що таке бюджет, з якою метою його вивчають і як його можна вивчат — от низка питань, що хотілось би нам освітити в цій невеличкій замітці. 
Бюджет, у точному розумінні, є план що за ним складають господарський кошторис на майбутній рік, коли господар, господарюючи не механично, а 
з розрахунком, заздалегідь визначає, які витрати з одного боку має він зробити для розвитку рільництва, городництва, скотарства, для утримання 
своєї родини й т. ин., а з другого боку, бере на облік і той прибуток, що йому може дати господарство при заданих пересічних нормальних умовах 
майбутнього року. Цей план, що без нього жоден розумний господар не веде свого господарства, можна цілком підсумувати лише на кінець року, 
при чому, коли б господар що дня вів записи всіх своїх доходів та видатків, то він мав би змогу цілком точно визначити, яка галузь господарства 
не справдила його сподіванок, тоб-то, инакше кажучи, він мав би змогу зробити підсумки за минулий рік і подивитись, наскільки справдився його 
план і як здійснився фактично бюджет його господарства. От вивченням цих фактичних, уже виконаних бюджетів і занимається статистика. Що ж 
може дати нам таке вивчення? Перш за все шляхом такого вивчення ми знайомимось із внутрішньою будовою селянського господарства, пізнаємо, які 
його капітали, що з ними він починає свій сільсько-господарський рік, тоб-то скільки в нього є грунту, будов, скотини, інвентарю, харчових та 
кормових запасів і робочої сили, шо, маючи їх, він може здійснити організаційний план свого господарства. Зрештою, що дає в результаті 
господарство на кінець бюджетового року — чи окупає воно витрачену на нього працю, чи дає збитки й тим позбавляє селянина можливости поліпшувати 
організацію свого господарства. З другого боку, вивчення потреб селянського господарства, шо до ріжних речей та продуктів промислового 
виробництва, як для господарчого, так і особистого споживання, дає змогу регулювати ринок, тоб то постачати селу таку кількість товарів, якої 
вимагають його дійсні потреби. Перераховані коротко тут найістотніші й найважливіші питання, шо їх пізнання можливо лише при докладному 
вивченню бюджету, мають величезну вагу не лише для самого селянина, що живе з сільського господарства, але й для всієї держави в цілому, для 
практичного вирішення завдань сучасної економичної політики. Кожному відомо, шо в розвиткові гаразд зорганізованих і прибуткових господарств 
зацікавлені й держава, що дбає про загальні інтереси, й селянин. От же, потрібно пізнати, які саме групи господарств дають прибутки,які збитки, 
які галузі господарства, даючи значний прибуток, негаразд розвинуті й чому саме; кому слід стати в допомозі чи то в агрономічній, чи то 
будь якій иншій справі. Всі ці питання можна задовольняюче вирішити лише шляхом вивчення бюджетів ріжних груп селянських господарств. Як же 
можна вивчати селянський бюджет, які є для цього способи? По де яких державах Західньої Европи (Німеччина, Данія й ин.) давно вже пропагують 
ідею введення рахівничих записів у селянських господарствах. І наслідком того, що там не лише всі селяне письменні, але є серед них і науково-освічені
 люди, ідею цю було прищеплено й дуже багацько селян провадили й провадять шо-дня записи всіх процесів, що відбуваються в господарстві, 
й завдяки тому, що записи ці провадяться по бухгалтерській системі, з них легко робити ріжні підсумки й висновки не лише в кінці року, але й 
взагалі, коли потрібно. При наявности таких записів спосіб вивчення бюджетів дуже полегчується й результати його найпевніші, бо сам господар 
за власних інтересів, бажаючи знати, що ж йому дає його господарство, уважно й аккуратно проваде шо-дня запис. У нас ведення таких рахівничих 
записів доки що не під силу селянам, тому що серед них мало в достатній мірі письменних людей, шо могли б розбіратись в бухгалтерських записах, 
але робити шо-дня прості записи прибутку й витрат можуть багацько селян. Такий запись є найпевніший матеріал, і висновки, зроблені на його 
підставі, дадуть картину стану селянського господарства, що найбільш наближається до дійсности. Коли ж і таких простих прибутково-витратних 
записів не провадиться в селянських господарствах, статистикові несамохіть доводиться вживати дуже важного й складного способу ведення записів 
за цілий рік шляхом обпиту господаря. В таких випадках і статистику, й господареві доводиться проробити надзвичайно складну й затяжну роботу 
відновлення в памяти всіх найдрібніших господарських процесів, що трапились протягом минулого року. Такий спосіб вивчення бюджету найменш 
певний, тому шо й дбайливий, уважний господар легко можно забути де які операції, що провадив він за рік, т. ч., дасть неправдиве уявління 
як загальної картини організації господарства, так і остаточних її результатів. В осени цього року пощастило відшукати на Україні біля 200 
господарів, що згодились вести що-дня записи по своїх господарствах і одержали для цього спеціяльно видруковані зшитки. По закінченню року 
губстатбюра й ЦСУ зроблять підсумки їх записам і, отже будуть мати можливість сказати, які з цих господарств поставлено доцільніше, а які, 
можливо, не виправдують по своїй організації витрачених на них праці й капіталу. Результати цього звіду буде розіслано всім, що ведуть записи, 
щоб вони, бачучи той чи инший результат свого господарювання, розумно могли б налагоджувати його організацію. Всі селяни, що згодились провадити 
такий запис, користуються певними пільгами при виплаті продподатку. В. Якиманський.