Діловод чи статистик?
(Питання до райвиконкому).
Як я став райстатистином. На посаді районового статистика я служу з жовтня місяця 1923 року. Сам я маю низчу освіту; основна моя професія — 
діловодство. На посаду райстатистика я попав випадково: був безробітним; місцьком профспілки радробітників мене на цю посаду, райвиконком 
прийняв, а окрстатбюро затвердило. До призначення на посаду райстатистика я ніколи не приймав участи ні в якій статистичній роботі і про саму 
статистику мав неясне уявлення. І от я починаю працювати. Спочатку я гадав, що мене призначили діловодом по справах статистики і тільки під 
назвою „райстатистика", але коли я ознайомився з роботою, то побачив, що я ниби-то не тільки діловод, а й статистик, бо на черзі у мене стояла 
робота по осінньому вибірковому обпитові населення, а для виконання цієї роботи я мусив виїхати на села району (правда, не виїхати, а вийти, 
бо я ввесь час хожу пішки), бо я повинен робити спостереження над життям села і багато иншого. Хто ж я — діловод чи райстатистин? Другий рік 
уже, як я працюю на посаді райстатистика, і от, коли хочете, я й досі не розберу ніяк — хто ж я такий? чи райстатистик, чи діловод? Коли я 
проваджу ударну статистичну роботу, як от осінній або весняний обпит, обслідування освітніх установ, кооперативів і инші ударні роботи — я 
почуваю себе райстатистиком. Коли ж такі ударні роботи кінчаються — о, тоді вже я почуваю себе діловодом. Скорочений до мінімуму штат райвиконкому 
не вспіває справлятись з усією справою і от тут-то, вернувшись з району, райстатистик стає в пригоді: він мусить регулярно заніматися в 
райвиконкомі від 10 гоц. ранку й до 4 год. дня, виконуючи ріжні канцелярські роботи. Я, звичайно, не збіраюсь скаржитись на адміністрацію, бо 
й справді, райвиконком остільки перегружений роботою, як я вже сказав, що часто не може подоліти її, а тому й райстатистик, що знаходиться на 
утриманні райвиконкому — притягується до канцелярської роботи. Оце такою була моя робота перший рік, такою (поки що) залишилась і на другий 
рік. Дай і я напишу! Але ось одержую газету „Радянський Статистик", зразу перших два номери, потім — третій, четвертий. Читаю... Куточок 
доброкора та райстатистика... Пораділи хлопці (це доброкори та райстатистики) і пишуть до своєї газети. Та й я ж зрадів! Дай, думаю, і я 
напишу. Прочитавши чотирі номери своєї газети, я довідався про обов’язки райстатистика, що і як він мусить робити, і коли я порівняв те, що я 
мусив би зробити — з тим, що я дійсно зробив, то побачив, що я зробив дуже мало. А мало я зробив тому, що сили свої я використовував не 
доцільно — робив те, що не входило в мої обов'язки. Згідно нового положення про райстатистиків я маю право брати участь в засіданнях райвиконкому, 
але цим правом я не користуюсь поки що. Воно, правда, можна б і користуватись, ніхто від мене мого права не відібрав, але погодтесь, товариші, 
ну що я буду робити на тих засіданнях? Хіба що для меблі там бути (а так, знаєте, боязно, бо як наскоче „комісія по із'ятію ізлішеств"... 
Цур йому). Перш, ніж брати участь на засіданнях, я повинен озброїтися статистичними даними, повинен вивчити район з усіх боків, щоб не довелось 
червоніти, як тому райстатистикові Петру Івановичу, здається („Рад. Стат." № 4), одним словом, я повинен бути корисною особою на засіданнях 
РВК. Правда, досягнення в роботі є і в мене, і я володію де-якими статистичними цифрами, але треба одверто сказати, що багато де-чого й бракує. 
Ось мої побажання. Отже, поскільки я люблю статистичну роботу і бажаю бути надалі гарним райстатистиком, я висловлюю такі побажання: 1. Шляхом 
утворення спеціяльних, хоча б короткотермінових, курсів, а також улаштування районових бібліотечок, дати змогу райстатисгикам теоретично 
ознайомитися з роботою. 2. Периодично скликати окружні наради райстатистиків та доброкорів, аби мати можливість ділитися досвідами в роботі. 
3. Необхідно звернути увагу на ті умови, ті несприяючі умови (підкреслюю), в яких доводиться працювати райстатистикам, і поставити їх в 
сприятливі умови. 4. Поскільки райстатистикові необхідно спостерігати всі процеси, що відбуваються в житті села, а ця робота вимагає не 6 - 
годинної праці, а 12 год. на добу, необхідно поліпшити його матеріяльне становище, щоб він зміг цілком віддатися роботі, а не вишукувати на 
стороні ріжних засобів до існування. Зразу в нас, в Опішньому, наприклад, спостерігається таке явище, що прислуга райаптеки одержує в місяць 
значно більше від райстатистика, і 5. Зацікавити в роботі доброкорів шляхом надання їм ріжних пільг, які визнано було б можливими, без чого 
трудно закликати здатніх до праці осіб. Райстатистик Хоменно. Опішнянський район, Полтавської округи.