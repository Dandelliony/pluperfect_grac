Ленін і селянство
Союз робітників та селян — це один із заповітів Леніна. За утворення цього союзу, за його зміцнення Ленін боровся все життя й нам заповів 
берегти цей союз, як зіницю ока. Була у нас партія соціялістів революціонерів. Вона звала себе селянською партією, вона говорила, що веде 
селянство до революційної боротьби за землю та волю, за соціялізм. Вона говорила, що головну революційну силу являє собою селянство, робітникам 
вона не надавала великого значіння. Була партія соціял-демократів меншовиків. Вона звала себе пролетарською, говорила, що веде робітників на 
рішучий бій за соціялизм, селянству ж вона великого значіння не надавала. Проте, коли вдарив бій, коли почалась революція, обидві ці партії — 
й «селянська», й «робітнича» підтримували уряд поміщиків та капіталістів, закликали змучених трьохлітньою бойнею селян продовжувати проливати 
кров на захист інтересів капіталістів і втримували їх від захоплення поміщицькі землі. Тільки партія більшовиків (комуністів) на чолі з т. 
Леніним боролась за повалення уряду поміщиків та капіталістів, за негайне припинення війни й за передачу землі селянам. Під керовництвом цієї 
партії відбулася Жовтнева революція, що її річницю ми недавно святкували. В Росії, а потім і на Україні, встановилася Радянська влада — влада 
робітників та селян. Тільки робітники й селяни уберуть участь у цій владі, обірають і входять у ради, виконавчі комітети та всі громадські 
організації в місті й на селі. Вже на другий день після захоплення влади в тодішній столиці Петербурзі (нині Ленінграді) тов. Ленін виголосив 
на Всеросійському З'їзді Рад промову про необхідність негайного початку переговорів про мир, і 3‘їзд цю пропозицію ухвалив. Уложений незабаром 
мир з Німеччиною (так званий «Брестський мир», бо його було уложено в фортеці Брест-Літовський) дав можливість селянам одпочити від кровавої 
війни, набратися сил для відновлення свого господарства. В той самий день тов. Ленін подав, і З'їзд Рад ухвалив, декрет про негайну передачу 
поміщицької, удільної (так звалася земля, що належала царському родові), церковної та манастирської землі селянським земельним комітетам. 
Таким чином, партія більшовиків на чолі з тов. Леніним показала, що вона є справжній друг селян і вірний захистник їх інтересів. Перші роки 
революції, як усі ще пам'ятають, були надзвичайно тяжкі. Поміщики й капіталісти не хотіли миритися з утратою своєї влади й своїх багатств. 
Вони розпочали боротьбу проти робітниче-селянської влади. Їх підтримували не тільки капіталісти инших країн, але й, головним чином, соціялісти-революціонери
 та меншовики (на Україні — українська народня партія, українська соціял-демократична партія й инші). Робітники й селяни ясно 
побачивши, хто їх друг і хто ворог, завзято боролися за свою робітниче-селянську Радянську владу проти капіталістів, проти меншовиків та 
зрадників. В ті роки, щоб підтримувати армію й міський пролетаріят, Радянській владі довелося забірати в селян лишки (продрозкладка), не маючи 
можливости в повній мірі постачати селянству промислові продукти. Ще тяжче було робітникам у містах, що продовжували, не вважаючи на голод, 
роботу на фабриках. Як тільки настав мир, як тільки Радянська влада змогла трохи вільніш дихнути, тов. Ленін вніс пропозицію по заміну продрозкладки 
податком, щоб кожен селянин, заплативши податок, міг усіма останніми своїми продуктами вільно орудувати, споживаючи їх у своєму господарстві 
або продаючи для купівлі неббхідних йому міських продуктів. Тов. Ленін піклувався також про правильну організацію торговлі міста з селом. В 
наслідок так званої „нової економичної політики" селянське господарство почало відновлюватися й зміцнюватися. В нашій газеті вже зазначалося, 
що в минулому році посівна площа збільшилася на 7%, а кількість скоту на 19%. Ленін боровся за підвищення культурного рівня селянства, дуже 
зниженого при царській владі. Він говорив про необхідність цілої культурної революції. Саме через це він надавав такого величезного значіння 
культурним робітникам на селі й насамперед народньому вчителеві. Народній учитель, говорив Ленін, повинен стати в нас на таку вишину, на якій 
він не стояв, не стоїть і не буде стояти в буржуазному суспільстві. Один із способів підвищення культурного рівня селянства, притягнення 
його до загальної боротьби за соціалізм, являє собою намічена Леніним і проваджена Радянською владою національна політика. Замісць пригнічення 
України маємо вільну Радянську Україну в союзі з иншими Радянськими республіками; замісць нищення української культури маємо школи, книги, 
газети, що друковани українською мовою. Але не тільки українські селяни, але й селяни що найменших, що найвідсталіших націй мають можливість 
будувати свою державу, свою культуру. За приклад цього може бути недавно організована Молдавська Радянська Соціялістична Республіка. Ленін 
створив союз робітників та селян. Будемо ж вірні заповітам Леніна. Будемо ж під керовництвом комуністичної партії, партії Леніна, працювати 
для дальшого зміцнення цього союзу. Це забезпечить перемогу революції в Радянському Союзові й у всьому світі. В. М.