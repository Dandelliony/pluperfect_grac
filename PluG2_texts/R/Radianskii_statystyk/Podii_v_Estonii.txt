Події в Естонії
1 грудня в 5 1/2 год. ранку в Ревелі, повстанці комуністи за допомогою салдатів де-яких військових частин напали на урядові установи й 
захопили почту, телеграф, телефон, вокзал, аеродром. Щоб одбити ці установи, послано було частини урядового війська, поліцейські загони, що 
й розігнали повстанців. У місті бій тягся 3 1/2 години. При цьому вбито було 1 міністра шляхів комунікації. Поранено коло 60 повстанців. На 
залізниці Ревель - Юріїв повстанці висадили в повітря 2 мости. В ночі на 5 грудня проводарів повстання, що втікли з Ревеля сховалися в селі 
Нахатаса, обложив з усіх боків загін поліціянтів. Після довгої стрілянини, будинок, де ховалися повстанці, було зруйновано ручними гранатами.
Під руїнами його було знайдено трьох убитих комуністів, що їх поліціянта визнали за проводарів повстання. Придушуючи це повстанпя, буржуазний 
уряд Естонії виявив незвичайну жорстокість. Взятих у полон 60 поранених комуністів негайно було засуджено військовим судом і розстріляно. 
Всього розстріляно більше від 100 повст. В Ревелі переводяться поголовні обшуки та арешти. Всім робітникам наказано реєструватися в охранці 
й подавати свої фотографичні картки. Всіх же ревельських робітників було допитано про те, де вони були й що робили в ті години, коли відбувалося 
повстання. Щоб з'ясувати стан справи в Естонії й причини, що викликали повстання, нагадаємо коротенько історію Естонії, як самостійної держави. 
Естонія — невелика країна. Це бувша Естонська губернія царської Росії. Міститься вона в кутку, утвореному Фінською затокою та Балтійським 
морем; територію мав в 44.000 кв. кілометрів, населення — 1 1/2 мільйони. Естонія стала самостійною державою 1917 року, коли німецьке військо 
захопивши Прибалтійський край, утворило тут низку буржуазних республік. Естонія має буржуазний „демократичний" лад. Найвища влада належить 
державному зібранню, що складається з 100 осіб і обіраеться на 3 роки. Уряд складається з презідента та 10 міністрів Ця штучно утворена маленька 
держава має не в міру велику державну организацію. Крім того, цю державу обтяжено є царськими боргами, що їх припадає на неї 25 мільйонів 
доларів. Бюджет Естонії має доходу 775.000 доларів, а видатку — 875.000 доларів, тоб-то видатки перевищують її доходи на 100.000 тис. доларів. 
Малюючи загальне економічне становище країни, як причину повстання, член ЦК естонської компартії т. Рястас каже: до повстання в Ревелі 
спричинилося, крім провокації уряду, тяжке економічне становище робітничої класи. За офіціальними відомостями в Естонії 15.000 безробітних, 
фактично ж їх є, мабуть коло 20.000. Це число де-далі збільшується в наслідок закриття або неповного навантаження фабрик та заводів. Не менш 
тяжке становище й середнього, особливо ж біднішого селянства. В надзвичайних злиднях перебувають також поселенці, тоб то державні орендарі, 
що одержали при поділі маєтків невеличкі шматки землі й змушені тепер платити великі податки та високу орендну платню за мертвий реманент. 
Робітника не бачуть виходу і в політичному становищі країни. Газети зазначають, що повстання було безпосереднім наслідком буржуазного режиму, 
що утискував робітників, позбавивши їх волі зібрань, друку й повсякчасно заарештовуючи їх. Яскравий приклад білого терору в Естонії являє 
собою процес 149 комуністів, що закінчився розстрілом Яна Томпа та доживотнім ув'язненням 39 душ, не кажучи вже про кари, накладені на останніх 
обвинувачених. Загалом усі 7 років існування незалежної буржуазної Естонії були 7 роками запеклої боротьби естонської буржуазії з пролетаріятом, 
7 роками судових утисків та розстрілів революційних робітників. Долар = 1 карб. 94 коп.