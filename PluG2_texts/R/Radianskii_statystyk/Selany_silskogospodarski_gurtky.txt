Селянські сільськогосподарські гуртки.
В міру того, як міцнішає й розвивається наше господарство, ростуть і поширюються потреби селянина. Коли в 1921 році, в неврожайний рік, всі 
тільки й мріяли про хліб, то тепер, коли стало вільніше й легше жити, хочеться й краще одягтися, й книжку инколи почитати, й газету виписати. 
Ростуть потреби в людини, отже й прибутків треба більше. Поруч із цим і людей на землі прибавляється; і в тому селі, де на душ припадало 2-3 
десятини, — гляди тепер, припадає півтори, а то й менше десятини, і виходить так, шо землі на душу стає менше, бо земля ж не росте, так як 
люди, а доходів треба більше. А найголовніше ось в чому полягає: треба, щоб одночасно зі зниженням вартосте продуктів промисловосте шляхом 
підвищення продукційности праці робітника та введення найдосконаленіших машин, знижувалася й вартість продуктів сільського господарства. Цього 
можна досягти лише шляхом введення в сільське господарство кращих способів господарювання. Через це селянинові доводиться раз-у-раз поліпшувати 
своє господарство, що-раз збільшувати його дохідність. А поліпшення господарства зараз вимагає великих знаннів, бо треба перебудувати все 
господарство, щоб збільшити його доходи. Так, треба поліпшити обробку землі, завести нові сорти хлібів, поліпшити скот і т. д і т. и. Щоб 
здійснити все це потрібні насамперед знання про сільське господарство. Попи й молебні цій справі не допоможуть. Є багато способів одержати 
знаннів. Так, багато можна взнати з книг про сільське господарство, з с. г. газети, з ієкцій агрономів, прослухавши с.-г. курси, буваючи в 
с.-г. музеях, иа с.-г. виставках і т. д. Всіма цими способами треба користуватися. Але цього не досить. Не можна ждати, коли приїде агроном, 
коли буде виставка, коли можна буде попасти на с.-г. курси. А треба самому господареві добиватися знаннів самостійно. Кожному зокрема це трудніше, 
а от через організацію с.-г. гуртків, де збіратимуться господарі, що хотять поліпшити своє господарство, і ділитимуться своїм знанням та досвідом, — 
можна досягти великих успіхів. Треба зібрати групу селян, що хотять добиватися знаннів про сільське господарство. Коли буде така група, осіб 
10-15, краще як не більше 25, треба піти в найближчий сельбудинок і взяти там статут та інструкції до с.-г. кружків. Цей статут та інструкції 
треба розглянути й обміркувати. Коли статут буде ухвалено й підписано, його треба здати знову в сельбудинок. В статуті повинно бути зазначено, 
де міститиметься с.-г. гурток. Найкраще організувати с.-г. гурток при сельбудинкові, або хаті-читальні. Як-що сельбудинка або хати-читальні 
немає, гурток можна організувати при колгоспові, при цукроварні або иншій установі. Для керування роботою гуртка найкраще запрохати агронома, 
чи вчителя, або иншу й добре письменну особу. В сельбудинкові можна довідатись, кого краще запрохати кєровником. Коли такої особи немає, то 
можна з гуртка виділити найписьменнішу людину й вона буде за керовника. Що ж робити далі? Як провадити роботу? Насамперед треба взнати, які 
фахівці, організації й установи, що працюють над поліпшенням сільського господарства, є в районі. Треба сходити в районовий виконавчий комітет 
або до районового агронома й взнати, де є такі фахівці (агрономи, ветеринари, землеміри, садоводи, пасічники й т. и.) та установі й організації 
(досвідні станції, с.-г. школи, і агробази, радгоспи, колгоспи й т. и.). Одержавши такі відомості найкраще познайомитися з усіма фахівцями і 
установами, взнати, що вони роблять, та чим можуть допомогти в роботі с.-г. гурткам. Після цього на зібранні гуртка треба вирішити, чим же 
гурток буде заніматися. Так, треба взнати, кто з членів чим цікавиться. Один цікавиться тим, як краще годувати корову, другий хоче завести 
бджіл, третій — закласти садок і т. и. Заслухавши кожного члена гуртка, можна скласти перелік всіх питань, якими цікавляться члени. Потім 
треба вирішити, яким же питанням, заіматися в першу черегу. Як же одержати знання, скажемо про те, як завести сад? Можна ріжними способами. 
Можна взяти в сельбудинкові або в хаті-читальні книжку й прочитати її в голос та обміркувати. Можна попрохати агронома приїхати в гурток і 
з’ясувати незрозуміле. Можна поїхати до радгоспу чи агробази й там роздивитися, як ведеться сад, як він впоряджений. Найголовніші правила для 
роботи гуртків такі: 1) Всі питання слід обмірковувати на зібраннях всіх членів гуртка, як кажуте — колективно проробляти. Тільки тоді, коли 
в кожній роботі будуть брати участь всі члени, одержані знання кріпко залишаться в пам'яті й кожен член буде зацікавлений роботою 2) Треба 
заіматися тими питаннями, які цікавлять більшість членів 3) Не треба неодмінно чекати чужої допомоги, а самим добиватися знаннів. Не чекати, 
коли приїде агроном, а самим прохати його приїхати. Не чекати, про що говоритиме агроном, а самим говорити що треба одержати від агронома. 
Словом, гурток повинен бути самодіяльним. Самодіяльна робота с.-г. гуртків і зацікавленість членів гуртків у цій роботі — це найголовніша 
умова для успіху роботи. Агроном І. В. Кузнецов.
Селяни, вам треба поліпшити своє господарство! Сільсько-господарські гуртки поможуть це зробити. Чи с вже в вашому солі такий гурток?