Статистичне спостерігання
Як перевадиться статистичне спостерігання.
Пізнавши головні види статистичного спостерігання, в ч. 2 „Радянського Статистика", поговоримо тепер, як воно перевалиться. Ріжними способами 
добуває статистик потрібні йому відомості. Найпевніший спосіб одержування відомостей є той, коли сам статистик безпосередньо взнає те, що 
йому потрібно, коли він сам спостерігає те, що його цікавить, сам виміряє або зважує річ, сам оглядає стан посіву. Таке спостерігання зветься 
безпосереднім спостеріганням. Безпосередньому спостеріганню ми віддаємо перевагу перед одержанням відомостей з других рук, тому що ми завжди 
швидче ймемо віри собі, ніж иншим. Слід проте, зауважити, шо безпосереднє спостерігання далеко не завжди можна здійснити. Цьому часто стає на 
перешкоді час і простір: не може статистик бути скрізь, де відбувається цікаве для нього явище, не може він безпосередньо пізнавати того, що 
вже відбулося. От чому статистикові найчастіш доводиться одержувати потрібні відомости від тих, хто їх має, хто сам спостерігав певне явище, 
або має про нього докладні відомості. В такому разі доводиться вживати не безпосереднього спостерігання, а обпиту. У тих (нагадаємо ще раз, — 
дуже рідких) випадках, коли користуються безпосереднім спостеріганням, статистикові, звичайно, неодмінно треба бути там, де перевалиться таке 
спостерігання. У тих випадках, коли стастичні відомості одержують за допомогою обпиту, статистик може або сам виїхати туди, де можливо простежити 
те явище, про яке збірається відомості, або ж віч може одержувати відомості за допомогою листових за питів. Збірання ж відомостей на місци, 
сполучене з прибуттям статистика туди, де відбувається дане явище, зветься експедиційним способом збірання відомостей. Одержання ж відомостей 
за допомогою листування (кореспонденції) має назву кореспондентського способу. Розглянемо докладно експедиційний та кореспондентський спосіб 
одержання статистичних відомостей і з'ясуємо вартість хиби кожного з них. Але раніш, ніж говорити про вартости й хиби кожного з зазначених 
способів збірання статистичних відомостей, познайомимось із тим, як вони здійснюються. Експедиційний спосіб. Прикладом експедиційних 
обслідувань можуть бути хоча б наші загальні переписи останніх років. Переводили їх таким чином. Статистичний орган губернії, одержавши з 
центру переписові бланки та вказівки, як слід їх заповнювати, ознайомлює з цим свої окружні органи. Окружні статистичні органи, або особи 
уповноважені для переведення перепису на округах, підбірали робітників, що виявляли бажання взяти участь у перепису, навчали їх, як слід 
заповнювати бланки, давали їм проробити спробну роботу й, переконавшись у тому, що вони гаразд засвоїли способи роботи, відсилали кожного на 
свою ділянку. Під час перепису звичайно перепи сувачі перебувають під постійним контролем своїх керовників, підтримують з ними безпосередній 
звязок, звертаються до них за роз'ясненнями ріжних питань і одержують керовничі вказівки. Коли перепис закінчено, переписувачі здають зібрані 
матеріяли свойому найближчому керовникові, що перевіривши їх, передає до дальшої інстанції. Здебільшого, керовники перепису, а инколи й 
переписувачі, беруть участь у підрахованню матеріялів. З того, що ми сказали, видно, що головна особливість експедиційного способу збірання 
статистичних відомостей полягає в тому, що відомості збірають співробітники того самого статистичного органу, який буде провадити й обробку
матеріялів, при чому ці співробітники перебувають під постійним доглядом і керуванням цього органу. Нарешті, що слід ще підкреслити, як 
відзначну рису експедиційного обслідування, це те, що при ньому всі відомості одержується шляхом безпосереднього усного обпиту, — статистичний 
орган (в особі своїх співробітників) усно задає ті чи инші запитання й одержує на них усні відповіді. Кореспондентський спосіб. Инакше 
перевадиться статистичне спостерігання при кореспондентському способі. Як ми вже сказали вище, при ньому статистичні відомості одержується у 
відповідь на писані запити статистичного органу в писаній же формі, від його кореспондентів. Кореспондентами статистичного органу можуть бути 
або приватні особи, або установи, що звязано з статистичним органом чи то доброхітною угодою, чи то службовою підлеглістю. Доброхітних 
кореспондентів мала наша земська статистика. Здебільшого доброхітними кореспондентами були представники сільської інтелігенції або найписьменніші 
селяни. За невелику нагороду (за журнал, за часопис) доброхітні кореспонденти давали статистичному органові відповіді на низку запитань про 
сільське господарство тієї місцевости, де вони живуть, заповнюючи кілька разів на рік особливі зшитки з цілою низкою запитань. Тепер також є 
доброхітні кореспонденти в губерніяльних статистичних бюрах. Звітовий спосіб. Иноді кореспондентами статистичних органів бувають не приватні 
особи, а установи, при чому обов'язок доставляти статистичні відомості вони виконують уже не доброхітно, а в силу службової підлеглости. Так, 
наприклад, місцеві установи почтового відомства надсилають до центру низку відомостей про свою роботу, школи подають низку звітових даних, 
фабрики й підприємства відчитуються що-місяця про умови праці й її результати. Такий вид кореспондентського способу можна назвати звітовим 
способом збірання статистичних відомостей. Який спосіб ліпший. Перейдемо до порівняльної оцінки зазначених способів збірання статистичних 
матеріялів і поглянемо, який із них є найліпший та найпевніший. Гідність експедиційного способу є безсумнівна. Найголовніша його гідність 
полягає в тому, що при ньому статистичні відомості збірає особа, що гаразд розуміється в питаннях статистичного бланку. Ми вже зазначали 
вище, шо статистичний орган не випустить переписувача на роботу раніш, ніж не навчить його як слід заповнювати бланки й доки не переконається 
за допомогою спробного завдання в тім, що він дійсно засвоїв способи роботи. Постійний звязок переписувача з своїм керовником ще більш 
забезпечує правильність переведення запису. Зрештою, усний спосіб одержання відповідів дає змогу перевірити відомосте в той самий момент, 
коли їх одержують: шляхом заперечення, шляхом критики можно довести запитуваній особі неправдивість його відповіди. Не має таких гідностей 
кореспондентський спосіб. Кореспондент в своїй праці є відірваний від статистичного органу. Одержавши обпитовий бланк, він сам повинен розібратись 
у ньому, і на обов'язку статистичного органу лежить так поставити питання, щоб воно було цілком зрозумілим для кореспондента. В той момент, 
коли кореспондент заповнений бланк здасть на почту, його звязок з бланком на цьому й закінчується. Він уже не буде брати участи в обробці 
цього бланку, тоді як учасники перепису притягаються й до підрахування й завше можуть дати пояснення в разі будь-якого сумніву. Зазначені 
хиби кореспондентського способу можуть ще дужче збільшитися в тому його виді, що його ми вище назвали звітовим способом. Тут ми можемо 
спіткати недостатнє розуміння значіння статистичних відомостей з боку тих осіб, що в силу службових обов'язків заповнюють статистичні звіти.
Тут ми маємо небезпеку що до одержання цифр „із стелі", боротись із якою доводиться лише роз'ясненням тієї великої ваги, що мають статистичні 
дані для біжучої праці державних органів і для господарського будівництва зокрема. Отже, ознайомлення з ріжними способами збірання статистичних 
відомостей показало нам, що за найпевніший спосіб слід вважати експедиційний спосіб. На жаль, цей спосіб є й найдорожчий. Вживання його завше 
потрібує притягнення великої кількости переписувачів та значних витрат не тільки на оплату їх праці, але й на роз'їзди. Держава не спиняється 
перед такими витратами, і всі особливо важливі статистичні обслідування перевадить експедиційним способом. Самообпит. Щоб закінчити ознайомлення 
з способами збірання статистичних відомостей, спинимось іще на одному способі, відомому під назвою самообпиту. Цей спосіб полягає в тім, що 
особа, про яку збіраються відомості, сама заповнює бланк статистичного спостерігання, наче б то сама себе обпитує. Приклади такого самообпиту 
ми можемо бачити хоча б, на так званих, „анкетах", що їх доводиться так часто заповнювати службовцям (при зачисленні до профспілок, при 
вступі на посаду й т. ин.). Иноді самообпиту вживають також при переписах населення, при чому здебільшого заповнені бланки потім перевіряють 
співробітники статистичного органу на місці. Цілком ясно, що за неодмінну умову вживання самообпиту слід вважати розвитку тих осіб, що 
підлягають обпитові. От чому самообпит і вживають на практиці наших статистичних робот порівняно рідко й лише в тих випадках, коли доводиться 
заповнювати нескладний бланк. Розглянувши ріжні сторони статистичного спостерігання, необхідно тепер спинитись на умовах його успішного 
виконання. Кожній статистичній роботі, що перевалиться на місцях, стає на перешкоді ціла низка труднощів, перемагання котрих часто потребує 
значних зусиль. Кожному статистику відоме те недовірчиве відношення, з яким населення часто ставиться до статистичних анкет. Завойовання 
довір'я населення є неодмініша умова виконання завдання. Але про це другим разом. (Далі буде).