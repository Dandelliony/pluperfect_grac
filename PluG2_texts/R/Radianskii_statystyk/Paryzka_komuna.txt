Паризька Комуна.
П'ятьдесять чотирі роки тому, 18 березня 1871 року в Парижу була створена Комуна, уряд робочого населення. Це населення у той час складалося, 
головним чином, з ремісників, які працювали по майстернях та невеличких фабриках. Велика промисловість була дуже мало поширена. Класова 
самосвідомість паризьких робітників була мало розвинена. Передові елементи робітничої класи були під впливом філософії Прудона, дрібнобуржуазного 
соціаліста. Прудон учив, що для того, щоб обернути капіталістичне суспільство в соціалістичне, не треба провадити ніякої політичної боротьби, 
і більше, що не треба пролетаріатові захоплювати владу. Він гадав, що для досягнення соціалізму досить утворити банк, який давав би позики 
без відсоткового збору, улаштувати ріжні коперативні робітничі товариства і т. и. і т. и. Прудон був також противником законодавчого урегулювання 
робочого дня і заробітньої платні. Він казав, що ці взаємовідношення робітників та роботодавців повинні урегульовувати лише зацікавлені особи. 
Прудон казав також, що жінка повинна залишатись у родинному колі біля дітей та коло печі, а ні в якому разі не повинна брати участи в громадських 
справах. Де-яка частина робітників була під впливом Бланкі, великого революціонера, який просидів по в'язницях пів життя. Протилежно Прудонові, 
Бланкі казав, що в інтересах робітничої класи необхідно захопити владу. Але для цього, на думку Бланкі та бланкістів, зовсім не треба широкої 
організації робітничої класи. Бланкі гадав, що досить маленької групи людей, щоб повалити стару владу й організувати нову. Крім того, Бланкі 
дуже мало уявляв собі, що має робити революційна влада на другий день після своєї перемоги. Бланкі думав, що народ сам буде підказувати цій 
владі, які закони їй треба встановити, щоб забезпечити інтереси робітничої класи. На де-яку частину робітників мали вплив, так звані якобінці, 
котрі по суті були тільки республіканцями й антисоціялістами. Отже, лише незначна частина робочого населення м. Парижу була під впливом вказаних 
течій. Через те вони не змогли керувати революційним рухом робітників Парижу. А тим часом у Парижу 18 березня 1871 р. утворився робітничий 
уряд. Як же це сталося? Це було під час війни Франції з Прусією. Французьке військо було розбите. Прусаки обложили Париж. Робітниче населення 
м. Парижу було під впливом тих ідей, що проповідувала буржуазія. Пролетаріят був патріотичних настріїв, палав бажанням прогнати прусаків і 
не шкодував нічим. Він не думав тоді про боротьбу з своєю буржуазією, бо він вважав необхідним перш за все прогнати прусаків. Але він в той 
час бачив, що буржуазний уряд, якого він призначив на те, щоб провадити оборонну війну, ні до чого не брався й не хотів братись для боротьби 
з прусаками. Робітнича класа Парижу своєю більшістю пішла до національної гвардії, де старшинували буржуазні генерали. Вона не тільки віддавала 
своє життя, щоб захистити свій край, але ще й збірали кошти на виробку гармат. Проте, буржуазні генерали не мали змоги і не хотіли використати 
національної гвардії на дальшу боротьбу з прусаками. Це було цілком природньо. Отчизна буржуазії мила лише тому, що вона забезпечує їй величезні 
прибутки. А тут була небезпека стратити все, бо національна гвардія складалася з робітників, які, після перемоги над прусаками, могли скинути 
з престолу й свою буржуазію. Отже-ж остання дбала перш за все про те, як би позбавитися національної гвардії. За часів облоги Парижу вона 
вживає всіх заходів, щоб віддалити національних гвардійців. Вона держала їх в голоді й холоді, виводила під кулі прусаків і т. д. Але, коли 
це не пособило, французька буржуазія склала мир з прусаками і 18 березня спробувала забрати у національної гвардії гармати. Світом, коли Париж 
ще спав, генерал Леконт з загоном війська почав забірати гармати. Це вгляділи жінки робітників, що стояли в черзі за пайком і підняли переполох. 
Нарешті салдатів оточили національні гвардійці, жінки й діти. Після наказу Леконта стріляти в народ салдати перейшли на народу. Натовп 
затримав Леконта й розстріляв. Буржуазний уряд на чолі з Т'єром утік у Версаль. Таким чином, 18 березня влада в Парижу опинилася в руках центрального
комітету національної гвардії, і Центральний комітет видав розпорядження перевести вибори Паризької Комуни. Цим виборам старались перешкодити 
міські мери та їх помішники, буржуазним урядом. Буржуазні газети протестували проти призначення виборів, доказуючи, що такі вибори може призначити 
лише і центральний уряд, а не центральний комітет національної гвардії. Нарешті, і вибори відбулися 26 березня. Більшість обраних належали до 
прудоністів, бланкістів та якобінців. Лише маленька частина делегатів кількістю 15 чоловік належала до прихильників буржуазного уряду. Так 
утворилася Паризька Комуна. Вона видала цілу низку визначних декретів. Вона призначила всім вищим урядовцям платню не більше 200 карб. на 
місяць. Разом з тим вона підвищила платню всім дрібним службовцям. Декрет Комуни скасовував призначення урядовців, їх мусили обірати, щоб 
покласти кінець кар'єризму та незалежності їх від народу. Комуна звільнила всіх мешканців, які наймали кватирі, від платні домовласників, 
припинила продаж речей, заложених в ломбарді, заборонила стягати штрафи з робітників та ночну працю в пекарнях. Не дивлячись на те, що всі 
вищі урядовці державних установ і утікли в Версаль, Комуна, за допомогою дрібних службовців, зуміла і зорганізувати урядування Парижу. Хоч 
члени Комуни й були під впливом дрібно-буржуазного соціялізму, проте, силою обставин, захищаючи інтереси робітників, вони мусили вести до 
здійснення соціялізму, як-би Комуна проіснувала довший час. Але вплив дрібно-буржуазного соціялізму, що під ним були члени Комуни, надзвичайно 
шкідливо відбивався на діяльності Комуни. Коли-б члени Комуни розуміли, що буржуазія ніколи не згодиться на такий уряд, який не захищає її 
інтересів, на уряд, який обрала робітнича класа і який поставив своєю метою задовольнити інтереси останньої, то Комуна зараз же постаралась-би 
розбити сили Т'єра у Версалі, поки він ще не встиг всилитись. Комуна не охороняла-б величезних скарбів французьких банків. Вона скористала-б 
ці скарби на організацію своїх сил, щоб повести рішучу боротьбу з реакційним національним зібранням. Отож Комуна, що була під впливом буржуазних 
ідей, не виконала все те, що була в силі виконати, щоб захистити себе від свого найлютішого ворога. Вона своєю непослідовністю, не досить 
рішучими заходами, дала можливість Т'єру зібрати великі сили, захопити Париж і забити щось до 35.000 робітників і коло десятка тисяч заслати. 
Проте значіння Паризької Комуни в історії революційного руху робітничої класи, в історії боротьби за соціялізм дуже велике. Паризька Комуна 
своїм досвідом показала, що саме слід робити пролетаріятові, і чого необхідно уникати, щоб досягти остаточної перемоги. Досвід Паризької. 
Комуни показав пролетаріятові, що для своєї перемоги йому необхідно притягти на свій бік широкі кола селянства, бо одна з причин поразки Паризької 
Комуни, є вороже відношення до неї селянства. Досвід Паризької Комуни показав також, що пролетаріятові для його перемоги необхідна централізована 
строго дисциплінова широка пролетарська партія, що свідомо ставить своїм завданням повалення буржуазної влади і встановлення диктатури пролетаріяту. 
Відсутність такої партії за часів Паризької Комуни дуже відбилася на всій роботі Комуни. Досвід Паризької Комуни взяла на облік партія більшовиків 
під час Жовтневої революції, великі жертви робітничої класи Парижу за часів Комуни не загинули марно. Вони принесли велику користь світовому 
робітничому рухові. Історія цілком виправдала слова Маркса: «Париж робітників з їх Комуною завжди буде вшанованим, як славетний віщун нової 
громади. Його мученики утворили собі пам'ятник в великому серці робітничої класи. Його катів історія вже тепер прибила до того ганебного 
стовпа, від якого ніхто не в силах буде їх одірвати».