Державне сільське страхування на Україні в 1924 — 1925 році.
Державне страхування забезпечення на випадок лиха. Страхування дає можливість господарствам, що потерпіли, знову піднятися на ноги. Хто хоче
більше себе забезпечити, повинен крім обов'язкового страхування дострахувати своє майно по доброхітному страхуванню. Союз РСР — селянська 
країна: коло 80% усього населення радянських республік становлять селяни, інтереси розвитку всього народнього господарства безпосередньо 
звязані з розвитком сільського господарства. Виведене цілком із свого нормального стану загально-європейською та громадянською війнами, сільське 
господарство всього Союзу РСР та України зокрема за останні роки почало помітно розвиватися й наближатися до стану останніх довійськових років 
(про це свідчать дані про посівну площу, кількість скоту й т. д.). Але, будучи ще значно слабим, селянському господарству важко боротися з 
такими ворогами, якими для нього є стихійні сили природи. Серед стихійних небезпек, що підстерігають селянське господарство на кожному кроці, 
не останнє місце належить вогню, падіжу скоту та граду. На сам тільки попередній (1923 — 24) господарський рік на Україні згоріло коло 15 тисяч 
дворів, пало скоту 98 тис. штук та від граду загинуло 436 тис. десятин. За приблизними підрахунками всі ці збитки сільського господарства 
становлять суму коло 15 міл. карб. Для всього народнього господарства всі ці збитки величезні, але ще дошкульніші вони для кожного окремого 
селянського господарства. На випадок стихійного лиха селянинові нівідкіль ждати допомоги, коли він заздалегідь не забезпечить, тоб-то не 
застрахує свого двору, своєї скотини, своїх посівів. Вносючи по встановлених тарифах невисокі платіжі (страховку), селянське господарство 
забезпечується на випадок лиха певною сумою грошей, що може стати засобом для відбудування господарства. Зважаючи, таким чином, на необхідність 
можливости відбудування господарства, що потерпіло від стихійного лиха, — і встановлено обов'язкове сільське страхування від зазначених вище 
стихійних лих. З осени 1924 року почався третій рік існування на Україні обов'язкового складного страхування. Розміри страхового забезпечення, 
тоб-то розміри виплати державою збитків по окремих видах сільського окладного страхування встановлено на 1924 — 25 господарський рік такі:
Відповідно забезпеченню селяне вносять органам державного страхування належні з них оклади (страховку). 1 Для біжучого року розмір оклада 
визначається такими цифрами, тоб-то відсотками від страхового забезпечення: Пересічний розмір окладних сум, що належить внести селянинові, 
може становити 2 з лишком карбованці. По одному страхуванню від огню селянин повинен внести пересічно 54 коп., при чому, коли вогнем буде 
знищено ввесь двір, то одержує пересічно 206 карб., коли ж згорить тільки частина його, то відповідно з установленою вартістю частини, що 
згоріла, і видається страхова винагорода. Так само й по страхуванню посівів. Окладне страхування не дає повної можливости відбудування на 
випадок лиха, а також окладному страхуванню підлягає не все селянське господарство (не підлягає рухоме майно, хліб у зерні й инше). Той же 
господар, шо хоче забезпечити своє майно в більшій сумі, має можливість внести більше страховки, тоб-то він може дострахувати своє господарство 
доброхітно. Край забезпечення, до якого можна дострахувати своє майно, є % його дійсної вартости. При такому додатковому страхуванні страхове 
забезпечення вже значно збільшується, платіжі ж зростають незначно, бо для додаткового страхування залишаються ті самі тарифи (% % од суми 
забезпечення), що й в окладному страхуванні. До того-ж страхові платіжі вносяться не зразу: останнім строком внеску страховки в біжучому 1924 — 25 
бюджетному році є 31 січня 1925 року. Як пройшов попередній (1923 — 24) господарський рік у царині державного сільського страхування. Дані про 
зібрані платіжі й про розміри збитків по всій Україні видно з таких цифр: Наведені цифри показують, що в звязку з лихами, які були в цьому 
році, по страхуванню посівів державою було повернуто населенню всі зібрані страхові суми, значну частину повернуто й по страхуванню скоту. 
По страхуванню ж од вогню, одержані страхові суми повернуто в розмірі 28,6%. Суми, що зосталися від цього виду страхування, й мігли послужити 
для зниження тарифів і для підвищення забезпечення в біжучому проти попереднього року. Так, минулого року тариф по страхуванню скоту становив 
5%, а біжучого року тільки 2.5%, по страхуванню посівів з 2,14% тариф знижен до 1,25% при підвищенні забезпечення десятини посіву з 13 до 15 
карб. Останнє є величезна допомога сільському господарству. Розвиток страхових операцій дасть можливість все більше заглиблювати й поширювати 
страхування на селі. І. Р.