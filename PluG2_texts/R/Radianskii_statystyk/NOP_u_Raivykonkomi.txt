НОП У РАЙВИКОНКОМІ або механізований райстатистик.
У нас дуже багато говорять про Америку, про її успіхи в галузі «наукової організації праці» (НОП) и посилаються на Форда, що випускає 5 
автомобілів у хвилину, а про наші власні досягнення уперто мовчать... Вони ж у нас не маленькі... Постановка праці в деяких райвиконкомах, 
приміром, заткне за пояс всяку Америку, а Фордові слід-би повчитися в нас, перш ніж кричати про свою техніку. Ми вважаємо неправильним 
замовчування наших власних успіхів і рішили оголосити, щоб усі чули... Хай вчаться у нас американці... Нам не жалко.
Робочий день райвиконкома був в повному розгарі. Організоване по всіх правилах НОПу діло йшло без заминок... Жодний одвідувач не затримувався 
більше 5 хвилин. У правому кутку сидів райстатистик, рухав руками й ногами, а голова моталася, як той флак, що маячив зверху райвиконкому. 
Райстатистик був захоплений виконанням всіх своїх службових обов'язків. Ноги були зайняти вступним и вихідним журналами, права рука швидко 
виписувала квитанції по продподатку, ліва реєструвала народження Трохима Юхименка, а ніс хутко бігав по машинці й вистукував черговий папірець. 
Язик теж не гуляв і давав пояснення по насінньовій позиці. НОП працював... Трапилася невеличка заминка, коли якась неписьменна бабуся стала в 
чергу до правої ноги й почала вимагати від неї виписку про смерть старого. Але помилки швидко виправлялися, їй зараз же вказали, що за цією 
справою треба звертатися до лівої руки. Розподіл праці був повний і робота була строго механізована. Помилок бути не могло. Тільки неписьменна 
бабуся мігла змішати праву ногу з лівою рукою. Скрізь висіли плакати про спеціальність кожної конечносги. Форд зі своїми автомобілями при 
такій постановці справи здавався маленьким цуценям. Тільки ніс у цей день не давав повної продукційности. Була негодь, райстатистик захватив 
нежика й приходилося відриватися, щоб привести ніс в порядок. Але з тою метою тут-же на машинці був прикріплений клаптик повсті, об яку 
швидким рухом голови райстатистик поводив кінчиком свого носа. Це діла теж було збудовано по НОПу. Руки спокійно продовжували свою справу. В 
кінці дня, коли бабуся одержала вже виписку, а Трохим Юхименко числився живою людиною, трапилася подія, що мігла-б зруйнувати налагоджену 
справу. Надійшло відношення скрстатбюра про негайне надіслання відомостей про місцеві ціни. Замах на наукову організацію праці був очевидний. 
Статистика не входила в обов'язок ж одної з конечностей... Райстатистик ладен був зірватися з місця й прохати пояснень у голови. Трапився 
невеличкий заколот... Кінчик носу все частіше почав ходити по повстині... Але швидка второпність і звичка до високої техніки вивезли з біди... 
Очі, що до сих пір тільки помагали иншим органам тіла, але не мали власного діла, були негайно пущено в хід. Вони швидко стали бігати по 
стелі вишукуючи потрібні цифри, ніс зараз же почав вистукувати їх на машинці, а ліва нога вже ставила виступний номер. Замах окрстатбюра, що 
відстало від життя й не визнавало принципів НОП у, було достойним чином ліквідовано... То там водили плечима й не знали, що сусіднє село ще 
не перейшло на наукову організацію праці, що райстатистик збігав ціни допотопним чином, — на базарі, в кооперативі, й не встиг ще механізувати 
свою роботу. У нашому віці, віці високої техніки, таке неуцтво непростимо. Окрстатбюро, підтягни! Гнат М.