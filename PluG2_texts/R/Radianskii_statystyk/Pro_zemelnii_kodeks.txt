Про земельний кодекс.
Земельний кодекс було прийнято третьою сесією ВУЦВК'у 29 листопаду 1922 року. Завдання кодексу — дати селянству відповідь на основні питання 
його трудового користування. Цих питань за час революції на бралося багато. Тут і питання про порядок землекористування й про право на землю 
й про трудову оренду, й про найману працю, й про земельні громади, й багато, багато инших. До видання кодексу, коли селянин хотів одержати на 
них відповідь, то їхав до свого повіту, до своєї губернії й, нарешті, до Харкова. Частенько йому не вдавалося нічого взнати, бо говорили нема 
розпоряджень, або навпаки, є по цьому питанню циркуляр. Всім відомо, що розпорядження й циркуляр це не закон сьогодня один циркуляр, а завтра 
инше розпорядження. Всі питання, що так хвилювали селянство, розвязувалися до кодексу ріжними циркулярами та розпорядженнями Наркомзему або 
на підставі звичаїв надто ріжноманітних у ріжних місцях України. Инший раз селянин й одержить „папера" в центрі, а приїде на місце, йому 
говорять у нас цей циркуляр не дійсний. Ніяких ясних й оскільки небудь певних вказівок у законах Республіки до 1922 року не було. Земельний 
кодекс має в собі двісті двадцять сім статей, з яких 146 статей говорять про трудове селянське землекористування. Написано його простою, 
ясною, зрозумілою й приступною мовою. В цьому його головна ріжниця від цілих томів попередніх законів самодержавного уряду, що уложено плутаною 
канцелярською мовою. Це мимоволі помітить кожний при читанні кодексу про землю. Витрати революції - річ серйозна й вони тяжко лягли на наше 
народне господарство. І, звичайно, оскільки ми — країна селянського господарства, відбилися й на ньому. Потрібно було способи, кошти на його 
підняття, заходи, шо могли б зупинити дальше його руйнування. Це було визнано завданням першорядної державної ваги. З прийняттям земельного 
кодексу те завдання можна вважати виконаним. Коли до цього часу у селянства виникали будь-які сумніви про право на ту чи иншу площу участка 
землі, то кодекс і тут утворив визначенність для трудового землекористування багатомільйонної селянської маси. Під увесь господарсько-земельний 
лад Республіки підведено міцний фундамент і можна бути певним, що утворена будова буде міцною. Утворені міцні й сталі поземельні стасунки, 
дають великий стимул до розвитку сільського господарства. Важливість цих завдань у нашій країні сама по собі оскільки ясна, що немає ніякої 
необхідности доказувати її першорядне державне значіння. Аграрна революція закінчилася. Революція привела до ліквідації поміщичого й кулацького 
землекористування. Ця земля була відібрана й у значній мірі пішла в урівняльне (по їдоцькій нормі) розподілення серед селянства. До 1922 року 
відбувалося закріплення цієї землі за селянством шляхом земле влаштування. З виданням кодексу можна вже розпочати будувати нове господарське 
селянське життя. Держава рішуче повинна порвати з попереднім урівняльним розподілом і допомогати селянству влаштовуватися на поміщичих землях, 
що завойовано під час революції. От ціле положеннями й знаходимо в перших 8 статтях кодексу. Стаття 2 кодексу чітко й виразно говорить про 
націоналізацію всієї землі, що звільнено від приватньої власности. Всі землі в межах Української Соціалістичної Республіки є єдиний державний 
земельний фонд. Із цього фонду земля передається земельними органами всім громадянам, шо бажають на ній працювати. Кожен, хто бажає працювати 
на землі, одержує на це право й наділяється такою кількістю землі, яку він може обробити силами своєї сім'ї, без найманої праці й не менше 
того, шо необхідно для Його безбідного існування. Одначе, земля не резина, вона не розтягується і не в усіх губерніях, не в усіх районах 
України всі бажаючі можуть одержати цю землю. Через це в кодексі встановлюються черги наділення землею окремих землекористувачів, шо входять 
до складу земельних громад. У першу чергу наділяються землею трудові сільсько-господарські товариства, складені з членів комітету незаможних 
селян. У другу чергу наділяються: безземельне й малоземельне місцеве населення й місцеві сільськогосподарські робітники (батраки). В треттю 
чергу зайшле хліборобське населення й в четверту чергу — нехліборобське населення, що записалося у своїх райземвідділах, як громадяне, шо 
бажають обробляти землю своєю особистою працею. Єдиними органами, що мають право розпоряджатися землею є Наркомзем та його місцеві органи — 
Губземправління й окрземуправління. Після того, як земельна громада закріпила за собою землю по тих нормах, шо встановлено земорганами, вона 
серед окремих своїх громадян розподіляє землю вже самостійно. Знову й тут ми найдемо в кодексі вказівки, як це треба робити так, щоб було 
меньше суперечок та лайок між окремими хліборобоми. Коли ж все таки суперечки виникнуть, то слід звертатися в земельні судові комісії. 
Припустимо, що в якій-небудь волості всіх наділили землею по закону, а частина її залишилася вільною. Куди ж вона поступає, хто нею розпоряжається? 
Поступає вона в розпорядження земельних органів, які й зобов'язані вживати всі заходи на те щоб земля не «гуляла». Землі ці звуться державними 
земельними маєтками. Вони або здаються в оренду, установам, громадам, організаціям та окремим особам, або ж, коли вони не паганої якости, 
обслідуються й будуть опісля так поліпшенні, шо на них також можна вести сільське господарство. Про инші права, які одержують селяне-хлібопашці 
й про які говориться в кодексах про землю скажемо в дальший раз. Луна Краснослободський.