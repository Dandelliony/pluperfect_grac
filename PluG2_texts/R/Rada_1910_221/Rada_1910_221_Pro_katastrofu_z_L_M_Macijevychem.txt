Про катастрофу з Л. М. Маціевичем.
Авіатор Уточкін, проїздом в Одесу зупинився в Київі і росказував співробітникові „К. М.” про страшну картину смерти Л. М. таке. Уточкін познайомився з Маціевичем на літаннях за 4 дні до катастрофи. Мацієвич підійшов до нього і сказав: „ви спускаєтеся дуже полого, треба крутіше спускатись”. Але крутий спуск і погубив Л. М. „Я не знаю, сказав Уточкін, чому Маціевич зупинив матора на високості 300 метрів. Часто роблять це, бажаючи показать відвагу. Як мотор перестане гудіти, то це дуже вражав глядачів, примушуючи їх дріжати за долю далекої чорної крапки в повітрі. Потім Л. М. пустив знов мотора і по своїй звичці став круто спускатися. Машина без підпори крил стала з страшною силою падати. Вражіння було таке, наче падає камінь. Мотор увесь час працював, Мацієвич, побачивши, що машина дуже вже скоро падає, хотів вирівнять її і круто повернув руля. Один мент здавалося, що він летить паралельно землі. Але в цьому крутому повороті і була причина катастрофи, на думку Уточкіна. Коли машина поверталася при спускові, то од крутого повороту покривилися крила і порвались звязі. Далі було вже щось страшне. Мацієвич падає з машини, і в повітрі видко чорну фігуру, яка перевертається ввесь час. Чи Мацієвич випав з машини, чи просто скочив, сказати трудно. Чорна фігура, перевертаючись в повітрі, двигаючи руками і ногами, падала. За нею, не так швидко, падала машина. Саме страшне, нестерпимо страшне в цій картині те, що тіло довго падало. Публіка завмерла. Серце перестало битися. Я зловив себе на тому, що стояв на шпіньках з руками, протягнутими вгору. Сталося. Охнула земля, як упало тіло, охнули тисячі глядачів. Я, — закінчив Уточкін, — втік з аеродрома”. 
     Похорон Мацієвича. Величезна юрба з ранку ще 28-го зайняла Одександровський сад і площу Зімнього Двірця. На Невському проспекті теж було сила народу. На балконах, вікнах, покрівлях і деревах — скрізь люде. День соняшнлий, гарний. В соборі повно офіцерства і генералів. Протоієрей Аквілонов в надгробній промові висловився, що страдальці за віру і борці за науки — однаково подвижники. Дубову труну винесли з собору В. А. Сухомлінов, адмірал Григорович, Каульбарс, Гучков і Лерхе. Труну покрито андреєвським прапором. На труну покладено срібні вінки од Височайших Особ. За труною йдуть 200 депутацій і десять возів з 350 вінками. В годину дня процесія пішла в супроводі величезної юрби, офицерів, студентів, гімназістів і двох військових оркестрів. Рух по Невському припинено. За труною йдуть батько Л. М. і вдова. В лаврі над могилою прочитав вірші шлісельбуржець Морозов. Промову сказав Арабажин. Велике вражіння зробив військовий діріжабль „Кречетъ”, який літав над могилою.

