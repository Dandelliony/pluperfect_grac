Література, наука, умілість І техніка.
— Штучні організми. Як сповіщають газети, вже закінчився VIII міжнародній конгрес у Граці (Штирія) по зоології. Засідання конгресу тяглись з 15 по 20 августа. Між прочитаними рефератами особливу увагу звертає на себе реферат професора Сорбони д. Деляж, який зачепив найцікавіші тайни біології і навіть філософії. Темою реферати було питання про штучне „оплодотворення”. Ще раніш Деляжа, років зо три тому назад, американський біолог Джек Леб (Leob) робив спроби у цьому напрямі і зробив такий фантастичний винахід, що його колеги подумали, що він дурить публіку. Йому вдалося виростити живі екземпляри морських їжаків і деяких наших тварин без підмоги самця, замінивши природне „оплодотворення” химичним впливом солі в магнезії. Пізніш Деляж робив знову спроби вже у більшому масштабі і виявилось, що роля самця заміняється впливом на яйця самки самих ріжноманітних химичних веществ, як вугільна кислота, цукор, аміяк, солі і инше. У всіх цих випадках з яєць виходять зовсім нормальні живі екземпляри. Як це робиться, наука поки що на це не може відповісти, бо ще зовсім невідома суть „оплодотворення”.
— Нове українське видавництво. В Кам'янці-Под. заклалося видавництво „Дністер”, яке має на меті видавати дешевими брошурами твори відомих українських письменників: Руданського, Коцюбінського, Франка, Маковея, Стефаника. Вже друкується перший том творів Руданського. Видання буде приблизно в 250—300 сторінок і коштуватиме в продажі З0 —35 коп. за примірник.

