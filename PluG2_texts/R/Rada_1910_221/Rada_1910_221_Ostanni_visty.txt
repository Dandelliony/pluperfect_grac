Останні вісти.
(З газет та по телеграфу)
Арешт україн. артиста.
     НИЖНЄДІВИЦЬК (вороніж. губ.). Арештовано, яко політичного злочинця, артиста української труппи Дарського — С. Степняка. (Власн. кор.).
     Злодійство.
     ПЕТЕРБУРГ. „П, Н.” телеграфують, що в Кронштадті довідались про роскрадання матроської провизії. В справу замішаний баталер крейсера „Баян” Бардуков, який перепродував крадене. Робиться слідство.
Сенсаційна справа.
ПЕТЕРБУРГ. Роспочато справу про замах на життя служащого петербурзької городської управи, який вишукував і знав уже багато винуватих в крадіжці городського вугілля. Його двічі намагались отруїти.
Заколот.
ВОРОНІЖ. Біля хутора Варварина, нижнедівицького пов., двоє невідомих пограбували селянина Литовченка. Поліція арештувала по підозрінню селян Колбасина і Шептунова з сл. Алферовки. Але біля волости, де були заперті арештовані, зібрався натовп і визволив їх. На місце події виїхав справник з стражниками.
Всякі звістки.
     ПЕТЕРБУРГ. Цими днями Сазонова буде затвержено міністром закордонних справ. 
     Заборонено показувати в сінематографах картину — смерть авіатора Маціевича. 
     В псковській семинарії заколот. Викликано поліцію і пожарних. При поліції учні перебили всі електричні лампи. 13 семинаристів посажено під арешт в лікарню. 
     Комісія під предсідательством митрополіта Флавіана виробила проект, щоб духовенство виконувало всі треби і таїнства безплатно. Замісць цього, духовенству призначено буде жалування: священикові 1,200 карб, на рік, діяконові 600 і дякові 350 карб. 
     Синод роспорядивея увільнити з житомирської семинарії всих верховодів.
     МОСКВА. З Владивостока повідомляють, що корейці емігранти заклали там революційний клуб. Ватажків арештовано.
     В Ковні, в тюрмі, повісилась Гедвило, сестра другодумця Гудовича, присужена на півтора роки.
     ОДЕСА. Конфісковано позавчорашній номер „Од. Нов.” за фельєтон Лоенгрина про арешт редакторки київської газета „Огни”.
     ХАРЬКІВ. З ініціативи технологичного інститута одправлено панахиду по бувшому учневі інститута Маціевичу.
     КАТЕРИНОСЛАВ. Військовий суд присудив за підпали і душогубство до смертної кари селян Єворостяна, Багена і Травянка.

