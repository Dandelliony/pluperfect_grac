Товариство народньоі музики.
(В Москві).
     В Москві зорганізувалось товариство народньої самобутньої музики і роспочинає прилюдну працю з осени цього року. Ідея, що об'єднує участників то-ва, така: в простій народній массі кожної національности, що проживає в Росії, багато самобутніх талантів, саморідків. Їх творчість — творчість всього люду. В їх творчости — душа народу. Розкидані по глухих кутках Росії, вони неприступні за-для широкої культурної громади. 
     А тим часом ця старовинна творчість народня вимірає. Нові стовпи життя побивають її. Раніш бажані гості: промовці, бандуристи, лірники і инші музики народні, тепер стали непотрібні. Вони помірають. Із шести сотень, наприклад, бандуристів, що були на Україні з початку XIX століття, тепер осталось всього з десяток —що добре грають на цьому струментові. Нашому поколінню упала на долю гірка втіха: прийняти останню пісню старої штуки народу. 
     Товариство народньої самобутньої музики хоче дати можливість познайомитись з найкращими зразками музичної народньої творчости. Народня музика, виконана народніми музиками ріжних національностів, залунає перед культурним громадянством. Великорос, українець, білорус, поляк, жид, грузін, татарин, фин, якут — всі племена і мови Росії повинні стати на концертній естраді. 
     Така ідея цієї громади. Ініціативу подав до цього московський худ. театр. Організаторами товариства являються майже всі режисьори і артисти цього театру. 
     За минуле літо, для упорядження народніх концертів, зібрано театром багато матеріялів. Знавці народньої музики їздили по селах трохи не всіх національностів Росії і збірали матеріяли: занотовували лісні, розшукували музик, стародавні струменти й т. и. По Україні, як писалося раніш в „Раді”, подорожував з цією метою композітор І. А. Сац, автор музики до пьєс, що виконуються художницьким театром, і инших річей. За літо він побував на Київщині, Чернігівщині, Полтавщині, проїхав до минської губернії, де записав багато всяких пісень—і всюди, знаходячи велике джерело прекрасної народньої творчости, занотовував пісні і підшукував народніх співаків. До виконання номерів української музики закликано найкращих бандуристів і лірників. 
     Товариство „Народньої музики” на протязі цього року має на меті упорядити цілий ряд народніх концертів. Кожний з них мусить носити цілком національний характер того народа, музиці і пісні котрого буде присвячений вечір. 
     Найбільш уваги тов-во звертає на українську самобутню творчість. Для виконання цих номерів з України має приїхати 30 д. 
     Цьому завданню „не наших” людей ми можемо побажати тільки успіху! 
     Коли вони зуміють далеко по-за межами України показати дійсну українську народню творчість, не перероблюючи її на свій зразок — слава їм! 
     Що діло буде стояти серйозно і що українська музика, пісня й душа не впадуть на поругу, — хай буде порукою цього славнозвісне ім'я художницького театру. 
Ф. Коломийченко.

