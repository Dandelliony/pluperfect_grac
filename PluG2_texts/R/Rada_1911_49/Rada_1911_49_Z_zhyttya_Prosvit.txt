З життя „Просвіт"
∞ Чернігівська „Просвіта“ в надзвичайно тяжкому становищі: з одного боку „незалежні обставини“, а з другого байдужість просвітян до виплати свої членських вкладок зробили те, що раді довелося найняти за 10 карб. одну світлицю на Богоявленській вулиці і проявляти своє життя тілько бібліотекою - читальнею. Не так давно ще товариство мало 484 членів, але вони заплатили за 1910 рік тільки 73 руб. в боргу за ними 1600 рублів.
з 6-го февр. до 1 марта рада товариства улаштувала виставку картин місцевих художників. Крім картин виставлено нові українські видання. Картин більш сотні, і чернігівці дуже охоче йдуть на виставку, особливо молодь.
В виставці взяли участь: д.д. Рашевський, Тарловський, Циганко, Баколо, Ясинська.
Публіка більш усього цікавиться картинами Рашевського на українські теми та дитячим відділом, в которому досить добре підібрані дитячі малюнки (з 4 років до 15).
Народу перебувало більш пів-тисячі. Товариство має більш 30 руб. чистого заробітку.
∞ Миколаївська „Просвіта“. 18 февраля, т-во „Просвіта“ виставляло драму Тогобочного „Борці за мрії“, а 20 февраля, т-во „Просвіта“ виставляло комедію А. Володського „Панна Штукарка“. По виставі-танці. Збору було 30 карб. 
∞ Мануйлівська „Просвіта“. 17 февраля в помешканні мануйлівської  „Просвіти“ учні нижчих та середніх шкіл упорядкували „семйовий вечір“. Між иншим виставлено було водевіль Володського „Як вони женихалися“; потім було продеклямовано дітьми 12-10 років байки Л. Глібова: „Жаба та віл“, „Вовк та ягня“, С. Руданського — „Салдат і полотно“ ї Б. Грінченка „Смутнії картини“. Найкраще деклямував хлопчик Василь Коваленко. 18 февраля відбулася третя вистава музично-драматичної секції маеуйлівської „Просвіти“. Виставлено було „Наймичку" Карпенка-Карого при участи артистки Н. М. Дорошенко в ролі „Наймички". 19 февраля відбулася четверта вистава музично-драматичної секції. Виставлено було „Зімовий вечір“ М. Старицького по Е. Ожешко. Добре грали також д.д. Дорошенко, Науменко, Чорнобай, Жукова, М. Колистий і М. К. Ємець —режісер вистави. Особливо ж гарно провів свою ролю „Яська“ маленький хлопчик Василь Коваленко. Після вистави відбувся концерт гитаристів та мандоліністів під орудою. С. Гольцева, які грали попурі з українських пісень, а також хор „Просвіти“ під орудою О. С. Клименка проспівав пісні „Ой гиля, гиля“, „Час до дому, час“ і „Ой піду я, піду“.
