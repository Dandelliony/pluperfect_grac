Шевченкові дні.

Шевченкове свято у Відні. Сьогорічній Шевченківський концерт у Відні був найкращим за всі минулорічні. Кожний пункт сьогорічньої добірної програми пройшов цілком влучно. Професор д-р Ол. Колесса сказав чудову святочну промову. Хор січовий під орудою п. Кокольського виконав: „Гамалію“ Біликовського з декламацією п. Рибака і співом п. Прокоповича цілком гарно, і „Косарем“ Людкевича під дірігентурою п. Прокоповича викликав сильне вражіння. Гра була дуже добра, публіка вислухала її з заняттям і нагородила піанистку д. Дністрянську і композітора проф. Прохаску гучними оплесками і квітками. Молодий дуже гарний та інтелігентний співак, п. Р. Любінецький здобув собі своєю появою і своїм гарним тенором відразу всю публіку. Що оплескам для пана Носалевича, артиста віденської Volksoper не було кінця і що він скілька разів мусів виходити, це нічого дивного, бо ж він в самім розцвіті своєї штуки. Чернігів. В „Музеї українських древностей В. В. Тарновського“ на протязі двох тижнів, починаючи з 26 дня лютого цього року, будуть виставлені для доброго оглядання рукописи, малюнки і офорти Т. Г. Шевченка і збірка його портретів. Кам'янець-Подільський. 26 февр. в Олександро-Невській церкві була панахида по Т. Шевченкові. Перед панахидою свящ. Н. Курчинський сказав по українському чуле слово про поета України. Зібралось на панахиду дуже багато людей. Були члени т-ва „Просвіти“, семинаристи та гімназісти. Увечері того ж 26 февр. в „Просвіті“ в 7 год. почалося засідання пам'яті Шевченка. Голова т-ва сказав промову. М. Філіпський прочитав реферат про останні дні життя і похорон поета та про головні мотиви його поезій. Був ще реферат д-ки Пащенко: „Заповіт Шевченка“ та „Про долю жіночу в поезії Шевченка“. Закінчилося засідання деклямацією. Єйськ. 3-го марта т-во „взаимоп. учащихъ“ впорядковує Шевченківський спектакль-концерт. Курськ. О п'ятій годині вечора 26 февраля одправили панахиду в церкві, в якій раніш поминали Кропивницького, з тим же священиком-академиком, що сказав з почуттям гарну коротеньку промову. Співав хор аматорів тутешнього українсько-руського гуртка. Люду було більш 200 чоловіка, серед яких не мало і росіян. У восьмій годині в приватнім помешканню було зібрання. Зібралось більш 40 душ в кімнаті, яку потім назвали „Кімнатою Шевченка“. Портрет Т. Г., гарно опоряджений в рушниках, був оздобою кімнати. Відкрили засідання. Коротенька промова голови, біографія; далі представник від росіян сказав слово і поклав на портрет оливковий вінок; потім коротенький огляд його літературної творчости і значіння їх в житті, жалібний марш мішаного оркестра, деклямація і співи на цей час все з слів Кобзаря. Коротенька перерва і бажання цю кімнату назвати Шевченковою, поставить бюст і лишити в ній на завше портрет з вінком, на що одноголосно усі згодились. Згодились також послати привітання з приводу ювилею, з сердешним бажанням і на далі успіху, Московському Комітету по упорядкуванню свят, телеграмою. Так закінчилась офіціяльна частина програму. Довго потім, розбившись на гуртки, поминали нашого генія.