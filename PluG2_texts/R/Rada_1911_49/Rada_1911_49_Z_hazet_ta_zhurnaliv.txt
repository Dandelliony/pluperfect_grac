З газет та журналів.
Львівський кореспондент „Утра Россіи“, д. Н. Александров, добре ознайомившись не тільки з галицькою інтелігенцією, а й з народом, пише до „У. Р.“ (25 февр.) про „Украинство и москвофильство“, що обидві ці течії почувають велике стремління до Росії.
Українство „тяготѣеть“ до Росії молодої, демократичної, а офіціальні представники москвофільського руху—до Росії старої, офіціальної.
Сучасна Росія вигідніша й для поляків, котрі в Галичині можуть собі вільно панувати: „Поки в нас буде боротьба між старою й новою Росією, тут в Галичині теж провадитиметься „упорная, неослабная борьба“ між поляками і русинами, українцями і москвофілами—робить свої виводи д. Александров.
У № 97 „Slav. Tgbl.“. знаходимо цікаву передовицю, присвячену процесові українських студентів у Львові.
Росповівши докладно та цілком безстороннє про кріваві події 1-го липня, газета підкреслює, що всі обвинувачені належать до української національности, тоді як судові власти -—до польської і через це процес прийняв політичний характер. „101 укр. студент стоїть перед польським судом, обвинувачені прокурором, який теж є поляком“; — пише „Sl. Tgbl. —„проти 200 українських студентів ще провадиться слідство й після монстр-процесу № 1 почнеться монстр-процес № 2“. „Куди ж це приведе?“ — запитує песімістично редакція.