ДЕРЖАВНА ДУМА.
Засідання 28 февраля.
Роспис головного управління почт і телеграфів. Предсідатель — кн. Волконський.
Гололобов (правий) докладує роспис трат головного управління почт і телеграфів, який підрахувало відомство в сумі 65.082.981 рублів. По роспису бюджетна комісія радить таку формулу переходу: щоб відомство в звязку з виробленим їм планом поширення сітки почтово-телеграфних інституцій, вирахованим на п'ять років, одкривало, не затримуючи, інституції по бажанням місцевої людности в пунктах, де людність дає для цього матеріяльну запомогу; щоб відомство поклопоталося завести почтові операції по волостям і по залізнодорожним станціям, щоб був переглянутий телеграфний таріф і щоб були подані міркування про те, як здешевити користування телеграфом для широких шарів людности. Черносвітов (к.-д.) констатує, що, не зважаючи на поверхове гарне становище бюджету, в відомстві можна постерегти застій. Зріст чистого прибутку за останні п'ять років припинився. При відкритті нових почтових інституцій не тримаються ніякої планомірности. Відкриття операцій при волостях з кожним роком скорочується. Треба поліпшити доставку почтової кореспонденції при допомозі параходних та залізних доріг, збільшити жалування почтових чиновників і взагалі вжити заходів до широкого задовольнення потреб людности в почтових зносинах. Гродзінський (прогресіст). порівнюючи становище почтових справ в Росії і за кордоном, визнає, що треба негайно понизити телеграфний таріф і розмір оплати почтових посилок, зробити почту доступною для людности і взагалі не дивитися на почту, як на джерело прибутків казначейства. Тичінін вимагає найскорішого заведення п'ятирічних добавок почтово-телеграфним служащим. Воєйков 2-й (правий) висловлюється за пониження почтових оплатків взагалі і за скасування добавочного подепешного 15 копієчного. Родічев гостро нападає на заборону женщинам, почтово-телеграфним служащим, виходити заміж не за почтово-телеграфних чиновників. Це питання, нарешті, балотірується виходом в двері і невеликою більшістю пропозіція Родічева приймається: Дума дозволяє женщинам виходити заміж і не за чиновників почтово-телеграфного відомства. Булат (трудовик) висловлює побажання, щоб здешевили пересилку періодичних видань, особливо дешевих, сельсько-господарських. Полетаєв (с.-д.) заявляє, що він одержав багато листів з поламаними сургучними печатями і з накладеними на місце їх печатями почтово-телеграфного відомства. Дума приймає всі формули і побажання; побажання прогресистів приймається в такій редакції: „треба як можна скоріше виробити і подати на затверження в законодавчому порядку проект почтово-телеграфного уставу“. Далі приймають увесь роспис в сумах вирахованих комісією. 
Поширення думської канцелярії.
Антонов (октябрист) докладує законопроект про збільшення штатів канцелярії Державної Думи найбільше старшими служащими, для чого треба буде побільшити що-річні трати на 55.800 рублів. Сазонович (правий), звертаючи увагу Думи на масу законопроектів, що переходять через Думу, доводить, що докори за побільшення паперової роботи в канцелярії —не справедливі. Законопроект визнається негайним і приймається більшістю голосів. Після промови Кузнецова , в якій він дивується закидам Сазоновича, що забороняє думським стенографам розмовляти з лівими депутатами, роспис приймається без суперечок. Бюджет в Думі взагалі проходить дуже швидко. В цьому засіданні прийняли 8 росписів майже без суперечок, бо не було охочих говорити. Депутатам, очевидячки, приїлося даремно повторяти що-року одне й теж. Дума в межах бюджета перетворюється в просту голосувальну машину. Далі засідання було 1 марта.