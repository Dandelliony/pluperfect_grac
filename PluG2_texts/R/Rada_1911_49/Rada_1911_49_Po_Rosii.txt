ПО РОСІІ.

— Духовенство і церковні школи. В Вороніжі одбувся з'їзд духовенства зо всієї єпархії, на якому духовенство одразу одмовилося дати яку-небудь допомогу церковно - парафіяльним школам, хоч перед відкриттям з'їзду архирей Анастасій вмовляв депутатів дати допомогу. Коли після з'їзду голова з'їзду побалакав з настоятелем собору, який заявив, що архирей дуже не задоволений з постанови з'їзду, то зараз же настояв на другому розгляді питання про допомогу. Тут вже духовні отці боялися сперечатись з бажанням архирея і постановили дати по чверті копійки з душі. Це дасть школам всієї губернії 3,000 руб., тоді як треба по підрахункові наблюдателя 27,000 рублів. В попередніх дебатах де які з членів з'їзду заявляли, що підтримувать церковні школи не треба, а треба їх передать в відомство міністерства народньої освіти. (Рѣчь).

— Арешт студентів. По підрахункові газети „Звѣзда“ з января по 23-е февраля в Петербурзі арештовано 734 студента, переписано поліцією 2,374 студента і увільнено 1,860 студентів. Увільнені і переписані висилаються з Петербургу.

— Чутка про помилування А. А. Лопухіна вперто ходить по Москві. (Р. У.

— Справа соц. революціонерів. В московській Судовій Палаті 4-го марта розглядатиметься бучна справа 12-ти соціал.револяціонерів, яких обвинувачують в участи в організаціях „Молодая Россія“, „Земля і Воля“. Серед обвинувачених —син московського міліонера Висоцький. Всі обвинувачені—інтелігенти, студенти, літератори і вчителі. („Г. М.“)

— Конфіскація. В Кишиньові конфісковано число чорносотенної газети „Другъ“ за поміщення в газеті замітки про штраф в 500 руб., накладений на газету за статтю „Воспряньте духом“. Газета припиняється. („Б. Ж.“).

— Темнота народня. В пермській губернії приїхали в повіт агенти провірочної палати, щоб провірять і штемплювать гирі і вагу у місцевих крамарів. По селах пройшла чутка, що приїхали слуги антихриста, які кладуть штемплі на тілі людей і забірають їх у антихристове військо. Темний народ повірив цьому і батьки перестали пускать дітей до школи, щоб їх не поштемплювали. Багато шкіл пустує. (У Р.).

— Охранник-експропріатор. В Болотому арештували якогось Малея, котрий об'явив себе, як каже „Нов. Время“, агентом охранки і показував про це свідоцтво дріетиського поліцейського управління. Малей являється одним з участників озброєного нападу на дім священика в бежецькому повіті. Разом з ватагою грабіжників Малей сховався в лазні, звідки вони стріляли в поліцейських.

— Знущання. в Москві чоловік Ніконов цілий день знущався над своєю молодою жінкою, вивертав їй руки, крутив їх і з захопленням слідкував за її муками. Нарешті ж прив'язав її до постелі і виняв з шафи шклянку з сірною кислотою, налив її в мисочку і вилляв в обличчя нещасній жінці. На крик нещасної прибігли сусіди по кватирі і визволили її од знущання. (Р. У.)