Українська . "Громада" у Варшаві.
Чергову вечірку „Громади" 19 февраля можна вважати надзвичайною.
Перш за все на цій вечірці було відзначено, що 19 февраля—день 50-ліття скасування кріпацтва, між иншим, як ніде у Варшаві, навіть у російських зібраннях і товариствах ніхто про це й не озвався. Мовчав у цей день і університет. Д. Степура прочитав реферат на тему: „Панщина по творах Т. Г. Шевченка". Реферат був не дуже довгий, але яскраво змалював по творах поета колишнє тяжке лихо. „Панщину" слухала уважно авдіторія, яка була зовсім повна. Після реферата д. Терлецьким було прочитано „Як би ви знали паничі". Потім був літературно музично-співочий відділ, а далі виставлено „Як ковбаса та чарка, то минеться й сварка". Після всього були танці. Одвідало вечірку сила народу, щось чоловіка до 400. Чоловіка з 150 повернулось додому ні з чим. На вечірці було помітно навіть поляків. Були гості з далекого Петербургу: молоді члени Укр. Петербурзької „Громади". По цій і попереднім вечіркам помітно, що популярність „Громади" ширшає і ширшає. Дм. Г.

