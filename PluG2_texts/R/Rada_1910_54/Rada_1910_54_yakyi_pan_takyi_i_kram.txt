Який пан, такий і крам.
Ціла низка бешкетів, що бурею пронеслася в Думі, закінчилась досить несподівано. Обранець октябристської більшосте, голова Думи, Д. Хомяков, зрікся свого почесного уряду, не видержавши нагінок зверху та глузування і бешкетів знизу. Вже давно ходила поголоска, що д. Хомяков хоче покинути головування, але справдилась вона тільки за останнім вибриком Нурішкевича, що вже всяку міру пристойносте перейшов, хоч напевне всієї своєї вигадливосте ще до дна не вичерпав. Постать голови, що уступився тепер з своєї посади, надзвичайно личила третій Думі. Який пан, мовляв, такий і крам; який піп, така й парафія... Такий же безформенний, невиразний, як і його товариші, ледаченький на роботу, д. Хомяков у скрутних обставинах викручувався гострим слівцем, а то дрімав собі за своїм столиком, рідко коли виходючи з рівноваги. Ні розуміння політичних обставин, ні вміння керувати думськими справами голова не виявив. Не виявив навіть простої безсторонносте, дозволяючи всяким думським скандалмайстрам мало не на голові ходити підчас свого головування. Всі більші бешкети в третій Думі бували звичайно за головування д. Хомякова, що спокійно і доброзичливо попускав на все своїм „буйним товаришам" з правої руки. Зате до опозиції він ставився инакше, і коли октябристи наважились нарешті, мовляв д. Гучков, скинути рукавички,
то в своєму голові знайшли собі діяльного помішника. Д. Хомяков не давав і слова спокійно сказати промовцям з опозиції, чіпляючись до кожної дрібниці й затикаючи по-просту рота. На посаді голови якої-небудь земської управи, де нема тієї політичної плутанини, він може й був би до місця, але в Думі, в найвищій законодатній інституції, він робив комичне вражіння людини, що не знає, на яку йому ступити і через те пробовкнеться иноді таким словом, якого не слід би дозволяти навіть на менш відповідальних урядах. Виликого колись було сміху наробило його знамените слово про пресу—що вона може й почекати ще нового закону, бо він, Хомяков, сидючи у своїй Сичівці, ціле літо обходився без газет. І може ні в чому не виявився так добре голова третьої Думи, як у цьому дивовижному погляді на пресу, її потреби та завдання. Нічим добрим згадати голову третьої Думи, як і саму Думу. Зате частину відповідальносте за думське безголов'я д, Хомяков безперечно мусить на себе приняти. В тій діскредитації народнього заступництва, що от уже третій рік безборонно проходить перед нашими очима, крапля і його меду єсть. Бо тільки його попустом третя Дума стала тим, за що її тепер мають — місцем, де забули й думати про народні інтереси, місцем, де зводяться особисті рахунки, місцем, де лунають соромицькі слова та прилюдно практикуються непристойні вчинки. В тому, що Дума обернулася в таке зовсім неповажне місце, чимало вини падає на голову третьої Думи і історія переднього заступництва в Росії цього йому, певне, не подарує.