МОІЙ ОТЧИНІ.
Прости мене, моя отчино! В моїй душі немає слов, Щоб проспівать мою любов До тебе, рідная країно. І соромно мені казати Про те, як я тебе люблю. Не можу я любов мою На показ людям виставляти. І соромно мені хвалитись Любовію до тебе, ненько. За тебе щиреє серденько Лиш нишком буде вік молитись. Хай инші репетують всюди Про сміливу свою любов, А я люблю тебе без слов І так по-вік любити буду.