ДОПИСИ.
(Од власних кореспондентів ).
МАРІУПОЛЬСЬКИЙ ПОВІТ (на Катеринославщині). Інспекторський циркуляр. В селах маріупольського повіту, де є кілько душ інтелігенції, частенько впоряжаються українські вистави. Відбуваються вони найчастіше в школах, бо иншого помешкання на селі не знайдеш. Од таких вистав школи мали хоч невеликі прибутки. Але ось тепер п. інспектор нар. шк. маріупольського повіту на підставі того, що йому належить право давати дозвіл на вистави в школі тілько тоді, коли школа матиме від цього певну користь, видав циркулярав якому пишеться, щоб завідуючі школами подавали прохання про дозвіл тілько тоді, коли „устроїтелі" внесуть в повітове казначейство 25 карб, в депозіт інспектора народніх шкіл на користь тієї чи иншої школи, бо, мовляв, на афиші пишеться „на користь школи’’ тілько за для того, щоб одержати дозвіл, а про користь аматори не дбають. Од цього циркуляра користи для школи не буде, а тілько шкода, бо хто-ж зважиться заплатити наперед 25 карб., не будучи забезпеченим, що од вистави повернуться хоч ці гроші, а в тому циркулярові зазначено, що внесені гроші ні в якім разі назад не повертаються, а значить і тоді, коли вистава й зовсім не відбудеться. То хоч невелику запомогу мала школа од вистав, а тепер не матиме ніякої, бо не можна сподіватися, щоб вистави по селах не тілько що окупалися, а ще давали-б по 25 карб, заробітку. Виходить так, що коли хочеш зробити добре діло, то ставляй на риск своїх 25 карб.