Справа Тарновськоі.
З ранку 5 марта читаються два заповіти Комаровського. У першому він передає Тарновській право користуватися всіма прибутками з його майна, а в другому передає їй у власність усе рухоме й нерухоме майно. Тарновська запевняє, що зміст першого заповіту було змінено з домагання Прилукова. Взагалі вона доказує, що в справах заповітів вона робила все, що їй велів Прилуков. Предсідатель прохає, щоб вона вказала ті способи, якими Прилукову вдалося так вплинути на неї. Він вимагає од неї фактів, але Тарновська ніяких фактів указати не може, вона починає хвилюватися, не може доладу розповідати, а далі заявляє, що не може пригадати окремих фактів, а посилається на те, що дуже його кохала і тому робила все, чого тільки він забажає. Після прокурора запитують Тарновську оборонці инших підсудних. Запитання сиплються з усіх боків, Тарновську дратують ці запитання і вона заявляє: „я слаба, і через те не можу слідкувати за фактами в тому порядкові, як вони були". Прокурор знову домагається фактів, але Тарновська повторює те саме. Вона заперечує кожне слово Прилукова. Після Тарновської почала давати посвідчення Пер'є. Це маленька, худенька жінка. Говорить вона тихо, але швидко. Разповідає вона про перше знайомство з Наумовим. Вона признається, що вміє говорити по російському, але ке зовсім добре. В спра вах Тарновської вона знала де-що. Так, вона сповістила Тарновську, що Наумов перестав п’янствувати після того, як одержав телеграму від неї такого змісту: „Коханий, перестань пити, забороняю тобі робити це”. Пер’є пригадує, що Кемеровський говорив їй про своє бажання одружитися з Тарновською. Далі вона розповідає про непорозуміння між Тарновською та Прилуковим, коли той потребував повернути йому гроші. Коли Тарновська поїхала тоді од Прилукова, то він послав їй листа, де писав: „Я умів кохати, то з’умію й помститися". Пер’є поясняє, що в цих словах треба бачити погрозу повідомити чоловіка Тарновської про те, де про буває тепер її син. Це вплинуло на Тарновську і вона поїхала в Монако, де був тоді Прилуков. Пер’є свідчить, що Наумов сказав у Відні: „їду в Росію, щоб убити чоловіка Тарновської, а потім одружуся з нею . Кілько разів повторяє вона, шо, мандруючи з Тарновською в одному купе, надивилася доволі на те, як поводилася Тарновська з своїми любовниками. Вона признається,
що переписувала всі телеграми Тарновської, але ніколи не допитувалася, до чого вони й навіщо. Пер'є дуже хвалить свою пані і навіть заявила, що ба - жала-б одбути кару за неї, хоч вважав себе не винуватою. Далі починають адвокати ставити їй запитання. Вона плутається, суперечить собі і одмовляється од того, що говорила попереду у судового слідчого. Бажаючи оборонити Тарновську, вона доказує, що та не жила ні з Прилуковим, ні з Наумовим. Коли запитаннями доводять їй, що вона говорить неправду, то вона тоді говорить: „А звідкіль я про це можу знати?* Далі на запитання Пер'є признається, що Тарновська гасила цигарки на її руці, але прибавляє, що од цього не було боляче. Вражіння у всіх таке, що Пер'є бажає якомога більше свідчити на користь Тарновської.