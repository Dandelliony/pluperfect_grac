ПО УКРАЇНІ
У КИІВІ.
М. М. Коцюбинський вчора повернувся з-за кордону. Проїздом до Чернігова, М. М. був і в Київі. Здоровля шановного письменника значно покращало після трьох місяців спочинку за кордоном. 
М. М. зробив велику подорож. Був він у Костянтинополі, на о-ві Кипрі, на страшних руїнах Месіни, під якими ще й досі лежить 40.000 жертв землетрусу. Після подорожі письменник пробував на острові Капрі, а перед від'їздом на російську Україну оглядав Гуцульщину. 
Наказ п. Губернатора. П. київським губернатором видано наказ, щоб співробітників газет не пускали збірати звістки по „внутреннимь помещєніямь“ губернських інституцій.
Скасовано Літературно-художній клуб. Вчора постановою засідання київського присутствія в справах товариств та спілок скасовано київське художнє артистичне товариство, яке останніми часами прославилось грою в "лото“.
Одкрито „Кавярню на паях". Позавчора генерал-губернатор одержав з міністерства внутрішніх справ телеграму, що міністерство, розглянувша всю справу про закриття „Кавярні", визнало можливим знов одкрити її. 
Правління „Кавярні“ вживає найенергійніших заходів, щоб „Кавярня" могла роспочати свою діяльність не пізніш 15 августа.
Трус. Позавчора вранці з наказу київського охранного одділу потрушено присяжн. пов. Слуцького (Гоголівська № 10). Взято на перегляд листування.
В губернському правлінні. Обов'язки старшого совітника губернського правління виконує тепер чиновник особливих доручень при київському генерал-губернаторові — князь Жевахов. 
21-го августа, як кажуть, приїде старший совітник губ. правл. А. С. Турчанінов.
В шкільній окрузі. Окружний інспектор М. Базаревич, якого було переведено у Дубно директором гімназії, цими днями подав прохання про одставку. М. Базаревич переходить у друге відомство. Окружним інспектором призначено директора білоцерковської гімназії Іванова. Директором київської 6-ої гімназії призначено директора уманської гімназії Янковського.
По школах відомства Імп. Марії. З наказу головноуправляющого відомством Імп. Марії, по школах відомства, в тому числі фундуклеївській та подольеькій гімназіях та інституті Імп. Миколая І, початок вчення одклали на 1 сентября.
Загально земський з'їзд. На зборах Васильківського повітового земського комітету, що відбулися цими днями, представником од васильківського повітового земства на майбутній загально-земський з'їзд по народній освіті у Москві обібрано д. Моткова.
В комерційному інституті. Б. Фриденштейн оглядав музей товарознавства київського комерційного інститута; познайомившись з завданням музея, він подарував 200 карб. на поповнення колекцій музея.
Директор комерційного інститута проф. М. В. Довнар-Запольський повернувся у Київ і почав виконувати свої обов'язки.
В університеті. До 10-го в канцелярії ун-та було одержано 1200 прохань, з них 300 од євреїв. Од колишніх студентів університету, як київського, так і инших, та инших вищих шкіл одержано 990 прохань, з них більше 500 од колишніх студ. київського університету. Опріч того одержано 190 прохань од студентів инших університетів, які бажають перевестись у київський ун-т. 
10-го августа закінчено прийом прохань і позавчора почали зачисляти в студенти. Позавчора принято 55 на юридичний факультет, вчора 120 на юридичний та 29 на історично-филологичний. Поки що зачисляють тільки христіан, євреїв почнуть зачисляти не раніш 25-го. 
На 200 вакансій на медичному факультеті подано 290 прохань, перевагу даватимуть гімназістам і тому мало надій, щоб семинаристи та реалісти могли попасти на медичний факультет. 
Прохання про увільнення од плати за лекції та про видачу стипендій і допомог прийматиме з 1 по 10 сентября проректор. Прохання без свідоцтва про незаможність не розглядатимуться.
Санітарні курси. Вчора ми вже подавали про заснування у Київі курсів для санітарів. Програма цих курсів буде така: І Теоретична частина: 1) історія й епідеміологія холери та чуми; 2) бактеріологія і патологія холери та чуми; 3) терапія та профилактика холери; 4) дезинфекція та ізоляція. II Практична частина: 1) практичні роботи по бактеріології; 2) по терапії та догляду за слабими: дежурства у холерних бараках (обов'язково 3 доби); 3) по дезінфекції: дежурства при санітарних пунктах (обов'язково 1 дежурство); 4) негайна допомога; 5) огляд і ознайомлення з санітарно-техничними інституціями города; 6) ознайомлення з роботою на селі — екскурсії у боярський та трипільський лікарські участки.
Ремонт Народнього дому. Капитального ремонту в театрі бувшого товариства „Грамотности" (на Троїцькій площі) цього року не робитимуть, бо тільки цими днями будівничий одділ городської управи закінчив нові підрахунки цього ремонту. 
Причина цього — брак часу, бо на капитальний ремонт залишається кілька день — через те, що українська трупна М. Садовського почне грати в театрі з І сентября. 
Зараз у народньому домі роблять частковий ремонт — білять корідори.
Борги інтендантства. Інтендантство має багатьох кредиторів з 1909 р., яким і досі ще не виплачено грошей. Цими днями головне інтендантське управління повідомило цих кредиторів, що належні їм гроші вони могтимуть одержати тільки після того, як державний контроль обревизуе рахунки, по яких виплачуватимуться гроші.
Нова зубоврачебна школа у Київі. Лікарський одділ київського губернського правління дозволив С. А. Радецькому заснувати у Київі зубоврачебну школу на підставі нормального статута таких шкіл, з тим, що фундатор та завідуючий школою підлягатимуть всім вимогам нормального статуту та всяких роспоряджень, які буде видано згодом.
Прочане у Київі. Цього року число прочан значно зменшилось, непомітно навіть, щоб прибували вени на храмове свято 15-го августа в Лаврі. В лаврській гостиниці поки-що зарегістровано 1000 прочан та й то здебільшого з сумежних Київу сел.
Холєра на Київщині. Земський лікарь Янчевськии телеграфує в губернську земську управу, що в Дацьках, канівського повіту, від холєри помер 1, в Сухинах 2, і хворий 1; в с. Таращі помер 1, в Москаленках померло 2, слабий 1, в Стебльові за 3 дня заслабло 22. Лікарь прохав вислати медичний персонал. 
Губернською земською управою одержано приватну телеграму від землевластника Рогозинського про те, що у с. Вороному, уманського повіту, „дуже поширюється холєра, допомоги нема". Д-й Рогозинський прохає прислати лікаря, якому він забезпечує плату в 200 руб. на місяць з своїх власних грошей.