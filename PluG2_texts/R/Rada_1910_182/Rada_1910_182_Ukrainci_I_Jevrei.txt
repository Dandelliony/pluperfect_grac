Українці і євреї.
Польські правлячі круги так бояться політичного союза українських і єврейських демократичних елєментів, який поклав би кінець польському пануванню в Галичині, що що-хвилі пригадують євреям ту саму Хмельниччину і гайдамаччину, якою воює також д. Звєздіщ, хотячи цим переконати євреїв, що від українського селянства не може ждати їх нічого, крім різні, від якої охоронити їх можуть тільки поляки. Та при цім польська шовіністична преса — так само, як і д. Звездіч — забуває, що це власне польські пани наразили євреїв на Хмельниччину й гайдамаччину. 
А що-до москвофілів, то вистане звернути увагу на передовицю „Прикарпатской Руси" в № 258 з 2 цього місяця. В тій передовиці ось як „доказується" „безідейність" та „безпрінціпність" українства. 
„Как известно, — читаємо там — главной основой сепаратистскаго движенія считается демократизмъ, относящійся особенно къ крестьянскому сословію. Само понятно, что крестьянскій демократизмъ вь первой линіи долженъ иметь вь виду благо мужика. Однимь изь самыхь жгучихь вопросовь, весьма чувствительно отражающихся на нашемь крестьянстве, является еврейскій вопрось. Сколько нашимь мужикамь приходатся страдать оть евреевь, обь этомь не нужно намь вовсе распространяться. Не смотря на это все, украинство какь то прекрасно ладить сь еврействомь, заключивь сь нимь самую сердечную дружбу... Признаковь украинско-еврейскаго братанія имеется очень много, и эго не только здесь вь Галичине, но и за кордономь вь настоящей Украйне. Доказательствомь этого служить кіевская сепаратистская газета „Рада", которая сь большимь одушевленіемь отстаиваеть и ратуеть за интересы евреевь, вовесе не сь меньшимь рвеніемь, чемь за интересы сепаратизма". 
І кому тепер вірити: полякам, які не можуть нам забути вибору Габеля і Малера, і москвофілам, чи д. Звездічеві?! 
В кінці ще одно. Д-ій Звездіч згадує також про Драгоманова, який, мовляв, „також спотикався на єврейському питанню". Коли писання д. Звездіча про українських селян в Галичині можна б хоч в якійсь части виправдати незнанням фактичного стану справи, то що-до Драгоманова таке оправдання не має місця, — Драгоманова кожний політичний письменник, як російський, так і український, обовязаний знати. А коли д. Звездіч не знає, то я йому хоч де-що пригадаю. 
В своїй праці „Историчеекая Польша и великорусская демократія" Драгоманов, згадуючи про українську прокламацію „Исполнительнаго Комитета Народной Воли" з приводу перших погромів на Україні, пише: „по своему содержанію прокламація эта представляеть или увлеченіе народничествомь за пределы, дозволительные для соціалистовь интернаціональнаго направленія, или показываеть вь авторахь незнакомство сь условіями жизни всехь частей Украини:
‘прокламація не знаеть вовсе евреевь не — эсплотаторовь, а рабочихь“*). 
Так писав Драгоманов, критикуючи прокламацію „Народной Воли" за її антісемітизм, за невідріжнювання еврея-екеплуататора від єврейського робочого люду. Цю ріжницю Драгоманов проводив і обороняв ціле своє життя. Але д. Звездіч все таки не соромиться написати, що він „спотикався на єврейському питанню", хоч він не тільки не „спотикався", а ще показував, в чому „спотикаються" російські революціонери з „Народной Воли". Та той самий д.Звездіч на основі згаданої прокламації „Народной Воли" (з найновіших праць по історії російського революційного руху повинно бути й д. Звєздічеві, звісно, що „Народная Воля" бачила в тодішніх перших погромах також соціяльно-революційний елемент) ніколи не зважиться сказати, що російські революціонери „спотикалися на єврейському питанню*. 
Загальні обвинувачення можна кидати тільки проти українства, даючи таким способом волю своєму українофобству. Те українофобство треба чимсь прикрити, бо-ж соромно поступовому журналістові прилюдно подавати руку всяким Савенкам, отже видумується, що „все українство — антісемітизм". 
Отся проповідь деяких добродіїв, в роді д. Звездіча, ані етично, ані в практичних наслідках нічим не ріжниться від роботи антісемітів. Як ті вчать своїх Грицьків бачити в кождім „жиді нехристі" свого ворога, так і д.д. Звездічі вчать своїх Мошків бачити свого ворога в кожнім українськім „гої" (до польських і російських „гоїв" ті панове ласкавіші). На скільки це етично, це д.д. Звєздічі самі добре знають, (принаймні на скільки діло йде про юдофобську пропаганду між Грицьками) ну, а „гоєфобська" пропаганда між Мошками має таку саму етичну вартість. А практичні наслідки такої роботи д.д. Звездічів ті, що провалля між Мошками і Грицьками, замісць того, щоб з поступом культури меншати, тільки ростиме, бо коли євреїв учать дивитися вовком на всіх „гоїв", то це тільки вода на млини тих, що вчать бачити ворога в кождім „жиді-нехристі". 
І коли в д.д. Звездічів є хоч дрібка доброї волі, то нехай-же вони своїм спеціяльно проти-українським „гоефобством" не помагають українському антісемітизмові, який повторяю — без порівняння слабший від антісемітизму всіх инших культурних народів і не має ніякого політичного значіння.
Аджеж не тільки ми повинні навчати наші народні маси одріжнять єврея-націю од еврея-екеплуататора, — але й ви, єврейська поступова інтелігенція, маєте такий само обов'язок вчити єврейську масу не бачити в кожнім „гої" свого ворога і відноситься з довіррям до тих, що працюють над знищенням усіх тих політичних, культурних (чи краще некультурних) і економичних пережитків, через які вовком дивляться на себе Грицьки та Мошки. 
В оцінюванню українсько-єврейських відносин на окрему увагу заслуговує питання, як ставитися українцям до євреїв з‘асімільованих, які вважають себе прим. поляками (в Галичині) або Росіянами (на російській Україні). 
Українське громадянство часом ставиться до них гірше, ніж до родовитих поляків або росіян. З становища національної псіхології це можна зрозуміти. 3‘асімільовані євреї побільшують силу націй, які панують над українським народом. Всі ті чужо-національні елементи, які живуть на українській землі, між українським народом, повинні мати обовязок працювати для того народу, — що вони очевидно можуть робити, зберігаючи 
Див. перше, женевське видання за 1881 р., стор. 422-23.
свою національно-культурну окремішність та оберігаючи свої національні інтереси, коли ті інтереси мають на меті їх власний розвиток, а не здавлювання розвитку українського народу в їх користь. Такий обовязок, в що-йно назначених межах, мають і євреї. А тим часом євреї з‘асімільовані, не тільки не справляють сього свого обовьязку, але ще збільшують сили націй, які панують над українським народом. Коли вже асімілюватися, то вони повинні б приставати до народу, серед якого живуть, хоч—що треба зазначити з натиском — в українській політиці панує погляд, що ніхто не має права домагатися від євреїв асіміляції, що вони мають повне право бути з національного погляду собою—єврейською нацією. До того треба додати, що в українців, які по собі знають, що значить для народніх мас, коли їх покидає інтелігенція, переходячи до иншої, і з етичних причин може проявлятися нехіть до людей, які відстали, від своєї вародньої маси і пристали до нації пануючої. Не треба в кінці поминути й негативного моменту, який знов відграе роль у юдофобів. Ті знов ставляться до еврея-поляка чи єврея-росіянина гірше, ніж до родовитих поляків чи росіян, просто-на просто тому, що вони — євреї. Та на цих добродіїв не треба звертати уваги, їм ніяк не догодиш і вони не любитимуть єврея, хоч-би той був і найщирійшим українцем. За те всім иншим треба сказати, що вище означене відношення до евреїв-поляків чи евреїв-росіян, хоч психологично зрозуміле, то воно не справедливе. Яке нам діло до того, якого чоловік роду? Коли він уважає себе поляком чи росіянином, то й ми повинні його таким уважати, не дивлячись на те, чи він „чистокровний" поляк або росіянин, чи єврейського роду. 
І до поляків-евреїв та росіян-евреїв ми повинні у всьому ставитися так, як до поляків і росіян взагалі, не роблячи ніякої ріжниці між поляками і росіянами польського чи там російського і єврейського роду. 
М. Лозинськяй