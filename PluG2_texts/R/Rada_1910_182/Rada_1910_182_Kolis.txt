Колись...
Відомо нам про одного священика на Україні, — що він переклав на українську мову молитовника (потрібніше з нього для вжитку народнього: молитви ранішні, денні, вечірні до і після причастя, де-які (з нотами) колядки, побожні пісні і ии.). Відомо нам і те, що того молитовника подав він ще року 1906, до одного православного місіонерського братства, гадаючи, що братство теє, яко православне і до того місіонерське, обіруч вхопиться за діло видання такого молитовника. 
Молитовника не видано і досі. 
Братство, в свій час, казало, що видать не може без дозволу Синоду. Пізніш знов сказало, що подало до Синоду про дозвіл. 
І. . . 
Згадалося це нам з приводу одного історичного факту, давно-давно, ще р. Б. 1627, содіяного. 15 февр. р. Б. 1627 вийшла з друку книжка: „Тріодіонь си єсть трипеснець святой великой четыредесятницы... тщаніемь преподобнаго и православнаго отца Захаріи Копистенскаго..." „Одна з передніших осібностей цього „Тріодіона", пише С. Голубєв, з історичних праць котрого ми й виймаємо ці його слова, — є те, що сінаксари у ньому перекладено (Тарасієм Левоничем Земкою) „на россійскую беседу общую, т. е. мялороссійское наречіе". Це зроблено, виясняють видавці, „ревностію и желеніем (за бажанням) рода нашего Малои Россіи Благородныхь Гражданскихь и прочіихь различнаго причта людей, неучившихся словенскаго языка глубокоразумнаго". 
Колись років зо 300 тому була ревність до віри і прислухання до справедливих потреб і бажань „рода нашего Благороднаго, Гражданскаго". Колись було...
Колись той самий Захарий Копистенський, архимандрит київо-печерської лаври, говорив про Єлисея Пле
1) С. Голубєв: „Кіевскій митрополить Петрь Могила и его сподвижники", т. І. вид. р. 1883, стор. 399.
тенецького, свого попередника на архимандрицтві у тій-же лаврі: „Отцемь (він, Плетенецький) біль... для всего народа россійскаго, и... штося колвекь по немь за помочю Божію вь томь Пречиетой Богородицы монастиру дееть и деяти будеть: все на его основе, на его фундаменте, на его будуваніи починатися и кончатися будеть“.2) 
Чи буде кінчатися на його основі і фундаменті, — про це річ не тепер; але що 3. Копистенський, цей, за словами того-ж вищецітованого проф. С. Голубєва, „ученешій мужь, достоянно трактовавшій о пользе книжнаго наученія“, „починав" і навіть почав був будувати велике і сміливе „будування" — зближення „словенського язика глубокорозумного" до розуміння і вжитку широких мас народніх, подавши в криласній церковній книжці сінаксари на українській мові, — це ми знаємо. 
І не буде помилки, коли, на основі цього факту, висловимо тверження, — що колись, ще років коло 300 тому, думка про корисність і необхідність вживання народньої мови — не у якомусь там, — рівняючи, — домашньому молитовникові, а навіть у книжках крилосних для служби Божої — ця думка була ясною для провідників, проповідників і оборонців „святого благочестия“. І ми тепер тільки дивуємося: яка тоді була нелицемірна щирість у борців і оборонців „святого благочестия“; який широкий і вільний розмах думки; дивуємося, як народ линув до своєї віри, до своєї науки — школи... 3) Те все колись було. 
Але ми ще більше здивуємося, коли далі прочитаємо, що пише той самий шан. професор з поводу перекладу сінаксарів: „Видавці, пише він, просять (у передмові до „Тріодіона") инших одновірних народів (великорусів, болгарів, сербів і инш.), щоб вони „не нарекали" на них за той переклад, бо в такій речі нема нічого, за що можна було б осудити. 
Яка ж то темрява була в колі тодішніх словенських православних народів, коли нашім заступникам і подвижникам науки і її світла треба було боятися нарікань братніх народів одновірних за таке, цілком правдиве, чесне, корисне і, видиться, просте діло. 
А в тій темряві одновірних народів наш народ був єдиний, що засвітив був світло науки, прокинувсь для свіжої і сміливої думки й розуміння, що наука тая — благо і для низин народніх, і, щоб защепити її в народі, треба заговорити до нього навіть у церковній книжці і службі його рідною мовою. 
Колись такі то були ми. 
А тепер? А тепер — горе і сміх казати — тепер кажуть, що нас... нема, і кажуть навіть, що нас ніколи й не було... Тепер кажуть, що нема „роду нашого Благородного, Гражданського і прочіих разного причта людей", а є — так треба міркувати за добродієм А. Волинцем лиш „громада хохлов", 4) здатна на розбой панських фільварків. 
Колись вигукувано: „niema Rusi, а jest chlop"; тепер гукають: „нема України, а — все Русь, нема українця, — е „хохолть". Що ж — світочі наші колишні згасли...
2) Т. с. стор. 282. 
3) Як заснував відомий Петро Могила вищу школу у Київі, то, за посвіченням того ж самого проф. Голубєва („Кіев. митроп. П. М. и его сподв., стор. 447), гетьман Петражицький і все військо запорозьке видали (з 12 мар. 1632 р.) „войсковый листь", котрим „войско... обещается иметь" київські школи „подь своею защитою и стоять за нихь до самой смерти“. 
4) „Церк. Вед.“ б. р. № 36, стор. 1671.
А видиться, що тепер саме б до речі їх знову засвітити. Во от хоч би взяти, т. зв. „холмську справу", „холмське питання": воно ніколи не буде вирішене на користь тамошнього люду і його віри, як не викличуть з темряви віків могутні постаті Захарія Копистенського, Єлисея Плетенецького, Леонтія Карповича і проч. і проч., не прислухаються до їх з-замогильного голосу і не почнуть знов будувати на їх основі, на їх фундаменті, на їх будуванню, та звернуться до народу його ж мовою і з книжок церковного крилосу, і з книжок релігійних домашнього вжитку, і з будь-якої доброї книжки, і з газетної сторінки, і з школи. Неодмінно з школи! 
Як згадалося про школу, так і згадується знову ввік незабутній архимандрит Копистенський, бо вів, яко „умнейшій мужь, постоянно трактовавшій о пользе книжнаго наученія, не могь равнодушно относитьея кь разсадникамь этого наученія". 5) 
Хоч Копистенський був „мужь образованнейшій, зарекомендовавшій себя многими солидннми ученими богословскими трудами", 6) але, на жаль, не знаємо його поглядів, що до школи, не знаємо, наприклад, до якої мови він схилявсь, як до мови шкільно-викладової (але знаємо, що тоді панувала латинь, церковно-словенщина і польщизна). Хоч не знаємо, але, мислимо, не схибнемо, коли скажемо, що якої мови він державсь у своїх творах, тую мав і за найлуччу і за найпотрібнішу на все — і на шкільні виклади. На уяснення цього питання беремо, з між творів 3. Копистенського, його знамениту „Палі нодію", „трудь огромный и по своєму времени весьма замечательныа по своей ученности", 7) „это капитальнейшее произведеніе русской антиуніатской литературы". 8) А щоб, так мовити, навіч показать, що Копистенський був не аби-який вчений свого часу, і один з-між передовиків не аби-якої вчености, мусимо навести з наукової праці проф. Терновського (допіро-но вже цітованої) його думку про тодішню вченість на Україні, висловлену з огляду на тую ж „Палінодію". 
„Нечего и говорить о томь, — каже проф. Терновський, —что по качеству и количеству источниковь для знакомства сь византійскою исторіей кіевскій ученый XVII в. стояль неизмеримо выше совремоннаго ему московскаго начетчика. Еще поразительнее эта разница вь уменьи пользоваться историческимь матеріаломь. Московскій книжникь не уміль справиться сь своимь источникомь. Онь хваталь изь него, по выраженію Курбскаго, целыми пареміями, затрудняясь виделить то, что нужно было для его ближайшей цели. Историческая критика почти не существовала. Не было ни разбора фактовь, ни разбора источниковь... Совсемь иное отношеніе кь источникамь было у западно русскихь апологетовь православія... ихь противники были закалены ваь схоластической діалектике и привикли кь тонкому розграниченію понятій... Понятно, что и кіевскій апологеть благочестія „не могь хватать изь источниковь целими пареміями, а должень быль придерживаться строгаго разграниченія понятій и говорить только то, что относилось кь предмету. Мало того: полемика сь нацистами отлично пріучала кь критике источниковь" 9). 
Як така вченість була на Україні в ті часи, а 3. Копистенський був видатніший передовик і провідник тої вчености, то, розуміється, що його „капитальнейшее произведеніе" „Полинодія" може й повинно бути нам
5) „Кіевс. митроп. П. Могила и его сподвиж.“, стор. 288, 
6) Т. с., стор. 283. 
7) Т. с., стор. 279. 
8) Проф. Ф. Терновскаго: „Изученіе византійской исторіи и ея тенденціозное приложеніе кь древней Руси", вип. 11, вид. р. 1876, стор. 200. 
9) Т. с. стор. 203.
вказівкою і що до мови: яку саме, на думку того вченого, треба було виробляти і ширити на користь загального вжитку. Про цю річ не ми будем говорити, —хай говорить сама мова „Палінодії", ми лиш з неї наведемо, не добираючи, можливо більший уривок. 10).
"... Потомь пришли 11) до монастира Зуграфского (мова тут про напад „латинників на монастирі православні на Афоні); иноци, видячи страхь збіглися до пиргу або до башти монастирскои, и не хотіли до нихь выйти, ані на унію позводити; они множество наносивши дровь и хворосту, оную башту запалили, и такь з чернцами и зо всімь до грунту згоріла, місяця октоврія 10 дня. А гды такь по всей святой горі монастиремь, по винницахь, по яскиняхь, по горахь, чернцовь находячи, берочи, мордуючи, коло пяти тисячей и больше душь невиннихь иноческихь вигубили и містца святыи пусти учинили, пришли потомь до великого и славного монастира, Ксиропотамь реченого; иноци слышавши, што ся зь иншими монастирями стало, болестю сердечною и страхомь зняти будучи, вишли противь имь сокрести, приняли ихь и на унію позволили, и згодилися з ними; по той згоді отправовали литургію, діаконь гди припомніль имя папи римского вь ектеніи, явний чудь Богь з високости показаль: стался шумь и трясене землі страшное, и знагла упали всі стіни церковныи и муры монастирскіи, якь стіни Ерихонскіи, и погинули всі весполь такь иноцы якь и римляне, которіи ся тамь змістити могли, великоє мнозство душь, и сталася офіра мертва Богу мерзкая; а на болшій того знакь осталася стіна — часть башти мурованои над звичай, нігде ніколи небывалій, ку земли низко схилившійся, а не упавши на память вічную и до того часу...“ 
Он якою мовою писав „учеанейшій мужь" Копистенський своє „капитальнейшее произведеніе". Мова тая вже видимо зближається до свіжої мови народньої: мертвить її і неприємно вражає церковно-словенщина і польщизна, але чується за нею і бачиться, що ще один ступінь, один мах, двиг орлів київської вчености, і вона цілком забере до себе, прийме, як рідне, величезний, невичерплений клад народнього духу — його мову, мову оттого „рода нашого Благородного, Гражданського і прочіх разнаго причта людей". 
А й той „родь нашь Благородний" стояв вже був на передодні науки, світла, красних днів. 12) Це — колись. А тепер? Народ той — один з найбезграмотнійших з між всіх народів російських, 13) тепер він не має гласу до бажань, тепер його титулують не як колись свої од своїх: „Благородний, Гражданський", а якімсь цілком дурноватим словом (зате „братнім") „хохоль". 
Вибачте, читачу, — ще одна невеличка виписка з тої-ж „Палінсдії" (за тим-же твором проф. Терновського):
"Позосталії по яскинях, горахь, и вертенахь криючіися иноци, збиралися по отході ихь, а видячи обытели свои місця святыи попаленіи, братію побитую, помученую, кровь розляную, а инихь в полонь поведенихь, в болезни сердца со слезами и крикомь великимь оплаковали и ридали, співаючи оній псаломь 78: Боже, пришли погане в дідицтво твоє, зьплюгавили церковь святую твою, положили трупи слугь твоихь в покармь птаховь небеснымь (небесных? К. Ш.), пролляли кровь ихь, яко воду..." 14).
10) Правопис в уривку удержуємо той, що і у первотворі (за Терновським), лиш, відповідно до нинішнього правопису українського, замісць ? ставимо і. 
11) В сім слові і у первотворі, (за Терновськпм стор. 222—223). 
12) Див. хоч-би „Заявлевіе 37 членовь Г. Д“ (третьої).
13) Т. с. 
14) Щоб показать оскільки мова сего перекладу одбиваеться і од словенського і од російського перекладів, наведемо текст сих обох: 
Текст словенський псал. 78: Боже, пріидоша языцы вь достоянє твое, оскверниша храмь святий твой...; положиша трупіе рабь твоихь брашно птицамь небеснимь... проліяша кровь ихь яко воду. 
Текст російський псал. 78: Боже! язычники пришли вь наследіе Твоє; осквернили святый храмь Твой... трупи рабовь Твоихь отдали на снеденіе птицамь небеснимь... пролили кровь ихь, какь воду.
Мимоволі виникає питання; відкіль у 3. Копистенського переклад сего уривку псалми 78? Як він дав його з готового перекладу, то видима річ, що в ті часи мав вже бути переклад Псалтира (лиш затратився). Як так, то яка-ж-то незмірна ріжниця між тим, що є тепер, і тим, що було колись (300 літ тому!..). Як-же ж Копистенеький сам зробив переклад тих скількох рядків псальми, то нам зовсім ясно, ще одно посвідчення, до якої мови горнувсь і усю науку горнув тодішній київський вчений, а разом — і вся плеяда славних, которих вінчає (на жаль, і хронологично) знаменитий київський митрополит Петро Могила. 
Священик К. Ш.