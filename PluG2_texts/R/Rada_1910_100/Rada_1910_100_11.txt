Білоруські вечірки. *)

  В цій замітці я хочу нагадати про де-які спроби білорусів завести в себе свій театр та вказати де-кілька слів про велике значіння цих, здавалося б, дуже малих та незначних виступів. 
  Історію білоруського театру дуже трудно прослідкувати. На протязі довгого часу був він річчю забороненою зовсім, а коли де небудь і відбувались аматорські вистави, то були вони нелегальні. Спеціяльного указу або ціркуляру, що забороняв би білоруський театр, не було, бо його ще не було в той час, як видано указа року 1867 **). Не було його й по тому. Правда, були де-які ознаки його зародження: в Мінську з великим успіхом виставляли білорусько-польську оперетку „Селянка", що написав відомий білоруський письменник Марцінкевич і поклав на музику композитор Монюшко. Та указ забив ці ознаки в самому їх початку, А коли в добу панування заборон і хотіли де небудь улаштувати виставу, то цензура регулярно не дозволяла виставляти кожну річ, об якій тільки прохали дозволу. 
  Таким чином було заборонено „Злодзея", цілком невинну комедійку білоруського письменника Ядвігіна Ш. (одно його оповідання, пере кладене на українську мову, було видрукувано в 42 числі „Ради* цього року). Написано комедію в середині 90-х років минулого століття спеціяльно для гуртка аматорів, що склався тоді в заштатному городі Радашковичах, віденської губернії. Радашковичі взагалі мають славу в урядових сферах небезпечного міста. З околиць цього місця й справді повиходило багато і білоруських і польських діячів. Цензура заборонила твір і прислала автору повідомлення, а адміністрація, угледівши крамолу, висловилась досить не двозначно, — мовляли, „ще раз осмільтеся підіймать питання про дозвіл"... 
  Щоб уникнути з одного боку заборон, а з другого —і нелегальности, бо нелегальна вистава не могла робити такого вражіння, як прилюдна, організатори иноді дуже влучно ховались за ширми українського театру. Один такий випадок трапився в Мінську в початку цього десятиріччя. 
  Аматорам було дозволено виставити комедію Кропивницького „По ревизії" українською мовою, а вони зіграли її по білоруському. Тогочасні поліцаї ще не були остільки спритні, як сучасні, і через це „чин" не розібрав, в чому тут річ і чого це всі глядачі такі раді. А коли врешті втямив, в чім тут річ, то було вже пізно: вистава на одну дію скінчилася швидко. Але „чин" не хотів залишати справу „безъ последствій" і намірився притягти організаторів до протоколу за улаштування недозволеної вистави. Але ті відповіли йому цілком резонно: "Ми виставляли українську пьесу і українською мовою. А в тому, що вам не сподобався білоруський акцент наших аматорів, ми не винні. Не хочете ж ви зробити з їх українців? “ 
  А як поліцай не був компетентним в філологичних питаннях, то він тільки махнув рукою і залишив всю справу іменно „безъ последствій". 
  До речі, цей вечір мав великий успіх і дав добрий прибуток. На ці гроші року 1903 було видано в Петербурзі збірничок поезій "Вязанка". 
  Але все це були лише випадкові спроби і вони не виходили з меж аматорства. Думка про заснування постійного білоруського театру зародилась тільки тоді, як у Вільні біля газети, що явилася на світ, почала гуртуватися білоруська інтелігенція, роскидана політичною завирюхою 1905 —1906 р.р. по всьому краю. Ця завирюха знищила багато молодих та жвавих сил білоруського національного відродження. Та остатки розвія ної ції сили знову згуртувалися, щоб продовжувати ту саму працю, але вже на иншій ниві, на ниві витворення національної білоруської культури. Добрим засобом до цеї мети міг зробитися театр і коло його заходилися пильно. Року 1907 було оголошено в „Нашій Ниві“ про майбутню виставу, але вона не одбулась через усякі несподіванки, а особливо через те, що надійшли вибори до другої Державної Думи і зсунули з кону справу про театр. Але думка не згинула. 
  Наприкінці минулого року склався в Вільні гурток під орудою д. Б—иса, сталого діяча білоруського руху. До його прилучився і д. Роговський, молодий білоруський композітор, автор музики до вірша Янука Купала „А хто там ідзе“, що за короткий час встиг придбати собі великої слави в суспільстві та має стати гімном білоруського відродження. Д. Роговський заходився біля з‘організування хору, що й виконав блискуче. 
  Вистава відбулася 12 лютого по такій програмі: 
  I „По ревізії" Кропивницького в перекладі на білоруську мову; 
  II 6 народних пісень. 
  ІІІ білоруські національні танці. 
  Вона зацікавила собою всю Вільню. Квитки було продано всі чисто геть заздалегідь. На вечірку зібралася білоруська, літовська, російська й польська публіка. Білоруси прийшли в національному убранні, яко викликало справжній фурор. 
  Вечірка дуже сподобалася і зробила велике вражіння, а особливо співи й танці. Глядачі не давали спочити а ні хору, а ні танцюристам. 
  По виставі були танці для глядачів, звичайні загальні танці. Але публіка, бувши під великим вражійням білоруських танців, танцювала тільки їх. Підйом настрою був такий великий, що пішли в танець всі і ті що уміли, і ті, що не вміли. Навіть один старий білоруський поет не вдержався. Це ж він перший раз в свойому житті бачив прилюдне признання білоруства. 
  Через короткий час російське Імператорське Географичне Товариство улаштувало в Вільні етнографичний вечір, на якому між иншим був і український відділ з білою хаткою та таке инше. На вечір було запрошено і білорусів, котрі побудовали капличку в стілі старих дзвіниць на могилках і повторили першу свою вечірку тільки за винятком комедії Кропивницького. 
  Майже вся віленська преса відозвалася на ці виступи білоруської умілости. Найприхильніші та найщиріші заміткі дали литовські часописи. А польський „Goniec Wilenski“ та російський „Виленскій Вестникъ" (офіціоз), як де звичайно робиться, зняли гнрмідер про польську та російську провінціяльну мову, про жаргон і врешті про „ інтригу без якої не може обійтись ні одне щиро-російське або щиро-польське виступлеаня, що до білоруства. Останній орган навіть угледів в білоруських селянських свитках польські панські кунтуши. Од „Виленскаго Вестника" в цього можно було сподіватися, він бо раз сказав же оттаку нісенітницю про „Нашу Ниву“: „органъ, издающійся вь известннхъ целяхъ на белорусскомъ и польскомъ языке". Але він не вдержався на занятій позіції і після етнографичного вечора зовсім змінив тон. Тепер вже в білоруському убранні він бачить тільки білоруське убрання і більш нічого иншого. Переміна поглядів зразу здається дуже дивною, але... „ларчикъ просто открывался": вечор улаштовувало ператорське Географичне Товариство і казенна газета не могла запідозріти його в сепаратизмі або в польській інтризі. 
  В Петербурзі так само відбулися і білоруська вечірка, і етнографичний вечор, майже по тій самій програмі, що й в Вільні. Вечірки було ще улаштовано в Гродні, Слуцку і по инших місцях. 
  Вплив цих вечірок на білоруський національний рух має бути великий. Можна сподіватися, що справа театру одібьється І на провінції, звичайно, в формі аматорських гуртків. Але і вони мають велике значіння в сумі національних цінностів, бо виявляють перед провінціяльним громадянством білоруську національну ідею. А віденський гурток вже почав готуватись до нових виступів. Готуються до вистави де-які пьеси Ядвігіна Ш. і К. Каганца та переробка в драму відомого оповідання Е. Ожешкової „В зімовий вечор" 
  Вистави-і ті, що вже відбулися, і майбутні вже зробили своє діло: дали вихід Національному почуттєві. В Вільні це помітно особливо в житті та розвитку білоруського національного руху. Вільня тепер росте в білоруському розумінню; вона вже має свою театральну труппу, свій хор і „балет“, а останніми часами віленьці захожуються біля організації оркестру. Підіймалися балачки й про заснування білоруського клубу, але ця справа далі балачок не пішла. Та коли 6 навіть справу і здійснити, то ще не відомо, чи це здійснення було б корисне. Мені здається, що тепер клуб зограв би швидче негативну ролю, бо він склався б з елементів, в своїй більшости несвідомих. А при отсутности великого гурту національно свідомої інтелігенції зна ціоналізувати клубну масу було б не легко. І ідею клубу, як дуже важної національної інституції, було б на довгий час осоромлено в свідомому білорустві. 
  Це все видимі результати, а є ще й не видимі. 
  Роль театру в сучасному білоруському житті велика. Ніхто, звичайно, не прирівняє її до ролі сучасного українського театру. Тепер на Україні істнують усякі національні інституції: клуби, Просвіти, Наукове Това риство, єсть досить розвинена преса, солідні видавництва і що найголовніше, література. Все це в купі складав цілу національну українську атмосферу, в якій театр вже не грав ролі універсальної інституції, йому одводиться своя, дуже обмежена, сфера впливу.
  Нема що й казати, що культурний рівень білоруського життя стоїть багато нижче од українського. Національна білоруська свідомість тільки ще починає розбуджуватися, просвітня робота ведеться в самій початковій формі, література тільки ще становиться на свій справжній шлях, істнує тільки один часопис селянський тижневик „Наша Ніва“. Треба тільки перенестись в окруження білоруського життя, щоб вповні зрозуміти, який вплив на поширення руху зробили оті згадані вистави. 
  Роль театру в сучасному білоруському житті неможна прирівняти навіть до ролі театру на Україні в часи
адміністративних заборон та утисків. Все ж Україна мала тоді вже велику літературу, яка будила національну свідомість в суспільстві; мала за собою Галичину, де можна було розвивати і літературу, і науку, витворяти відповідні форми національного життя. До того ж з Галичини російським українцям можна було добувати книжок та часописи рідною мовою, в Галичину могли емігрувати найбільш активні в національному розумінню елементи української інтелігенції зо всієї Соборної України. Тай сама вже луна галичанського українського відродження робила велику агітаційну роботу. Білорусам всього цього бракувало. Вони повинні робити зараз податки й спроби витворення національних форм на всіх галузях культурного життя при найгірших умовах —в часи пишного розцвіту польської та російської національної культури, польського та російського націоналізму, се б то в часи напруженої русіфікації з сходу і полонізації з заходу. 
  Одсутність національно-історичних традицій та збіднілість широких народніх мас, „волею судеб“ змушених кидати рідні села і шукати засобів життя або по великих зденаціоналізованих місцях, або на чужині, дуже зменшують силу національного самозберегання, витворяють вдячний ґрунт і для русіфікації і для полонізації. Та коли про те ж білоруське відродження жваво поширюється, то це ми повинні однести до того ж глибоко живучого в народі почуття самоохорони. Цим почуттям тільки й можна пояснити те з'явище, що саме голе національне почуття при великому бракові культурних засобів доводить білоруса до свідомої національної ідеології од звичайної прихильности до рідної хати, до рідного села, до рідного краю. Хоч правда можна помітити не малий вплив на розвиток свідомого білоруства сусідніх українського та литовського відродження, але в данному разі це не має ваги. 
  Важно те, що якимсь шляхом білорус доходить до національної свідомости, а це вже примушує його брати де-яку участь в білоруському житті. Та трудно йому виконувати ці внутрішні веління, бо на Білорусі ще немає, власне, національного білоруського життя. Єсть купка свідомої інтелігенції в Вільні та почасти в Петербурзі, є свідомі одиниці, що пороскидані по всьому краю і, навіть по всій державі; є, врешті, прихильник — напівсвідома маса, сирий матеріял, який ще треба перековувати на білорусів. Та немає єднаючого начала, яким може бути тільки національна інституція, доступна всьому загалові. Тепер такою інституцією стає білоруський театр. Він буде всім одночасн —і національною школою, і просвітним товариством, і клубом, і, що найголовніше, імпульсом до розвитку штуки взагалі, і літератури почасти. 
  Бо умови розвиття білоруської літератури дуже неприхильні. Вона Істнуе тільки з року 1906, з того часу, як народився перший білоруський часопис —„Наша Доля", а до того робилися тільки спроби витворити її. На чолі літератури стоять все молоді люде, що вимагають відповідних обставин для свого розвитку. Але чисто техничні умови не витворяли таких обставин. Свідома Білорусь для обміркування своїх потреб має тільки один аркуш друку на тиждень, це і для політики, і для культури, і для практичних сельсько - господарських відомостів. Письменникові доводиться втискатись, зужувати межі своєї творчости, пристосовуватися до обставин. Та опріч розміру треба пристосовувати і зміст, бо газета селянська. Це все йде на шкоду білоруській літературі, тим паче, що вона і не виявляла ані значної продукції, ані значної вартости. Як-небудь могла ще розвиватися поезія, а за те белетристика з драмою були засуджені на неістнування. 
  З народженням театру одкриваеться шлях в нову сферу творчости білоруської літератури - драматичну. При умові, що білоруський театр е з'явище постійне, в цей бік творчости має змогу вилитись здержана літературна енергія. І кажучи це, маємо підстави сподіватися гарних результатів од збільшення ріжноманітности форм білоруського письменства. Потрібне за-для цього лиш виконання умови постійного істнування театру. 
  А ця умова має бути виконана. Віденський гурток жваво продовжує свою роботу. Тепер він має улаштувати вистави на Великодних святах. Буде виставлена комедія К. Каганца „Моднь шляхцюк" та одна перекладна річ. 
         С. Полуян.