Потребительські крамниці на Катеринославщині.
  За минулий рік в нашій місцевости кооперативний рух настільки поширився як серед селян, також і поміж робітників, що можна напевне сказати, що нема ні одного села в бахмутському та маріупольському повітах, де б не було потребительської крамниці. Колиж її нема, то принаймні про неї йде мова і робляться заходи, щоб завести її. Нема що й казати, що такий рух слід би привітати, бо селяне починають розуміти свою користь і почали братися за діло. На ділі ж воно виходить не так. Придивляючись близенько до самої справи, як її починають і в чиї руки вона часом попадає, починаєш жалкувати й гадаєш, що краще б вона й не роспочиналася. Перше, ніж налагодять її, вона вже попадає в руки якого небудь "Гордія Архиповича" або йому подібного сельського "глитая", який і починає нею керувати. Відповідального управителя "сельська потребительська крамниця" взяти не може то і доручають її заможному "Гордію Архиповичу", бо він вніс найбільший цай. Що ж до самої справи, як вона ведеться, то прямо сором і казати, бо селяне ніяк не знають, з якого боку підійти до цієї справи, щоб її як слід оборудувати. В цьому можна винити знов таки тих, хто повинен дбати про те, щоб до селянської хати дійшла розумна українська книжка в тім числі про кооперацію. Можна запевнити, що таку книжку селяне охоче куплять; така книжка обійшла б ціле село, і за нею приїхали-б із другого села, бо коли люде цікавляться самою справою, то цікавляться й тим,як слід до неї підійти. Та про це вже у "Раді" було чимало балачки, може коли й діло буде. А поки що справа йде дуже скрізь погано. І коли можна сказати, що від цієї справи є селянам справжня користь, то тільки в тім, що звичайно потребительські крамниці заводяться поперед усього по великих селах , де є багато крамарів.Крамарі, бажаючи, щоб їх покупці їх не цурались, пускають крам по самим східним цінам, таким чином селяне все ж у вигоді від своєї потребительської крамниці. Але це занадто мала вигода. Коли б же селяне були більш свідомі в цій справі, тоді була-б зовсім инша річ. Отже, кому слід, треба було-б подбати, щоб поки в селян охота не одпала, ознайомити їх через розповсюдження книжок про потребительські крамниці, головним чином, як біля їх заходитися, як вести торгові записі і т. п. 
  Далеко гірше стоїть справа а потребительскими крамницями на рудниках.  Мені уже доводилося в , "Раді", росповідати про цю болючу справу. Та тільки сюди треба не розмов, а діла... А діла й нікому робити. На жаль люди з великими благодійними замірами далеко стоять від життя робітника - шахтаря. Слід взяти на увагу, що в житті робітника потребительська чи фабрична крамниця —це річ великої ваги, бо в його, не то що в селянина, свого нема нічого йому все доводиться брати з лавки. При невеликому заробітку лавка грає надзвичайно велику роль в його матеріальному становищі. Коли до рудничної потребительської крамниці хоть трохи причастні робочі, з яких бувають члени правління, ревізійної комісії, то все ж вони мають де-який голос. Тут як трапляються несправедливости чи шахрайства, то робітники, бачучи це, хоч і несміливо, а все ж можуть підняти свій голос. Коли ж крамниця фабрична чи руднична, то там діється справжнє шахрайство. Ввесь заробіток робітника зостається у фабричній лавці. На багатьох рудниках рудничні крамниці дають багатство рудничним орударям. Звичайно, крам беруть робітники в борг місяців на 4 —6; за це крамарі накладають проценти, які сами хотять. Коли робочі просять „у виписку" грошей, то їх звичайно питають, на віщо вам гроші? Робітник росповідає, що йому треба купити те і те. „Так це ж, мовляв, і в нашій крамниці є. Нате ось вам ордер, ідіть і беріть, а коли там цього нема, то завтра вам привезуть". За цими крамницями нема ніякого догляду з боку фабричної інспекції, яка по уставу промисловому повинна неодмінно наглядати, робити розцінку на продукти, а також стежити за тим, щоб не задержувались гроші за инший крам, окрім того що зазначено в уставі. На жаль, цього всього і близько не буває, а коли і була розцінка на хліб, мясо та іще де на що, то розцінки дуже високі, які тільки можуть бути у виключний час в году. Наприклад: на картоплю беруть ту ціну, що буває зімою, а ні в якім разі не ту, яка буває в осени. 
  На прикінці нагадаємо що нз тих кому доведеться бути в цьому році на з'їзді кооператорів в г. Катеринославі, лежить моральний обов'язок зібрати як можна більш матеріалу що до становища кооперативів в Катеринославщині, освітлити цю велику справу і подбати як слід про ненормальне становище в цій справі робітника шахтаря.   3. Зорохович.