Украінці в Галичині.

  Відношення польських шовиністів до українців. В той саме час, коли в Америці відбувається урочисте відкриття памятників Костюшкові та Пуласкому і американці вихваляють поляків, яко піонерів і борців за волю, рівність і братерство, галицькі польські шовинисти показали, як розуміють вони ці ідеали. Банкова фірма М. Розета у Джерсі Сіті має багато справ з українцями і користується для цього, звичайно, українською мовою, тримаючи власне для цього окремого служащого українця; всі такі документи потім завіряє ще австрійський консул. Так згадана фірма багато літ працювала і ніякий уряд не ставав їй на перешкоді через те тільки, що документи її виготовлювалися по українському. Аж оце в Галичині останніми часами польський уряд почав поводитися инакше. Повітовий суд в Горлицях одержав контракт, складений згаданою банковою фірмою українською мовою, визнав зараз же українську мову „jakims jezykiem niezrozumialym", почав проволікати справу і, врешті, одіслав нещасний цей контракт кудись, щоб його перекладено було та завірено у нотаря. Так розуміють волю, рівність і братерство сучасні польські шовинисти в Галичині, де українська мова вважається краевою і рівноправною по судах з польською!
                                                     („Діло").