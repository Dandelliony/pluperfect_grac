ПО УКРАІНІ. У КИІВІ.

  В Українському Клубі сьогодня відбудуться о восьмій годині збори соколів. Прохають всіх прибути неодмінно. 
  Кость Паньківський. Цими днями прибув до Київа з Галичини відомий український громадський діяч д. Кость Паньківський. 
  Польські майорати на Україні. На Україні є тепер пять польських ординацій: 1) Олика, ординація кн. Фердиаанда Радзівіла, заложена в 1587 р., мав 27.271 десятин. Маєток цей складається з двох частин: Олики в лубенськім повіті, простором 3.000 десятини і Цуманя в луцькім повіті — простором 22.271 десятини. 2) Тепляк і Ситківці, ординація гр. Потоцьких, затверджена в 1875 р., складається з дібр Теплика в гайсинськім повіті на Поділлю простором 20.661 десятина, і Ситковець в липовецькім повіті на Київщині простором 5.646 десятин. Разом має ця ординація 26.307 десятин, а належить тепер гр. Францу Потоцькому. 3) Славута — ординація кн. Сангушків в заславськім повіті на Волині, затвержена в 1907 р. Складається з трьох окремих ключів: Славути, Заслава і Вілогородки та мав разом 62,386 десятин. Теперішній властитель кн. Роман Сангушко. 4) Антонини ординація гр. Потоцьких в заславськім повіті на Волині, затвержена в марті 1910 р. Має коло 26.000 десятин, а заложив її гр. Йосип Потоцький для свого сина Романа. 5) Корець ординація гр. Потоцьких в звягельськім повіті на Волині, заложена рівночасно з попередньою гр. Йосипом Потоцьким для другого сина Йосипа. Крім дібр в звягельськім повіті належатиме до неї Новоселиця, придбана недавно гр. Потоцьким в староконстянтинівськім повіті. Простір тої ординації має також коло 26.000 десятин. Дві останні ординації ще формально не переве дені крізь всі юридичні інстанції. Загалом всі п'ять ординацій обіймають 167.964 десятин. Такі величезні простори землі, і то землі найліпшої, належать тільки трьом родинам Потоцьких, Сангушків і Радзівілів. 
  Справа Рубишевського, Чорноголовкина і др. 1 і 2 мая в окружному суді розглядали справу М, І. Рубишевського, В. А. Чорноголовкина, В. Н. Лапіна, Н. С. Осмачкіна, А. М. Голубчика, Г. Я. Клейна і С. В. Бєлова, котрих обвинувачували за те, що вони попідроблювавши чеки, одержали з київського купецького товариства взаємного кредиту гроші.  Присяжні виправдали підсудних. 
  Нове кредитове товариство. В Київі засновується нове товариство взаємного кредиту, яке зватиметься „Коммерческимъ". 2 мая відбулися перші збори фундаторів згаданого товариства. Прибуло на збори чоловіка з 50. Ухвалено послати цроект статута на затверження. 
  Лекція А. К. Закржевського. 6 мая в помешканні громадського зібрання (В.Володим., 45) відбудеться лекція А. К. Закржевського на тему: „Трагедія индивидуализма вь творчестве Достоевскаго и современниковъ». Квитки продаються в книгарні Вл. Ідзіковського. 
  Нещасний випадок на Дніпрі. 1 мая, поїхавши на човні, втопилися троє молодих людей: банковий урядовець Борис Райський, Самуїл Зільберман і германська поддана Розалія Пасковська. Нещастя сталося через те, що човен перекинувся, ударившись об берлину. 
  Наукові екскурсії і одпочинеш. Клуб трудящих ухвалив влітку звернути найбільшу свою увагу на екскурсії наукові та для одпочинку і забавки. Наукові екскурсії матимуть на меті познайомити ближче членів клуба з природою, історією та археологією околиць Київа. Поки що клубові дозволили впорядити тільки гулянку на параході. 
  Установчі збори потребительського товариства „Впередъ". 2 мая в троїцькому народньому домі відбулися численні збори потребительського товариства „Впередъ". На зборах було кілька докладів, в яких обговорювалася потребительська справа з ріжних поглядів, а також подавалися відомости про кооперативний рух в Данії, Швейцарії, Германії, Англії, Бельгії і инших західно-європейських державах. Потім було прочитано статут товариства, відбулися вибори ради т-ва і т. ин. Між иншим загальні збори т-ва дозволили кожному членові набувати собі тільки по одному паєві; багато инших питаннів збори доручили розглянути і вирішити раді т-ва. До ради т-ва вибрано: членами —Свирського, Шкорупелова, Кручинського, Романова, Ковалевського, Сивухина, Жука, Вольфсона, Количова, Новака; кандидатами — Тополева, Бухневича, Дудака, Незлобина і Лисневського. 
  На зібранні каси взаємної запомоги кравців. 2 мая в помешканні троїцького народнього дому відбулися установчі збори каси взаємної запомоги київських кравців. Збори, виразно перейняті „ истинно -русскими “ тенденціями, робили прикре вражіння. Між иншим од імени фундаторів каси один з докладчиків зробив спробу, покликаючись на статут, переконати збори, що членами каси мають право бути тільки чоловіки та люде христіянської віри. Думки ці не лишилися без належної відповіді, але все таки збори остаточно не вирішили цього питання і доручили раді т-ва зробити з приводу його таку чи иншу постанову. 
  В університеті. Правління київського універеитета ухвалило на засіданні 1 мая увільнити мало не 900 чоловіка студентів за те, що вони не заплатили грошей за науку. Одночасно студентська канцелярія, з наказу правління, подала призвіща увільнених студентів до відома факультетам та воїнським присутствіям. 
  Геологичний конгрес. Органіційне бюро XI міжнароднього геологичного конгресу в Стокгольмі звернулося до київського універеитета з запросинами взяти в йому участь. 
  Вибори проректора. В п'ятницю, 7 апріля одбудеться на засіданні ради професорів універеитета вибори проректора. Досі проректором в київському університеті був проф. Морозов. 
  Тиф в арештному домі. Повітова київська земська управа сповістила губернську управу, губернатора та міського голову, що старший лікарь кирилівської лікарні повідомляє, що в лікарню з арештного дома за час, з 20 до 29 апріля доставлено три чоловіка слабих на сипний тиф. 
  Департамент хліборобства повідомив київську губернську земську управу, що їй асігновано 2.500 карб, на прокатні станції та хліборобські машини. 
  На Дніпрі. З того часу, як Катеринославщину визнано небезпечною з боку холери, встановлено санітарний догляд за всіма параходами та поїздами, що прибувають звідти.
  3 Київщини. Нова почта. В м-ку Трипіллі, київського повіту, дозволено одкрити почтову контору. На почту що-року даватимуть гроші: селяне —200 карбованців, євреї —200 і земство 200. 
  Клопіт. У Черкасах, Смілі та инших місцях черкаського повіту поліція провіряє дипломи зубних лікарів, фершалів, акушерок. Фальшивих дипломів нема. 
  Нове єврейське товариство. В Черкасах одкрилось „общество попеченій о бедннхъ еврейскихъ детяхъ." То вариство це має засновувати безплатні школи, захистки, бібліотеки та впоряжати вечірки для бідних єврейських дітей. 
  Педагогичні курси в Білій-Церкві. „К М.“ сповіщає, що педагогичні курси, які сім літ одбувалися при городській школі в Василькові, тепер будуть у Білій-Церкві. 
  Дід—насильник. В с. Мировці, київського повіту, сталося таке. До діда Кіндрата Рогози, якому вже 70 років, прийшла цими днями в гості Його онука Тодоська, дівчина 17 років. Дід дав їй карбованця і знасилував. Про це все мати Тодосьчина заявила поліції. 
  3 Волині. Страшна слабість. „Вол.“ повідомляє, що в с. Великій Чернігівці, овруцького повіту, люде слабують на якусь таку недугу, що скидається на холеру. Слабий на цю недугу вмірає за скілька днів. Слабий вонітує, болить йому дуже голова, живіт. Померло вже од цеї страшної недуги душ 10. Приїздив у село земський лі карь і сказав, що це не холера, а „паротіт“. Після лікаревого приїзду і після тієї поради , що він дав селянам, слабість наче трохи вщухає. 
  3 Поділля. Переселення. 29 апріляк інчилось переселення на Амур з Поділля. Поїхало туди більше, як 4.000 душ. З 1 маю почали їхати люде в Тургайщину. Збірається 1074 душі. 
  Арешт адвоката в суді. „К. В." оповідають, що 28 апріля в г. Новій Ушиці, підчас уголовної сесії подільського окружного суду, поліція арештувала в самому суді адвоката Відермана. Відерман живе в м-ку Калюсі і мав заробіток з сумежної Бесарабії. Його загадав арештувати земський начальник бееарабської губернії. Справу, в якій мав обороняти підсудного цей адвокат, одклали. 
 3 Полтавщини. Нова читальня. Баронеса Менгден, після довгих клопотів, таки добилася, щоб у Лубнях була одкрита читальня. До нової читальні приходять газети й журнали усіх напрямків. 
  Історія г. Полтави. І. Ф. Павловеький видав у Полтаві книжку: „Полтава. Историческій очеркъ ея, какъ губернскаго города въ зпоху гене раль - губернаторствь (1802 —1865)“. Праця написана на основі архиввого матерьялу. В книжці 80 малюнків, (Ціна 1 р. 50 к.). 
  Труси в Полтаві. Нас сповіщають з Полтави, що там уночі з 29 на ЗО апріля було багато трусів, зробленних з наказу помішника начальника полтавського жандарського управління і на підставі 21-ої ст. про побільшену охорону. Скілько і в кого саме були труси, докладно ще не відомо. Трусили, між иншим, студентів: Бориса Юрьева Пековця, Грицька Вуцького, Євгена Ласмана. Був ще трус у д.д. Сухотина, Костя Шаревського, Грицька Іваницького. Усюди забірали на перегляд листи, папери усякі, брошюри головним чином українські, як от видання „Просвіти", „Віку" та инші. 
 Старець милійонщик. У Кобеляках жив собі вбогий єврей Берлян. Жив він на жертви єврейської громади. А тепер Берлян став наслідником помершого недавно в Берлині милійон щика Берляна. Старець, як сповіщає „Ут. Г.“, має 20 милійонів спадщини. 
  Перепис У полтавський повіт виїхали статистики робити третій перепис дворів. 
  Справа лубенського провокатора. Як відомо, в январі місяці в харьківській судовій палаті засудили на 4 роки в арештантські роки за провокаторство лубенського поліцейського надзирателя Володимира Лаговського. Лаговський подавав скаргу в сенат. Скаржився до сенату і оборонець Д. Песчанського, що потерпів од провокаторства Лаговського. Тепер „Утро“ сповіщає, що сенат обидві скарги одкинув і присуд палати затвердив. 
  3 Харківщини. Оружна одсіч. 30-го апріля поліція хотіла арештувати двох чоловіка на Римарській вулиці, а вони заходились одстрілюватись і по дались на базар. Там один скорився поліції, а другий сів на селянський віз і погнав коні, одстрілюючись. Згодом він скочив з воза, підстрелив робітника, але самого його підстрелив городовий і арештував. Натовп попобив арештованого. Різники гналися за ним з сокирами. Один арештований, як переказує „Ут. Г.“, сказав, що він з Курська і зветься Косьмін.  
  Проти „Хлібороба". Недавно п. харьківський віце-губернатор Стерлігов звернувся циркулярно до всіх повітових земських управ з листом, в котрім пише, що, мовляв, у Харькові видається популярний сельськогосподарський журнал "Хлиборобь“, — діяльність якого направлена проти закону 9 ноября 1906 р. і разом з тим проти діяльности земських начальників; та й взагалі напрямок цього журналу небажаний і може мати шкодливий вплив на сельську молодь. Че рез це п. віце-губернатор радить земським управам на далі не виписувати „Хлибороба" для земських безплатних читалень, як же земство вже виписує для читалень журнал, то звеліти читальням повернути журнал в управу.
  3 Катеринославщини. Грабіж. Під Катеринославом в мишуринорізької волости, на очах у старости, писаря й дев'яти сторожів, п'ять грабителів одбили три скрині і забрали 1.200 карб, грошей та бланки для пашпортів. 
  Напад. В Юзівці на двох козаків напались якісь люде. Одного козака вбили, а другого поранили. 
  Вівці під поїздом. Між станціями „Юзово" та „Рутченково" поїзд наїхав на отару овець. Задавлено штук 50 овець. Поїздові нічого не сталося. Він трохи постояв і рушив далі. 
  Рощот шахтарів. На рудникові Сольве і К° закрили шахту „Константинь Скальковскій". 2.000 робітників рощитано. 
  Трус у бібліотеці. 27 апріля, як переказує „Южн. 3.“, в с. Каменському, з наказу жандармів, поліція трусила бібліотеку професійного товариства. Взяли переглянути 15 книжок. 
  3 Херсонщини. Нова лайка. В селі Збурьївці селянин Вілосуцький ви лаяв свого односельця Ларченка „Пурішкевичем". Ларченко образився і вдарив Білосуцького ножем. Ларченка арештували.