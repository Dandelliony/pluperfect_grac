Вибори президента в Бразілії.
Цими днями в Бразілії відбулись вибори презідента й віце-презідента на нове чотирьохліття - до 1914 року. На пост презідента було два кандідати. Перший з них, генерал Гермес де- Фонсека був раніше бразилійським воєнним міністром. Це — великий знавець військової справи, так що навіть „вояк над вояками* Вільгельм II оцінив його хист і в 1908 р. особисто запросив його на великі маневри німецького війська. В себе дома де-Фонсека вславився тим, що реорганізував бразилійське військо на зразок європейського. Вороги де-Фонсеки, одначе, зазначали, що дуже небезпечно вибірати вояка на пост презідента. Вони радили краще вибрати Рюї Борбоза, одного з найпопулярнійших письменників Бразілії, що був також представником Бразілії на гаагській конференції. На жаль, Борбоза був уже раз на високій посаді міністром фінансів—і провів дуже багато шкодливих для країни законів. Тому більшістю голосів обрано де-Фонсеку, віце-презідентом обрано В. Браза.

+

