Украінці в Галичині.
-Ф- Святкування роковин Тараса Шевченка. 8 марта українська молодь учительської семинарії в Станиславові улаштовує літературно-вокальну вечірку в память Тараса Шевченка. (Діло).
Без всяких змін. Як відомо, австрійське міністерство доріг зробило відповідний наказ про те, щоб видавалися на галицькій залізниці, коли цього вимагатимуть, квитки з німецько-польсько-українським текстом, а дірекції залізниці не раз запевняли представників української людности, що наказ цей буде конче виконуватися, одначе на сторінках української преси знову стали з'являтися звістки про те, що залізничні урядовці не зважають на ці накази та обіцянки свого начальства. Недавно члени драматичної секції т-ва „Січ* у Львові верталися з Романова, бобрецького пов., де улаштовували виставу, і на ст. в Старім зробили заяву, що вони бажають одержати квитки з текстом, трьома мовами друкованим. Залізничий урядник їм одповів, що української мови він не розуміє і бажаних квитків не дасть. Тоді подорожні стали вимагати української посвідки, а коли такої теж не знайшлося, то німецької. Але й цього останнього бажання їх не задовольнили, і подорожні-укранці, написавши заяву в книзі скарг, сіли в вагон без всяких квитків. В Львові до них присікалася поліція і стала вимагати подвійну плату. Голова драматичної секції —д. М. Венгжин одповів  на це, що вони рішуче одмовляються платити більше, ніж належиться, бо вже на першій станції хотів він заплатити, що слід, але залізничий урядовець навіть німецької посвідки йому не хотів дати. Таким чином, вся ця неприємна справа виникла цілком з вини згаданого урядовця. Після довгих дебатів на цю тему, комисар поліції згодився,
врешті, на те, щоб заплачено було за переїзд звичайну, а не подвійну суму, а крім того, додав, що залізничого урядовця за незаконний вчинок начальство по головці не погладить. Потім членів драматичної секції випущено було з під арешту. Пригода ця на галицькій залізниці —не поодинокий факт, а досить звичайне 3‘явище, Залізниче начальство кожного разу в таких випадках складає вину па менших урядовців, але чи й справді ж таки тут той нещасний „стрълочникъ" винен?

Віче українських студентів і університетський сенат. 
Віче, що недавно організували українські студенти львівського університету з приводу заходів поляків захопити цілком в свої руки університети, рада професорів визнала незаконним і ухвалила на організаторів його накласти дісціплінарну кару.

Відгомон демонстрації українських студентів в університетській справі. 
З марта депутація од українських студентів була у проректора проф. Марса, щоб почути відповідь університетської ради на її прохання про помешкання для зборів. Проректор сказав, що рада ухвалила не давати в університеті помешкання для українських студентів через те, що, на підставі статуту університета, відповідальність за добрий лад під час зборів в стінах університету спадає на ініціаторів їх, а тим часом останні події виявили, що представники української студентської молоді не мають на своїх товаришів відповідного впливу і таким чином до їх обіцянок ставитися ймовірно не можливо. Депутація відповіла проректорові, що вона перекаже цю резолюцію університетської ради загалу українського студентства, яке і буде реагувати на неї так, як це здаватиметься їй найліпшим.
Перед цим 2 марта відбулася в помешканні товариства „Академична Громада® довірочна нарада української студентської молоді в справі останніх подій в львівському університеті. На цій нараді ухвалено, що віче, яке відбулося в університеті, має велике значіння, а резолюції його—обов'язкові для загалу українського студентства. Разом з цим ухвалено звернутися до українських послів з такою заявою: „Українська студентська молодь, покликуючись на резолюції, ухвалені 1 марта року 1910 на вічу в III авдіторії львіського університету, закликає українських парламентських послів рішуче обороняти становище, зайняте молоддю в тих резолюціях®. Про університетську справ} 7 , що так схвилювала українську молодь, висловили свою думку також і окремі гурти польського студентства. Людовці, яких серед львівського польського студентства не дуже багато, ухвалили в цій справі резолюцію, в котрій підкреслили, що вони, як найенергичніше висловлюються за установлення польського характеру львівського університету, вважаючи, що настав час, коли з політичного погляду стало справою конечною і необхідною на завше ствердити польські права на згаданий університет. Далі, зазначивши, що культурно-національні змагання українців повинно заспокоїти, заснувавши для них окреме наукове огнище, студенти-людовці протестують проти всяких змін, що порушували б сучасне становище львівського університети на некористь поляків і, врешті, висловлюються проти всяких ексцесів в університеті (натяк на віче українського студентства), закликаючи своїх земляків до рішучого відпору їм. Ще отвертіше промовило в університетській справі вшехпольське студентство. Воно обіцяв усіма силами боротися з усякими замахами на польськість львівського університету і вважав заснування нових українських кафедр заходами, що мають на меті утраквізацію університету і провокацію польської молоді. Гадаючи, що остання демонстрація українських студентів — безперечний прояв свідомих тенденцій зробити заколот в університеті, вшехаольська молодь обіцяє рішуче обороняти спокій в своїй alma mater. Врешті, вони роблять заяву про те, що „душу - тіло* покладуть на оборону польського львівського університету од усяких українських зневаг. (Діло).

-Ф~ Віче в Перемишлі. В університетській справі починав подавати і свій голос провінція, 7 марта в Перемишлі відбулося українське віче, на якому висловлено було протест проти признання львівського університету виключно польським, а разом з тим зроблено було вимогу про заснування окремого українського університету в Львові. Віче відбулося з ініціятиви комітету української академичної молоді. (Діло).
