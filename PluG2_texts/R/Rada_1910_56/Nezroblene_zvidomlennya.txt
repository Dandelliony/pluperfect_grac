Незроблене звідомлення.
Майже непомітно для громадянства переходить тепер у Державній Думі бюджет міністерства народньої освіти. Ділову сторону питання й навіть надзвичайно характерні для сучасного курсу промови міністра Шварца та його товариша Георгіевського одсунулись на задній план виступами Пурішкевича та зв'язаними з ними подіями. А тимчасом і сама по собі справа з бюджетом міністерства народньої освіти варта б глибшої уваги. З по-за реакційних буфонад д. Маркова про те, що в авдіторіях по університетах треба поліційних приставів („для порядку") насажати, або що чорносотенці — це справжні люде поступу й науки — виглядає й де-що серйозне, на жаль, дуже близьке своїм змістом до цих клоунських похвалок курського дворянина.
 Між иншим для нас найбільшу вагу має в університетьській справі українизація університетів в формі тих кафедр, яких потребу поставило саме життя й без яких університети на Україні й не можуть бути справжніми, вартими свого назвиська, університетами. Це кафедра української історії, етнографії, мови та письменства на історичному факультеті й українського права та економики на юридичному. Відомо, який поважний рух викликала була р.р. 1906—1907 ця пекуча потреба не тільки українського життя, а і інтересів самої науки. Відомо, що на задоволення згаданої потреби вже зроблено було в тих же роках і де-що практичне. Відомо, нарешті, й те, чим скінчилися всі ці заходи, коли безборонно запанувала славетна „політика заспокоєння“ й до решти виявив своє національне обличчя д. Шварц. „Яко дим от лица огня“ — зникли українські дисципліни з університетів і тепер навіть голосу за них ніхто не підведе. 
До такої вже міри дійшла оця забудьковатість громадянства, що коли в Думі обмірковувалася університетська справа з приводу бюджету, то ніхто навіть не згадав про українські кафедри. Звичайно, нічого позитивного сподіватись і не можна було, бо від промов, як відомо, не падають стіни ієрихонські. Щоб наука українознавства твердо осілася в університеті, на це треба й иншого громадського настрою й обставин инших; треба в першу голову, щоб наука ця перейшла через бюджет і в йому дістала відповідний матеріяльний ґрунт. Звичайно — хто цього може сподіватись од третьої Думи з її Марково-Пурішкевичівською більшістю? Але можна й треба було зробити хоч те, що зовсім під силу було опозиції й тепер зробити.
 Громадський рух на користь українських кафедр — факт, якого викреслити з свідомості! громадянства не можна циркулярами. Не підлягають викреслюванню й ті практичні заходи, що з'явились були на протязі згаданих років, коли українські постуляти в університетській справі були виразно поставлені. І от це все зникло. Через віщо? — зразу ж повстає питання. Отже цікаво було б хоч вияснити причини такого факту, якого теж не викреслити з нашого життя; ще цікавіше було б вивести на світ Божий і ту ро лю, яку грала в цих подіях теперішня політика міністерства д. Шварца. Де, принаймні, було б звідомлення тому громадянству, що в свій час висловлювало свої домагання, яким не судилося до цього часу справдитись. І велика шкода, що в Думі не знайшлося нікого, би був оте звідомлення. ґ V
+
