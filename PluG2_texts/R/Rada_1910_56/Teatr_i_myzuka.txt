Театр і музика.
Городський театр.
Перша гастроль Фелії Літвін мало нагадувала гастрольний спектакль. Художня опера („Валькірія"), чудесний ансамбль, обмаль публіки — все це далеко не „гастрольні атрібути. Що ж, тим більше чести дірекції, що вона дала такий ансамбль, тим більше чести пані Літвін, що вона для своєї першої гастролі вибрала художню оперу й... тим менше чести публіці, що вона не наповнила театра. Як про „Валькірію", так і про її виконання в городськім театрі нам уже доводилось писати. Що ж до гастрольорши, то на опернім горізонті вона безперечно видатне з ; явище. Голос у неї дуже великий по діапазону й силі, дуже сімпатичний по тембру й цілком рівний у всіх регістрах. Навіть на останніх верхніх нотах голос звучить повно й без найменшої різкости. Дікція — чиста й дуже орігінальна, ніби трохи пестлива. Фразіровка — надзвичайно  продумана й художня, Нюансіровка хоч і не дуже багата, але для Брюнгільди її досить. Інтонація — ідеально чиста. Все це, вкупі з великою сценичною досвідченістю й нешаблоновою грою, дає д-ці Літвін повне право вважати себе одною з найвидатніших сучасних оперних артисток. Успіх артистки був нерішучий: публіка, очевидно, вагалась, чи хвалити, чи гудити. Можна, одначе, сподіватись, що дальші спектаклі при участи д-ки Літвін примусять публіку без вагання оцінити високу естетичну вартість артистки. Даремне тільки дірекція призначила такі високі ціни на гастролі д-ки Літвін. М. Григ...

+
