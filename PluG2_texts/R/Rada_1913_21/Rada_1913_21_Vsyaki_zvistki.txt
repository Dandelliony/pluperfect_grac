Всякі звістки.
•’ Вечірні навчання Завідуючий Трактомирівською земською школою, канівського повіту, клопочеться про заведення при школі вечірніх навчань дорослих.
Склад бомб . На Харьківщині в дачній місцевості Люботин, коло залізничої станції, викрито склад бомб, які переховував селянин Фисак на дахові своєї хати. Селянина заарештували.
Пошесть тифу. В селі Червленому, лебединського повіту, лютує пошесть сипного тифу; ця пошесть перейшла і в лебединську земську лікарню, де заслабли лікарка, фершал, акушерка та дві сиділки.
Крах. У Харькові обанкротився власник гуральні Жуков. Од цього пострадали фірми, місцеві банки та заводи, що вироблювали для гуральні пляшки.
Скандал. На єврейській благотворительній вечірці в Єлисаветі пан Пшежецький написав записку дамі — С- Гольденберг, яка сиділа за столом і пила шампанське. В цій записці він заявляє, що він бачив, як С. Гольденберг взяла з каси гроші і сховала їх за корсаж. Пшежецький просить, щоб вона повернула гроші назад в касу. Після цього вона подавала на Пшежецького в суд. Городський суддя Пшежецького виправдав.
 „ Скопчиха“. У Змієві незабаром будуть судить секту скопців. Між підсудними єсть жінка, яка мала 12 душ дітей, з них 8 душ померло, а четверо живе й тепер.

