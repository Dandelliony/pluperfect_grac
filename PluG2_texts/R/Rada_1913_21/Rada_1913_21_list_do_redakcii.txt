
Лист до редакціі.
Шановний добродію, Пане редакторе!
На сторінках „Ради" вже почали зьявлятися одповіді на заклик гуртка актьорів про зьєднання і заснування спілки українських артистів. Прошу надрукувати мого листа, котрий теж трохи торкається до цеї справи.
Ідея про заснування свого бюро та свого союза не вперше хвилює українських артистів: в 1907 році між актьорами тругппи д.д. Прохоровича і Колесниченка народилась ця думка; були розіслані листи по труппах з проханням прислати від кожної труппи хоч по одному представникові на останньому тижневі Великого посту в Новочеркаськ. Послало тоді мене товариство труппи д. Григоренка „делегатом*. Приїхав я в Новочеркаськ, і щож? Опріч мене приїхало ще тільки... три „делегати... Щож ми четверо могли зробить? Порішили розіслати ще листи з закликом по труппах зьїхатись на сентябрь у Харьків. На превеликий жаль, ніхто не відгукнувся; на цім і скінчилась ця справа.. Про це становище і це безладдя прийшлось д, Володському свого листа писати до редакції журнала Театрь и искусство*, а мені—-полемізувати з антрепреньором п, Суходольським, Хтож винен, що 6 років віз цей стоїть на одному місці? Одповідь одна: винні ми самі, українські актьори, бо дуже індіферентно дивимось на це, сами не хочемо гоїти своїх болячок. Ми мало не всі ждемо, що, „--- "... Ні, панове, „баринъ“ не приїде і не розсудить, як ми самі гуртом не візьмемось за це. Ще й тепер є такі, котрі кажуть: „не варт про це й балакати, бо нічого з цього не вийде"... Коли усі будуть такечки казать, то звичайно нічого ніколи не вийде і не буде у нас своєї організації, не будемо мати свого притулку, а будуть повік у Великий піст наші актьори в ..Харькові тинятись в трахтирі „Ялта", котрий най тепер заміняє „бюро*. Робочі та куховарки —і ті мають свою організацію, тілько ми, діячі української сцени, люде інтелігентної професії, не маємо своєї „рідної хатини*... Невже нам не повинно бути соромно? А діло, про котре тепер йде обміркування, дуже гарне: ясно, як Божий день, кожному. Як би воно справдилось, то може б не було глитаїв та „жуликів* антрепреньорів, котрі заставляють останнє збіжжя своїх наймитів-актьорів, не було б може тоді і таких артистів—„шантрапи", котрим місце де завгодно, тільки не на сцені, бо такі людці тільки псують діло та засмічують український театр. Дивно мені ще те, шо як 6 років назад так і тепер на цю подію не відгукнувся ніхто з першорядних актьорів та антрепреньорів! Чому ж це вони не зробили ні одного ступня на зустріч цьому чудовому громадському ділу? Адже ж опріч моральної та матеріальної користе, як антрепреньори так актьори, не будуть нічого иншого мати. Подаю свій голос за те, щоб на 4-му тижневі Великого посту з кожної труппи прислать у Харьків делегатів, уповноважених, та доладу обміркувати цю справу. Пора схаменутись, годі спати! Озовітесь і ви, найстарші діячі українського театру! І. Г. Березняк. Г. Осташков, Тверськ. губ.


