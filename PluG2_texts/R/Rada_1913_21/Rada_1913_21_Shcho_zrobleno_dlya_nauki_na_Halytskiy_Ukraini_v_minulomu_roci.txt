Що зроблено для науки на Галицькій Украіні в минулому році.
І. Коли говоримо про рідну українську науку в Галичині, то передовсім маємо на увазі Наукове Товариство імени Шевченка, бо сливе виключно в йому зосереджувалася наша наукова робота на Закордонній Україні. По за ним появилися тільки спорадичні наукові видання та розвідки нашою мовою. Тому й починаємо свій огляд найсамперед од цієї нашої Академії Наук, В минулому році наукова продукція Товариства мала такі наслідки: 6 томів „Записок*, наукового органу Товариства, з цілим рядом розвідок, переважно по історії і історії літератури. Далі, два томи „Етнографичного Збірника (властиво 4 томи: один подвійний: XXXI—XXXII і т. ХХХШ, вип. 1 і 2-й и один том „Збірника філологичної секції*, (т. ХІУ-й) один том „Студій з поля суспільних наук і статистики*, (т. Ш-й) один том „Збірника математично - природописно - лікарської секції 41 (том XV 1-й), один том „Памяток українсько-руської мови і літератури* і один том „Матеріалів до української етнології* (т. XIV-й.) Розгляньмо ж тепер коротенько, що міститься в цих томах. Отже по історії України можемо зазначити ось які розвідки: основну, докладно розроблену студію Василя Гера симчука про один із більших конфліктів між Московщиною й Польщею за Україну, конфлікт що трагічно скінчився дуже для Москви здачею під Чудновом (Житомирського пов) головним чином через Ю. Хмельницького, котрий перемінив фронт і порозумівся з поляками („Чуднівська кампанія 1660 р.“, записки, т. СХ—СХП), багату цінним архивним матеріалом, хоч з методологичного боку трохи слабу, працю молодого дослідника Федора -- роспочату ще позаторік й присвячену життю й діяльности славетного ЛЬВІВСЬКОГО брацтва, під заголовком: „Студії над організацією львівської Ставропігії від кінця ХУІ до пол. ХУІІ ст.“ (Записки, тт. СУШ і СХІ); „До історії Генеральної Військової Канцелярії* маємо роботу д-ра Івана Джиджори, важну для пізнання адміністративного устрою Гетьманщини, одною з найважніших центральних інституцій котрої була отся Канцелярія (ibid. т. CVШ); сюди ж належить віднести й критичні замітки „З історії устрою Гетьманщини* д. М. Василенко“ (ibid. т, CVШ, з приводу праці д. М. Слабченка про „Український полк під адміністративним оглядом*). Розвідка д-ки Меланії Бордун переносить нас знову до Галичини, знайомлючи з життям галицько-українського духовенства в XVШ віці („З життя українського духовенства львівської єпархії в другій половині ХУШ в.“, „Записки  *, т.т. СІХ і СХ). Про „Нові праці по історії Галичини 2-ої пол. XVIП в. * (1772 —1790 р.р) інформує нас в СУШ томі д. Іван Кревецький. котрому належить також оригінальна розвідка про один цікавий епізод з суспільного життя Галичини першої половини XIX віку („Баталіон руських гірських стрільців *) 1848— 1850 р.“ „Записки*, т. СУП). Новішої історії галицько-українського громадянства торкається стаття д-ки Евстахії Тишинськбі , присвячена відносинам між Зубрицьким і Погодіним („Ногодій і Зубрицький*, „Записки*, т. СХ). До історії новіших часів російсько-українського громадянства дуже цікавий матеріал дає стаття покійного М. Васильєва „Причинок до історії українського руху в Росії (т. CVШ), в котрій знаходимо програму укр. соціалістів федералістів драгоманівського напрямку в 80 рр. у Петербурзі. По середині між чисто історичними і історично-літературними працями треба поставити розвідки й матеріали взагалі по культурній історії. Це здебільшого роботи знову на галицькі теми, як от розвідка д. М. Тершаковцн , про наклад „Русалки Дністрової* (т. CVПІ); сюди ж треба віднести й статтю д. Михайла Возняка , „До історії української наукової і просвітньої організації в Галичині 1848 р.“ (т. СХ), в котрій цікавий матеріял знаходимо до історії відомого галицького „Собора руських учених*, в другій статті, під заг. „З зарання української преси в Галичині (т. СХІ), той самий
*) Цю працю вкупі з давнішою своєю роботою на тему тодішньої організації української суспільности в Галичині видав д. Кревецький і окремою книжкою під назв. „Руська самооборона на галицько-угорськім пограниччу 1848—1849 р,“ (Львів 1912, ст. 88).
автор знайомить нас з заходами галицьких українців в тім же 1848 році коло видавання часопису (т. СХІ). Тут же треба згадати, ще й иншу статтю д. М. Возняка „З-за редакційних куліс віденського Вістника та Зорі Галицької" (т. CVП), в котрій подає він, як сам каже, жмуток фактів до історії укр. преси в Австрії в 50 р р., друкуючи не поміщені редакціями згаданих часописів статті. По історії, літератури поперед усього треба згадати про статтю д. Юліяна Романчука „Критичні замітки до тексту поезій Шевченка" (Записки т.т. СХІ. і СХП). Д, романчук давно цікавився текстом „Кобзаря", бо й сам клопотався коло його видання. Торік вийшло друге видання творів Шевченка у двох томах під редакцією д. Романчука (в „Руській Письменності", яку видає т-во „Просвіта", див. том У, випуск 1 і 2. Це видання значно не раз ріжниться від видання пок. Доманицького, не кажучи вже про видання Франкове (в „Укр. бібліотеці", вид- Наук. Т-ва ім. Ш-). В своїй статті д. Романчук розглядає що-значніші відміни свого тексту ВІД їх видань і старається усяраведливити свої варіанти. Друга стаття—це „Один з Ніжинців“ проф. Мих. І'рУвепського. Мова про Йвана Затиркевича, одного з молодших і менших представників ніжинської школи, котра дала цілий ряд письменників (Гоголь, Гребінка, Кукольиик, Чужбинський та инші). Спершу подає проф. 1 рушевський коротенькі біографичні данні, а далі публікує скілька не звісних творів Затиркевича (українських і російських). Стаття д. Возняка з нових часів переносить нас на пару сголітть пізніше, до старої віршованої літератури. Автор пробує встановити хроиольоґію пісень „Богогласника", користуючись переважно тими новими данними, які дає інтересний рукописний „Співаник" середини ХУЩ в., що колись нале жав о. І. Пашковському (тепер в архиві бібліотеки Наук. Т-ва ім. Ш.). Із цього то Співаника д. Возняк публікує численні зразки віршової творчости самого Пашковського (вірші духовні й кілька „евіцьких пісень"). Матеріал для історика нашого письменства дуже цікавий. (Див. м. Возняк „З культурного життя України ХУП—XIII в.", „Записки", т.т. CVПІ і СІХ). Отце усі більші статті по літературї в „Записках", коли не рахувати скількох дрібних заміток, на котрих нема чого спинятися, —не багато, як бачимо, але за те історії літератури присвячені крім них ще два томи окремих видань товариства Так проф Вол. Перетц опублікував у „Памятках" вірші славнозвісного Климентія Зиновієва з своєю широкою передмовою (ст.  LII передмови-{-228 віршів), чим зробив велику прислугу не тільки історикові української літератури, а й історикові взагалі, бо ці вірші дають багатий матеріал для характеристики побуту XVIII в. А знов у „Збірнику філол. секції" вийшли „Писання Маркіяна Шашкевича" (ст. ХХІУД+294), ювилейне видання під редакцією д. М. Возняка. Мало воно вийти ще в 1911 році, але що редактор хотів зробити його як найповнішим, —а все у когось знаходилися якісь матеріяли, то видання спізнилося й вийшло геть-геть пізніше, хоч редактор таки не осягнув своєї цілі, бо не міг роздобути Шашкевичевого перекладу „Слова о полку Игоревім". По за тим видання д. Возняка приносить скілька незнаних новин, з котрих найважніші для нас дві поезії: „Облога Хмельницьким Львова" і „Про Наливайка". Всі твори Шашкевича перевірив д. Возняк по -втографам, а видаючи задержав їх орігінальний правопис. Розуміється на більшість писань Шашкевича треба дивитися передовсім як на документи культури, бо він же був одним із піонерів відродження Галицької України. Так на справу дивився й сам редактор, тому й не минав найменшої дрібниці, яка вийшла з під пера Шашкевичевого, оскільки зміг її десь видобути. Треба сподіватися, що видання д. Возняка причинеться до відшукання й опублікування нових досі ще невідомих писань пробудителя Галицької України. Крім цього треба відмітити ще нове видання УІ-го тому творів Степана Руданського (т. УІ, вид. 2-е), в котрім уміщено переклад першої части Іліяди („Омирова Ільйонянка"). Переходимо до етнографії. Почнемо з „Етнографичного збірника". Тут, як звичайно, знаходимо прецікавий для дослідника народньої творчости, народніх вірувань, забобонів і взагалі життя матеріял. І фольклорист і етнолог знайдуть тут для себе цілі скарби В т. 31—32-ім надрукував др. Іларіон Свєнціцький „Похоронні голосіння ", (ст. 1—129) а д. Вол. Гнатюк „Похоронні звичаї й обряди" (ст 208—424). Матеріал зібрано з цілої України. Крім цього тут ще подав др. Зенон Кузєля широкий „Огляд студій і бібліографію" похоронних звичаїв й обрядів (ст. 133 —202). В т. ХХШ, розбитім на два осібніх випуски, кожний завбільшки в том, подав В. Гнатюк «Знадоби до української демонольогії". В першім випуску маємо такі відділи: Чорти, страхи, всякі духи, русалки, смерть, хороби та инш., в другім: мерці, втопленики, вішальники, опирі, вовкулаки, відьми, знахарі, закопані скарби. Матеріал прецікавий не тільки для ученого, але й для артиста, письменника й маляра. Як передмову до тому подав д. Гнатюк статтю „Останки перед хрнстіянського" релігійного світогляду наших предків", де совісно зібрав і зіставив відповідний матеріал, на жаль не давши критичного аналізу його. Розуміється в релігійних віруваннях нашого народу багато ріжноскладового матеріалу, багато позичок від ииших народів, позичок з ріжного часу. Тим часом стаття трактує справу так немов би призбірані факти характеризують оригінальну, суцільну поганську релігію нашого народу перед схрещенням. Але багато вірувань прийшло вже після схрещення і то завдяки йому, як напр., занесене з греко-славянської книжности. В „матеріалах до етнології" маємо другу частину „Мелодій укр дум" записаних д. Філаретом Колессою. Цей том властиво належить ще до наукового добутку 1911 р, бо за р. 1912 незабаром має вийти том XV’ „Матеріалів", присвячений головно „Народному календарю" (збірки Доманицького з Волині, А. Онищука з Гуцульщини). В „Записках" цього року закінчив др. Іван Франка свої „Студії над українськими народніми піснями" (т.т. 110, 111 і 112), котрі видає й окремою і книжкою. Негативна сторона цих  „Студій" — певна припадковість історичного коментара. Автор трохи переборщує в цитованню ріжних історичних
книжок, так що його „Студії* замість досліду, аналізу часто густо мають характер ніби sui generis історичної хрестоматії, складеної з певного погляду. Син д-ра Франка, Андрій Франко дав біографію галицького етнографа — українця Ількевича („Григорій Ількевич як етнограф  , т.т. 109—111). В додатку до статі опублікував з рукописа Ількевичону збірку приповідок (свого часу надрукував її Головацький, але поробив багато змін), та пару його писань на етнографичні теми в старих виданнях, що було на нашу думку вже зайвим, бо треба було схарактеризувати етнографичні погляди Ількевича в самій розвідці замість того, щоб передруковувати in extenso цілу статтю. Праця д-ра Володимира Охримовича „Українсько-руські приповідки правничі, систематично впорядковані і юридично пояснені* (Студії, т.  ІІІ)переводить нас з поля етнографії в область наук суспільних. Автор повкбірав із збірників Франка Номиса приповістки,які мають юридичне значіння, і розсортував їх по рубриках, додавши скрізь свої пояснення та паралелі з деяких чужонародніх збірок. Як і слід було того сподіватися, багато пословиць попало до збірки д-ра Охримовича завдяки дуже вже широкому толкованню їх „юридичности“. Де-які вирази навіть зовсім не „приповідки*. Але все це не повинно ставати на перешкоді обзнайомленню з цікавою збіркою, де й учений і просто любитель дотепного, гострого слова знайдуть для себе цілі скарби. Згадаєм далі в „Студіях* статистичну працю д-ра Степана Барана ; „Конфесійні (віроісповідні) й національні переміни в галицьких середніх школах в р.р. 1896—1908*. Це здебільшого статистичні таблиці до праці того ж автора, уміщеної в попереднім томі „Студій*. Совісна робота священика о. Михайла Зубрицькою „Маєтковий стан селян у Мшанці, старосамбірського повіту, в 1910 р.*, показує, що й інтелігентний чоловік і в глухім куті може знайти собі живу роботу та повідати землякам про цей кут чимало цікавого. Коли б так кожний десятий або що сельський інтелігент робив, то справа народопізнання пішла б швидко наперед. Згадаймо ще статтю д, Михайла Лозинського „Автономія країв в австрійській
конституції* (проф. в. Бернаціка і проф Ст. Старжинського). Ця стаття може бути користна для російських українців, котрі про Австрію мають надто поверхове поняття. В „Записках* треба одмітити реферат д-ра 3. Кузелі про українську еміграцію з Австрії до Америки під заг. „Причинки до студій над нашою еміграцією* (т. CVII). Огляд роботи Наукового т-ва закінчуємо згадкою про розвідки його в области наук природних ХУ-й том „Збірника матем.-природ.-лік. секції* містить кілька дуже спеціальних праць по математиці, химії й фізиці д-ра В. Каліцуна , Вол. Кучера й Миколи Чайковського 3 них найцікавішою для широкої публіки буде хіба розвідка Кучера, Динаміка електрону. Решта — доступні й інтересні самим спеціалистам. Так переглянули ми що найважніше з річного добутку Наукового Товариства. Додамо, що кожна з вичислених вище праць вийшла й окремо, так що хто охочий може дістати її у відбитці. Перейдім тепер до огляду наукової праці по-за Науковим Товариством.
ІІ. Отже по за Науковим Товариством мало що можна одмітити. Найважнішими дійсно науковими виданнями є тільки згадана давнійше великоцінна збірка Вячеслава Липинського ---що вийшла, торік по польськи в Кракові, але й темами, й духом, й автором своїм належить до української історіографії. В области етнографії треба згадати велику збірку українського фольклорного матеріалу до характеристики полового життя, впорядковану В. Гнатюком. Ця збірка під назвою ---- вийшла торік у Лейпцігу як 5-й том звісної серії д-ра Фрідриха Кравса „--- “. Це величезний том коло 500 стор. друку іп. 4-о (ХХ+464). Спочатку іде передмова д. Гнатюка, а далі з уст народу матеріал з рівнобіжним німецьким перекладом. З огляду на характер оповідань книжка доступна тільки для студіюючих, бо в продаж не поступала. В попереднім
році видав др. Кравс подібного ж рода збірку д. Гнатюка але вже з російської України (Харківськ. і Курськ, губ. матеріял збірав д. Тарасевський). Видатним явищем в области нашої філологічної літератури треба признати появлення двох великих словарів: В. Кміцикевича, Німецько-український словарь (Чернівці, 1912, С т. ХХХУПІ-Ь 669,8°, Ц 10 корон) і Ю. Кобилянського, Латинсько-український словарь (Відень, 1912, ст. У+660, 8°, ціна 10 корон) Є чутка, що д, Кобилянський готує також великий грецько-український словарь. Менший грецько-укр. словарь ладить ще Д. О. Роздольський у Львові на замовлення галицької шкільної ради краевої. Зі студій над українською' мовою можемо відмітити розвідку д. Миколи Равлюка; Дієприкметники і дієприслівники в українській мові. Часть І. Про дієприкметники і дієприслівники в творах Григорія Квітки-Основяненка, Марка Вовчка, Юрія Федьковича і Василя Стефаника (у „Звідомленню" Кіямайської гімназії і окремо, Кіцмань, 1912, ст. 78, ц. 60 сот.). З історично літературних розвідок також небагато можна назвати. Передовсім згадаю працю д. Остапа Трицая „Кирило Устиянович як драматург (у „Звіті" львівської укр. гімназії, 906 ст. 1-48, окремо не виходила), „критичну студію" д. Якима Яреми „Мойсей". Поема Івана Франка (Тернопіль, 1912, ст. 59). Популярну роботу про Франка дав д. М, Возняк; („Житє і значіння Івана Франка", Львів, 1913, ст. 40, передрук з Календаря „Просвіти" на р. 1913). Короткий перегляд найважніших здобутків української літератури за р. 1910 дав М -- в брошурі „Куда ми прийшли" (Львів, 1912, ст. 52, ціна 70 сот.),—річ, як звичайно, літературна, але спірна. Для Шевченка маємо: нове видання його творів. Ю. Романчука в відомій його серії „Руська письменність" вид. „Просвіти" (2 томи), промову А: Луначарського , , Великий народній поет (Львів, 1912, ст. 36, ціна 50 сот.), —річ талановиту, гаряче-агітаційну, але, розуміється, не для студій призначену, і кілька газетних статей, з поміж котрих визначаються статті д-ра В. Щурата в „Ділі", цікаві й для наукового робітника: „Польські голоси про Шевченка" („Діло", 1912, №№ 286 -290) та инш.
Ці статті автор думає передрукувати незабаром в окремій збірці, при свяченій цілком Шевченкові. Поки що де-що передрукував він у своїх „Літературних начерках и (Львів, 1913, ст-105), де знаходимо, між иншим, і де які статті про Шевченка, давніші і новіші (Шевченків „Іван Підкова", Шевченкове послання Гоголю, пояснення де яких Шевченкових висловів. Шевченко-Желіговський-Чечот. Шевченків „Букварь". Варшавський учитель Шевченка). Одні з цих статей — більші розвідки, инші (останні) — менші скоріше замітки й уваги, але всі вони інтересні, бо й найменші докидають хоч зернятко до студій над великим Кобзарем. В 1-й кн „Нашої школи" за р. 1912 умістив д. Василь Сімович цікаву статтю на тему відношення Шевченка до Гетьманщини: „Шевченко і гетьманщина" (стор. 9 —l9). Тут же слід згадати й про добру статтю одного нашого земляка д. О. Поповича (псевдонім) в „-----" (№ 6- 7, стор. 101—і 10). З культурної історії Галичини маємо дуже гарні популярні нариси Михайла Возняка : „Просвітні змагання галицьких українців в 19 віці (до 1850 р.), вид. тов. „Просвіта" (Львів, 1912, ст. 54), котрі гаряче раджу прочитати всім, хто цікавиться новішою історією Галичини. Розвідка тісно сполучена і з історією літератури, малюючи ті умови, ту обстанову, в яких повставало галицько-українське письменство. Це гарний --  до „Історії укр, письменства" д. Єфремова. Варто тут же згадати й брошуру д-ра Р. Вінкокського, Иосиф II чи Ян Казимир? (Львів, 1912, ст. 50, ціна 30 сот.,) написану з нагоди вигаданого поляками 250-літнього ювилею львівського університету. Хоч брошура й має публіцистичний характер, але орудує цілим рядом історичних фактів, котрими розбиває на гамуз польські вигадки. До культурної історії Галичини кінця XIX ст. дають де що цікавого „Спомини з мого життя" д. Олександра Барвінського , перша часть котрих присвячена 60 р.р, вийшла при кінці минулого року (Львів, і912, ст. 336, ц. 1 к. 50 сот.). Ці спомини мають й ширше значіння бо подають ряд цікавих
листів Куліша і Лисенка *). Інтересними брошюрами д-ра В. Охримовича з новішої статистики Галичини ( Русини-Латинники", Львів, 1912, ст. 25 і „Фактичні і фіктивні страти Русинів в демографичнім білянсі Галичини за десятиліття 1900—1910, Львів, 19 2, ст. 55, ц, 40 сот.) можу, властиво, закінчити свій перегляд здобутків нашої науки в Галичині. Можна правда ще згадати пару богословських праць, як напр., о. Ф. Щепкочича, Буддаізм (Станиславів, 1912, ст. 362, ц. 4 кор.)  іА. Стельмаха , Теїстичний світогляд а наші часи. Частина перша (Львів, 1912, ст. 98), але з наукою вони не мають і не хотять мати нічого спільного. Це церковна публіцистика, не більше. Розклерикалізовані сьогочасні „отці" в Галичині не мають, видко, нічого кращого до роботи, як виливати своє красномовство з приводу далеких і нецікавих для нашого церковного життя тем. Пишуть компіляції з „розвідок" клєрикальних „учених" про Будду, а про історію рідної церкви то що їм і гадки нема. Наприкінці зазначу ще скільки перекладів. Миколи Залізняка ; Кареєва, Умовий рух в другій половині XIX століття (ст 147), Кулішерч, Наука про народне господарство. Книга перша (вид т-ва Просвіта', Львів, 1912, ст. 133, ц. 1 кор.) і розділу з книги Нольде, Очерки русскаго государственнаго права, присвяченого Україні. („Автономія України з історичного погляду", Л. 1912, ст. 53, ц. З0 сот.). Крім цього вийшов ряд досить добрих підручників, але про них не місце тут згадувати. Такий то підсумок літературно-наукової праці наших галицьких земляків. Як на територію завбільшки з дві російські губернії він досить значний і може імпонувати навіть „сусідній словесности", не тільки своїй російсько-українскій посестрі. От що значить сяка така національна воля. В. Дорошенко.
*) Про „Історію Украши-Руси* Аркаса не згадую, бо хоч найшла вона в Кракові, але належить до Галичани тільки формально, на стільки хіба, на скільки мав перодмову Богдана Лепкого, писану дійсно „галицькою мовою. Поетам би, до того ще й лекторам укр. мови слід би літературніше висловлюватися.

