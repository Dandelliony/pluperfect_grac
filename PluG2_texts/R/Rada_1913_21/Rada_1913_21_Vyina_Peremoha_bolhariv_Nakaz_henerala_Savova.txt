Війна.
КОСТЯНТИНОПОЛЬ, 24. Сьогодня і вчора йшов бій поміж турками і болгарами під селом Чаталджа. Чаталджа болгарами підпалена. Бомбардіровка Адріанополя провадиться з надзвичайною енергією. З Чаталджі прибув поїзд з раненими. ПЕТЕРБУРГ, 24. По одержаним відомостям Скутарі здався. Болгари захопили ще кільки важних позіцій коло Адріанополя і готуються до рішучого штурму. Біля Чаталджі почався великий бій. Болгари дуже тиснуть турків. Посли в Костянтинополі приготували все, що необхідне для висадки міжнароднього війська.
Перемога болгарів.
СОФІЯ, 24. Болгари розбили галі польську армію коло річки Каваксу. Тепер в руках болгарів весь беріг до Булайри.

Наказ генерала Савова.
СОФІЯ, 24. Генерал Савов видав такий наказ до армії; „Виявилось, що турки хотіли тільки протягти час і обійти нас. Та вони тяжко помилились. Нам теж потрібний був час, щоб перевести сюди македонське військо, сформірувати нову армію, дати одпочинок війську, зробити запаси харчів і фуражу. І от тепер, коли ми готові до війни більше, ніж перед початком ії, нам необхідно побить зібране на швидку і не вивчене турецьке військо і на полі бою продиктувати свої умови. Чи буде на те ваша воля, щоб земля, полита крівавицею ваших товаришів, дісталася ворогові? Памьятайте, що душі вояків, які поклали свої голови при Розенгладі, Кочані, Бунархісарі, Чаталджі і Одрині, дивляться на вас з небесних висот. Та чи ж пустять нас наші батьки, матері, жінки і діти вернутись додому, коли ми не проженемо ворога за море! Вони мають право сказати нам; немає вам тут місця. Отож вперед— з допомогою Всевишнього, і з зброєю в руках до славного бою!“


