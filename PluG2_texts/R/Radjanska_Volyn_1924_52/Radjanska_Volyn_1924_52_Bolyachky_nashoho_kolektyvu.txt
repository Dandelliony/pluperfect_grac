Болячки нашого колективу
Наш колектив вантажників має на ст. Турчинці —20 чол., а в Горбашах-13 чол. всі члени спілки  „Містранс“.Зорганізувався колектив ще в'осені 22 року (коли Черняхівська заготконтора потрібувала вантажних сил). Але зформувався він, яко професійна одиниця, лише в квітні 23 р. Всі вантажники з демобілізованих червоноармійців, та біженців з голодних губерній.
 В Турчинці вантажники працюють над вивозкою дров, шпал та будівничих матеріалів з лісу по вузькоколійці. Праця досить важка, але майже постійна. Зарібок біля 40 карб. в місяць, бо робота здільна. Є в Турчинці й аптечка й кімната відпочинку. Зовсім инша картина в Горбашах. Постійної праці нема. Розвантаження чи навантаження вагонів трапляється дуже рідко, випадково (1 вагон на тиждень, як що не два). Вся надія на працю в містечку Черняхові, що лежить в одній верстві від ст. Горбаши. Сюди вантажники сходяться на базарний плац в 6 год. ранку. 3 або 4 чол. йдут на млин, чекаючи, що може там буде вантаження й розвантаження. Решта з хлопців зостається на базарі та сторожно дивляться, чи не знимае, або не навантажує собі спекулянт хуру жита. Звичайно, більше ходять бев діла по базарі. Такі „дежурства" на „авось" займають не менш за 12 —13 годин у день. Середній зарібок за день 12 карб. Гроші ці віддаються уповноваженому, той записує все за тиждень. З загальної суми відраховує відсотки, а потім сплачує зарібок. Відсотків у нас відраховуеться 47 (20 - соцстрах, 10— для „Погрузни", 6—відпускних, 6—спецодяг, 3 — культфонду й 2 на утримання робочкома). Відсотки ці, звичайно, платить працедавець: йому подається готовий тариф зарплати разом зо всіми начисленнями. Але в де-яких вантажників така форма розрахунку підтримує думку, ніби то ці відсотки платять вони сами — вантажники ві свого зарібку. 4 відс. в профспілку та в касу взаємодопомоги. Спростувати цю помилкову думку можна булоб, але вся біда в тому, що уповноважений ніколи не дає відчиту перед колективами про суму зарібків. На цьому грунті у нас суперечки, незадоволення, ріжні поговори та підозріння.
 Робочком у нас один, всі вибрані в нього працюють в Турчинці, а у нас є уповноважений. Робочком мало віддає уваги нашому колективові. Профпраці жадної не ведеться, загальних зборів не було вже 3 місяці, членських внесків вже не брали 4 місяця. Все повинен приїхати відряжений зборщик для одержання членських внесків, але щось то не йде. Хлопці вже турбуються, бо наші квитки вже не дійсні. Культфонд зі всього колективу збирається не менш за ЗО карб, в місяць, а куди воно йде—не знаемо. Знаємо тільки, що часописів на руки не одержимо, щоб в вільний час продивитись. Спецодяг одержали не всі. Відпустку дістали тільки двоє. Соцстрах та робмеддопомога поставлені не так вже дотепно. Губвідділові транспортників слід би було на подані тут деякі факти звернути свою увагу. Турчинка-Горбаші. 
Транспортник Я. У,