„Місяць лісу" на Волині.
Починається осіння кампанія „Місяця лісу" на Волині. За час імперіалістичної війни, революції та фронтів, коли копальні Донбасу не працювали, а паливо було потрібне, як для залізниць і підприємств, так і для захисту від холоду Червоної Армії, робітників та селян, — наші ліси надто пошкоджено. 
Але, будучи пошкодженими, наші ліси „врятували революцію", як висловився Володимир Ілліч на першому лісовому з'їзді в Москві. 
На місцях рубок, в лісі, залишались верхів'я та гілля. Ці остачі від заготовок палива, в більшій частині наших лісів, й досі не прибрано й вони служать розсадниками шкідливих комах та паразитних грибів, а, крім того, загрожують всьому лісові—на випадок пожежі, коли молодники та культури цілком знищуються на величезних площах. Дякуючи безладному випасу худоби по всіх лісах майже всі поруби в листвяних лісах та місця з гарним природнім самосівом затравлені.
 Лісові культури, до останніх двох років, не провадились, в наслідок чого ми маємо велику площу непоновлених вирубок на Волині—по над 80.000 десятин.
 Навіть за останні два роки, коли лісове господарство поволі почало налагоджуватись, нові культури провадяться лише на 50 відс. тієї площі, яка що-року вирубується, й, таким чином, площа непоновлених лісосік не ліквідується, з збільшується, через що ми маємо великі збитки від втрати приросту древесної маси з непоновлених вирубок. 
Прибрати весь валіж, підготовити грунт для посівів та посадок, посіяти жолуді, скористувавшись гарним врожаєм дубових жолудів в біжучу осінь, обгородити культури та площі в гарним природнім самосівом, повести рішучу боротьбу з паразитними грибам — шляхом вирубки пошкоджених дерев, полагодити шляхи та мости в лісових дачах, — чергова, невідкладна робота в наших лісах.
По за межами державного фонду на землях сельських громад—необхідно по вести рішучу боротьбу з ворогами сельського господарства—дієвими ярами та летючими пісками, шляхом деревонасадження, обсадити деревами шляхи, межники на полях,—для захисту ланів від весняних суховіїв, закласти парки та сквери в робітничих кварталах — місця для відпочинку працюючого люду.
 Всі ці роботи вимагають дуже великих коштів, а Республика в сей час не може їх дати, тоді як всі ці роботи необхідні для відродження лісового господарства, яке має дуже велике значіння в економичному житті країни. 
Приймаючи все це до уваги, Радянська влада звертається до робітників і селян та до всіх працюючих з закликом про допомогу в цій справі й виконання хоч частини зазначених робот громадським шляхом. 
Організації КНС, КСМ. Профспілки Всеробітземлісу і Наросвіти, й сельсько-господарча кооперація повинні приняти в цій кампанії безпосередню жваву участь, роз'яснити населенню важність і необхідність її і втягнути в роботу на місцях можливо ширші кола людности Волині, аби не тільки на словах, а й на ділі ми змогли відповісти на словах Володимира Илліча; „Переможна революція врятує ліси від дальнішого нищення, тому, що ліс потрібний для щастя працюючих"

