По сельських хатах-читальнях.
В Емільчинському районі.
 Хати-читальні в районі лише де не де дають знати, що вони такі є, на справді. Це там, де є вчитель, як от Горбівська хата читальня, чи инш.
 А здебільшого хата-читальня, зовсім не працює. Королівська та Кривотинська —не мають ані будинків своїх, ані землі. Другі ж—не мають газет власних, а лише тими користуються, що передадуть до них сельради чи хто инший.
 Книжок агрономичних, книгозбірень — хати читальні здебільшого не мають, а тільки старі агітаційні листівки.
 Молоді, членів комнезаму —до хат-читалень не втягнуто —все тому, що хати-читальні не забеспечені, сельрадам комнезамам дякуючи.
 Що гадає робити Емільчинськай райсельбудинок, щоб нарешті по хатах-читальнях почалась справжня освітня праця! Стан хат-читалень йому відомий, бо він недавно обслідував їх.
 Г. Ш. 
По списку і протоколу є хата-читальня але...
 Це так у Волосівці Любарського району. Уже давно по спискові й по протоколові є хата-читальня. Але ж політосвітньої роботи на селі — довелось би шукати багато.
 За те майже на кожному сході ведуться балачки про те, щоб освітню працю роспочати. Але ж де комнезамові освітню працю роспочати, коли навіть комнезамська праця в ньому пагано йде, й члени навіть —не знають, що то за організація така, й для чого вона.
 Може райкомнезам трохи розворушить волосівських? 
Р. Байда.