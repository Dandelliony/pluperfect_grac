У Бабиничській дит. комуні- безладдя.
Його повинна усунути Коростенська окрнаросвіта.
 Спочатку 1921 року, недалеко райосередку, м. Народичів, в селі Бабиничах заклалася дитяча комуна, що весь час складалась з 30—4O дітей на 5 —6 керовників. Комуна —має найкращий з усього села шматок землі, знаходиться в гарному куточку. Селяне, для яких вона спершу стала навіть за приклад, охоче допомагали їй всім потрібним.
 Трудове життя Й вчення дітей спочатку йшло гарно. Швидко налагодилось життя комуни, придбався реманент, комуна навіть почала мріяти про електрофікацію, й купила де-яві для цього машини.
 Далі — справа міниться через те, що надіслано нових керовників, що більш дбали про власне забезпечення. Що місяця — справа гіршає. Нелади поміж керовниками, бруд, хорування  дітей, пагане життя примусили багатьох дітей шукати притулку в заможніх селян.
 Діти — неписьменні, політично нерозвинені. Осередок „Юних Ленінців" , що заклався було, тепер теж розвалився, бо, починаючи з кінця минулого року, не було кому ним керувати. Комсомольський осередок, що є за шість верстов, не дуже цікавиться комуною. У комуні трапляються такі негарні з'явища, як примушування дітей до праці фізичними карами. Деяким дітям уже по 14 —15 років, вони вже не можуть лишитись у комуні, й будучи зовсім неписьменними, викидаються на вулицю.
 Недавно до комуни приєднали дітей з Ушомирської дитячої хати. Але ж ладу в комуні не стало од того.
 Коростеньській окрнаросвіті треба зараз же уважно перевірити лад комуни, оздоровити її, надіславши кращих керовників, щоб могли б скористати умови, в яких знаходиться комуна та налагодить життя й виховання дітей. 
В. Старовійт