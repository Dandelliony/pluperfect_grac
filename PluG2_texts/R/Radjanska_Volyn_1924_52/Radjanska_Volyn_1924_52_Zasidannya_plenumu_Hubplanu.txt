Засідання пленуму Губплану.
27 вересня зібралось чергове засідання пленума губплана. Засідання було майже виключно присвячене
 Питанням народньої освіти.
Доручено губнаросвіті негайно зорганізувати постійну методологичну комісію, котрій доручити в 2-х тижневий термін  розробити зразковий навчальний план для трудшкіл. Комісії також повинно бути доручено вироблення реєстру потрібних підручників для шкіл. Засідання визнало бажаним змінити тарифи платні за навчання. Для  робочих та службовців тарифи вирішено встановити в залежности від розмірів їх утримання. Для кустарів та ремісників, що не користуються найманою працею визнано потрібним встановити 60 карб, на рік. Для кустарів та ремісників, що користуються найманою працею та середніх груп нетрудового елемента 90 карб, на рік. Для більш заможної частини нетрудового елемента встановити платню за навчання в розмірі 120 карб, на рік.
 Платність вирішено завести по всіх школах міського та містечкового типу, за винятком тих які беспосереднью обслуговують село. З метою збільшення праці серед нацменшостів, визнано потрібним функціонування шкіл з викладанням на рідній мові в тих місцях, де будуть утворені національні ради. 
Ліквідація неписменности.
Пленум визнав потрібним поширити сітку ліквідпунктів до 300, з покладанням
на них обов'язків зліквідувати на протязі року неписьменність серед 48000 чоловік. Запропоновано губнаросвіті по можливості зорганізувати 9 роз'їздних  лекторських груп для провадження по великих сельських пунктах тижневих курсів по ліквідації сельгос. та політнеписьменности. Губвно запропоновано провести по губерні політпросвітній місячник з метою здійснення добровільного членства .та втягання широких селянських мас в політпросвітні установи.
Трактора для Волині
 В звязку з запитанням центра, пленум визнав, що для задовільнення на наступний рік сельгосп. колективів та артілів Волині потрібні 50 тракторів фірми „Фордзон".
Передана Житомірському окрвиконкомові підприємств.
Пленум визнав можливим передати житомірському окрвиконкомові де-які підприємства, росташовані в Житомирській окрузі та експлоатовані губмісцгоспом. Намічені до передачі окрвиконкомові Станишівський терпентиний завод, Станишівську цегельню, Биковську шкляну гуту та Курчицький та Камінно-Брідський фаянсові заводи. Питання про доцільність залишення підсобних підприємств за ріжними установами до роавязане в найближчому часі.