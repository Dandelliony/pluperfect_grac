С. Жуків, Анопільського району.
Голова Жуківської сельради —вже другий рік не зміняється, проте мало виявив себе за такий чималий час.
 Лише шляхи навкруги села за його головування до такого стану прийшли, що немало прийдеться над ними попрацювати, щоб до ладу довести. Культосвітньої праці в селі ніхто й не думав роспочинати, хоч в селі є й робітники, щоб цю працю могли б довести, та будинки де б можна було вмістити освітні організації.
 Але-ж хати читальні навіть і на папері не закладали, дарма, що в селі до 400 господарств— таке воно чимале. А молодь —до освіти прагне.
 Голова сельради весь час клопочеться з перепродажею нетрудових будинків, що він їх купує в райвиконкома. Учитель—теж господарює, й для освітньої праці часу немає.
 Райвиконкоме, розбуди заснулих, запитай у них відчиту та заохоть до праці. Селькор Ж.