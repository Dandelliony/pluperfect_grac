Польща і Радянській Союз.
Тов. Чичерин у Варшаві. Дими днями наш народній комісар справ закордонних тов. Чичерин виїхав за-кордон для лікування. Під час своєї подорожи тов. Чичерин перш за все завітав до Варшави. На Варшавському вокзалі т. Чичерина зустрічали польський міністр справ закордонних Скшинський, наш повноважний представник у Полтаві т. Войков, польський посол у Москві Кентчинський та инші. Того-ж дня тов. Чичерин завітав до міністра Скшинського й мав з ним довгу розмову. 
Як відгукнулись польські газети. Польські газети вітають приїзд до Польщі тов. Чичерина. Вони заявляють, що приїзд Чичерина – доказ, що між Польщею та Радянським Союзом встановлюються дружніші стосунки, аніж це було досі. Газети відзначають, що приїзд Чичерина до Варшави справив велике вражіння на урядові кола инших країн, з'окрема на Німеччину.
В Польщі забалакали иншою мовою. Останніми часами в Польщі помічається де-яке зрушення в бік згоди з Радянським Союзом. Газети пишуть, що Польщі треба мати свою політику що-до Радянського Союзу й не плентатись за Англією. Одна газета навіть пише, що „навряд чи є в Польщі серйозний діяч, що підтримував-би англійську протирадянську політику".
