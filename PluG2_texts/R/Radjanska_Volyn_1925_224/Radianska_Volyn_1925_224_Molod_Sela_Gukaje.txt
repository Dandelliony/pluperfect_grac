Молодь села гукає.
Дайте змогу вчитись. Клітищанська молодь, Черняхівського району, не раз збиралась та ухвалювала відвідувати лікнеп і хату-читальню. Але вчитель та сільрада, певне, не хтять, щоб молодь була письменна. Один не хоче вчити, а друга — приміщення не дає. Де-хто плюнув на це й почав ходити до церкви. Поліщук.
Коли-ж то нам всміхнеться сонце? У с. Скоморохах, Левківського району, зовсім забули про молодь. Ніхто ніколи не навідається з культурних сил на село. Ні лекцій, ні бесід нема. Книжки та газети не побачиш. Дівчата кажуть, що раз на місяць збирається „комнерзам", але не цікаво на нього йти, бо тільки сварки почуєш. У той-же час в селі можна організувати осередок ЛКСМ та хату-читальню. Н.
Як-би закласти осередок. По багатьох инших селах є осередки, а в нас, у Соколовій-Горі, Левківського району, то й нема. А шкода дуже, бо є з десяток активних хлопців, що гаразд змогли-б поставити комсомольську працю на селі. Пожежник.
Під носом, а не бачить. Ново-Чуднівський осередок ЛКСМ міститься від райкому верстов на три. Ніякої роботи осередок не веде, нема також дисципліни. Члени комсомолу, особливо дівчата, почали виписуватися. З райкому в осередок ніхто, ніколи не заглядає. Так само близько партосередок, од якого прислано партпредставника, але молодь його ніколи не бачила. Каціров. у
Ні богу свічка, ні чортові коцюба. Осередок ЛКСМ у с. Врублівці, Миропільського району, опорядив собі приміщення, що йому дала сільрада. Сільрада-ж, позаздрівши, забажала відібрати приміщення назад. Але осередок не вибрався./ Тоді сільрада повиймала вікна, щоб знову забрудити будинок. І не соромиться сільрада, а навіть і селянство за це її по головці не гладить. Врублевський.
