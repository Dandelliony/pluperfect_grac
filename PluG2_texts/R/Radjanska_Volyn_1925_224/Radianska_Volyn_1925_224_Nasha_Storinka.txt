Наша сторінка.
З цього дня виходитиме при „Радянській Волині" сторінка молоди „Молоде Село". Вона буде освітлювати життя й побут селянської молоди, роботу комсомольських осередків на селі та давати напрямок комуністичного виховання й керовництва селянською молоддю.
При теперішньому зростові 'нашого комсомолу, при розгорненні політвиховальної роботи, конче потрібно мати свою сторінку, щоб за її допомогою вивчати становище й роботу молоди, обмінюватись досвідом праці.
Молоде покоління, що тільки-но вступає до комсомолу, вимагає серйозної роботи, щоб його виховати, охопити належним комуністичним упливом.
Цьому можуть допомогти наші юнкори. Понад 500 молодих дописувачів приймали участь у колишній газеті „Юнацька Правда". Отже, ця сама армія юнкорів повинна знову взяти перо до своїх рук, знову розворушитись, звязатись зі своєю сторінкою, розповсюджувати її серед молоди й поліпшувати своїми вказівками.
Разом із цим юнкори повинні втягнути до дописування — наймита відсталу дівчину.
Гуртки юнкорів повинні розпочати знов свою роботу, розповсюджувати „Радянську Волинь" та дописувати до неї. „Молоде Село" виходитиме при селянській газеті.
Тут юнкорові треба старанно працювати, щоб показати себе здатним бути свідомим селькором на селі.
Осередки комсомолу, райкоми повинні теж не покладати рук, а добитися, в першу чергу, того, щоб газета була в осередку й читав би її районний актив.
До цього повинні прикласти свою активність також і піонери. У „Молодому селі" буде куток піонерів, де освітлюватиметься дитяче життя.
Дописувати до кутка, розказати про нього піонерам—буде завдання пікора.
За підтримкою нашого активу, при активній роботі юнкорів та широкій діяльності всеї молоди Волини, сторінка „Молоде Село" виконає своє завдання.
