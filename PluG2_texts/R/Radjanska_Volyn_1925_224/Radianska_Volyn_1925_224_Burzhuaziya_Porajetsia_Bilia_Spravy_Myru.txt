Буржуазія порається коло справи „миру”.
Гарантійна угода забезпечує не мир, а нові війни. — Чого домагається Німеччина
Вже багато місяців по буржуазних країнах точиться справа з, так званою, гарантійною, угодою, себ-то з угодою забезпечення. Буржуазія називає цю угоду (договір) угодою забезпечення через те, що вона, на думку буржуазії, повинна ніби-то забезпечити мир по-між окремими державами. Почин у цій справі дають, звичайно, Англія н Франція, що після світової війни здобули великої сили В Європі й порядкують там, як хочуть. Суть гарантійної угоди полягає ось у чому. Перемігши й розгромивши Німеччину у світовій війні, І „союзники" — Антанта (себ-то Англія, Франція та ті, що були з ними) забрали в Німеччини багато земель. Переважно нажилися за рахунок Німеччини—Франція з західнього боку й Польща та Чехо- Словаччина зі східнього. Але Німеччина досі вважала відібрані в неї землі за свої й готувалась при нагоді забрати їх назад. Ото-ж гарантійна угода й повинна ніби покласти край думкам Німеччини про помсту, заспокоїти загарбників та забезпечити мир. Згідно з цією угодою, Німеччину буде прийнято до Ліги Націй (міжнародньої спілки буржуазних держав), і Франція забере своє військо з Рурської країни (великої промислової німецької округи). За це Німеччина повинна добровільно зректися свого права на відібрані в неї землі. Але, щоб уявити собі, чи-ж справді ця нова буржуазна витівка" може забезпечити мир, треба подумати ось над чим. Відібрані в Німеччини землі багаті на камінне вугілля, що ним живилася німецька промисловість (фабрики й заводи). З другого боку, "Німеччину після війни так обдерли й сплюндрували, що вона тепер сильно збідніла. Зрозуміло, що коли-б Німеччина н погодилася на цю угоду, то все одно вона завжди вважатиме себе за скривджену, бо її до цієї добровільної згоди змушує її теперішнє безсилля. Крім того, нав'язуючи Німеччині гарантійну угоду, Англія й Франція хочуть нею затягнути Німеччину до спілки проти Радянського Союзу, щоб використати німецьку територію й військо для наступу проти нас, коли їм буде треба, та щоб забезпечити собі тил.
Як бачимо, ні з якого боку ця угода забезпечення нічого не забезпечує, окрім інтересів англійської та французької буржуазії. Про те Німеччина погодилася остаточно обговорити цю справу. Німеччина згодна визнати свої теперішні кордони з Францією, але хоче відняти назад у Польщі місто Данциг (Гданськ) з округою. Німеччина вимагає також, щоб ще до підписання угоди французи звільнили Кельнську округу. Далі Німеччина не згоджується прийняти 16-ту статтю статуту Ліги Націй, за якою Німеччина, в разі наказу Ліги Націй, повинна буде воювати проти держави, що її Ліга Націй вважатиме за винну у війні. Цю статтю найбільш скеровано проти Радянського Союзу. Тепер Німеччина завзято торгується з Англією їх Францією в цій справі, — поки-що таємно. А незабаром відбудуться дві офіційних конференції (наради), — одна в справі визначення кордонів Франції й Німеччини, а друга — кордонів Польщі, Чехо-Словаччини й Німеччини.
