Осіння робота в садку
Обмазати на зиму дерева. Зібравши з дерева останні пізні фрукти, починають обмазувати на зиму стовбури та гілля. Обмазують зразу глиною, розмішаною з худоб'ячим калом, а потім вапном, розмішаним з житнім клейстером. Роблять так: —у відро води вкидають 3 —4 фунти свіже-гашеного вапна, пропускають через ганчірку, вливають півтора фунти клейстеру з житньої муки й гарно розмішують. Обмазують так — беруть на довгу тичку віхтя, вмочують в цю рідину й обмазують зразу гілляки, а потім стовбур. Такою обмазкою мн знищимо всі лишаї, мох, личинки та яєчка шкідливих комах. Крім цього, ця обмазка захищав дерево від сонячного нагрівання взимку та від зайців.
Згрібти листя та перекопати садка. Листя, що обпало з дерева, згрібають з усього саду; збивають також гнилі фрукти, що залишились на дереві, й разом це все спалюють, бо в листі й гнилих фруктах є сила - силенна лялечок різних шкідливих комах, грибків. Необхідно перекопати, або переорати весь садок. Коли-ж цього зробити неможливо, то обов'язково обкопати кожне дерево навкруги, .завглибшки не більш, як на два чи два з половиною вершки. Краще це робити розрихрителем, або вилами, коли грунт під деревом пухкий. Угноюють на зиму землю під кожним деревом гнойовою жижою. На дерево беруть одно чи два відрі розчину, наполовину розведеного водою, обкладають шумовим гноєм так, щоб гній не торкався стовбура. Зрізують всі зайві та сухі гілляки й рани замазують олійною; фарбою — охрою. Дупла забивають дрібною цеглою, розмішаною в глині. Заготовляють ями для посадки на. весну дерев і кущів. Приготовляють грядки для посіву плодового насіння: грушок, яблук, вишень та слив.
Робота в садку в жовтні. Коли зовсім обпаде лист, треба обприскати до морозів всі дерева залізним, але не мідним, купервасом. Для цього беруть півтора фунти залізного купервасу на одне відро води й пів фунта просіяної на густе сито житньої муки, розводять у теплій воді й цією рідиною обприскують із обприскувателя все дерево. Через два дні знов обприскують дерево. Залізний купервас ущент знищує різні яєчка комах, мох на гілляках і обмоложує кору. Обприскувати треба в суху, сонячну погоду. Починають збирати в кошики гнізда білуна жовтоватого, златогузки, які висять у сухих листках і гойдаються на павутині. Зібравши ці гнізда, складають їх у купу на солому й спалюють. Сіють в заготовлені грядки насіння плодових дерев.
В листопаді. Коли почнуться морози, обмотують молоді щепи очеретом, осокою, або соломою. Як почне падати сніг, згрібають його до стовбура й щільно втоптують, щоб у корінні не завелись миші та пацюки. Ставлять огорожу навколо садка. Агроном О. Дзюбенко.
