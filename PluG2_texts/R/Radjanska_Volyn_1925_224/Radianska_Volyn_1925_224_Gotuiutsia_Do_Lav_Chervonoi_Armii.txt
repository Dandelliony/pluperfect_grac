Готуються до лав Червоної армії
На плацу Соколово-Гірської сільради, влаштованому гуртком фізкультури, кожного дня можна побачити допризовників 1903 року, яких з ранку до вечора муштрують. Частина робить вправи на турніках, чи на драбині, друга-ж — марширує. Дивується село, як то молодь, ще не бачучи армії, а тільки-но збираючись до неї,— добре муштрована. Перед призовом молодь перевіряє свої знання, —так у військовій, як і в політичній галузі. Після муштри всі допризовники збираються до школи, де вчитель з ними готує виставу. Її мають поставити перед од’їздом допризовників до Червоної армії. Чудернацький.

