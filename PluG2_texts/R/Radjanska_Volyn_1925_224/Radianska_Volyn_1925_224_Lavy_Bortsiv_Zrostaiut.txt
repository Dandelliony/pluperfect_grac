Лави борців зростають
В Чехо-Словаччині цими днями відбулось одночасно два з'їзди — комуністичної партії -й незалежної соціалістичної партії. Незалежні чехо-словацькі соціалісти до цього часу трималися разом з меншовиками та входили до, так званого, Другого Інтернаціоналу (міжнароднього об'єднання меншовиків-угодовців). На цьому-ж з'їзді незалежні соціалісти ухвалили вийти з Другого Інтернаціоналу та пристати до Комінтерну (Комуністичного Інтернаціоналу), об'єднавшись з комуністичною партією Чехо-Словаччини. З'їзд Чехо-Словацької комуністичної партії цілком ухвалив постанову незалежних соціалістів.
