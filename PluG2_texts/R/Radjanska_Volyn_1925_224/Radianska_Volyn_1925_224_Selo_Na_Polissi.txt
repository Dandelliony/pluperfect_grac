Село на Поліссі.
Загальні обставини. Коростенщина завжди була одною з найбільш відсталих округ Волини (особливо Коростенське Полісся). В Коростенському Поліссі тягнуться на сотні верстов величезні ліси й болота. Сільське населення, що тут живе, темне, як той довічний ліс, що його оточує, бідне, як та земля неродюча, що висмоктує останні соки хліборобів. Тут по цих невеликих селах бідність міцно обнялась з темрявою й неуцтвом. По багатьох селах Полісся, навіть по цілих районах (Олевщина, Словечанщина та инші) населення ніколи не має хліба до весни. Починаючи з січня місяця, переходять вже здебільшого на „бульбу", одну з найголовніших „культур" Полісся. Навіть цього врожайного року теж не вистачає зернових культур (приблизно 1.000.000 пуд.), що припадає виключно на незаможницькі й середняцькі господарства. Заможні мають де-які лишки (біля 800.000 пуд.). Це не дивно при тому безземеллі, що є на Поліссі та взагалі на Коростенщині (45 відс. господарств Коростенщини мають наділи низче трудової споживчої норми). Про нові форми господарювання тут говорити не доводиться. Селянство Полісся мало про них знає, бо, через обмеженість агроперсоналу й через кепський стан шляхів, агрономи не мають змоги часто відвідувати села.
Побут. Житлові умови поліського села теж кепські. Хоч лісу тут багато й будівельних матеріялів є до неохочу, про те будівлі їхні надто вбогі. Низькі, замурзані, чорні від диму та чаду хатини (коминів здебільшого нема, й дим іде з печи на горі ще) більш схожі на кузні, а-ніж на житлові будинки. Вікна, хоч і на 4 шибки, але розміром не більш 6X6 верш., дуже низькі, майже біля самої землі й ніколи не відчиняються. Мешканців в такій хатині часто 10—12 чол. Гуртом їдять, гуртом сплять. Не дивно тому, що по багатьох селах дуже поширена короста. До того світова війка й різні загарбники, а трохи й свої „москалі" залишили тут на селі ще одну страшну хворобу — сифіліс (пранці). На сифіліс тут хворіють цілі села. Медична допомога слабка. Лікарні є лише по районних центрах (часто за 25 —ЗО верстов від села), ліків мало. Але й до лікування темна людність ставиться байдуже, докладаючись цілком на „волю божу" та на молитву його земних агентів. А останніх тут —хоч греблю гати. Різні „благовістителі", „старці", „богородиці", то-що, мають тут необмежений грунт для своєї „діяльности", будуючи свій добробут на сліпій вірі" темної, затурканої маси.
Молодь. На жаль, вона, за рідким винятком, не дуже-то пішла вперед. Довгими осінніми та зимовими вечорами, коли небо вкривається чорними чавунними хмарами, а вітер нудно свище по горіщах, молодь збирається до купи в одну якусь хатину й уважно слухає „страшні" оповідання про відьмаків, про ромових, про „оборотнів", —що їх дозповідає якась стара бабуся Палажка, або сивий дідусь Марко. Осередки КСМ, що заснувались по цих селах, ведуть боротьбу зі спадщиною темряви й неуцтва, але їм самим ця важка робота не під силу. Потрібна відповідна підтримка з боку всіх кутьтосвітніх й господарчих установ округи.
Висновки. В темні закутки Полісся треба кинути міцний промінь світла, що вказав-би темному поліщукові шляхи нового радянського життя. Таким промінням може стати цілковите переведення в життя всіх тих заходів до піднесення господарства Полісся, що їх намітив червневий пленум Губкому КП(б)У, а саме: 1) задовольнити безземельне населення землею за рахунок земельних фондів, 2) звернути особливу увагу на меліоративні роботи, 3) поліпшити техніку господарства, 4) розвинути кустарну промисловість, 5) поліпшити скотарство, то-що. Повільне переведення в життя зазначених заходів дасть можливість вирвати поліське село з цупких лабетів довічної темряви та злиднів. А. Б.
