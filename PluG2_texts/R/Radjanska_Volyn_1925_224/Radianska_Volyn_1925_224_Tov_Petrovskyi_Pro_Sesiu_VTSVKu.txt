Тов. Петровський про сесію ВУЦВК'у.
Які питання обговорюватиме сесія. В розмові с представниками газет з приводу 2-ої сесії ВУЦВК'у, що мав розпочатись 15-го жовтня, голова ВУЦВК'у тов.
Петровеький сказав таке: Другу сесію ВУЦВК'у скликається в той час, коли цілий Радянський Союз, а особливо Україна, відчуває надзвичайне піднесення промислового й сільсько-господарчого розвитку.
Найважливіші справи сесії — це оцінити реалізацію врожаю та вивіз хліба й сировини за-кордон.
Далі сесія має розглянути бюджет (прибутки та видатки) наступного року. що вираховано в 165 мілійонів карбованців проти недавніх 65 мілійонів.
Це зростання бюджету дозволить нам правильно повернути державну машину, поліпшити нашу роботу.
Сесія також обговорить справу революційної законности. Окрім запобіжливих заходів у цій справі, треба рішуче висловитись за найсуворіше покарання всіх тих, хто порушує революційну законність, незалежно від посади й минулих заслуг.
Дисципліна, ретельність у роботі —ось чого повинні додержуватись усі, без жадного винятку.
Далі тов. Петровеький зазначив, що сесія вділить також велику увагу праці Укрсільбанку, бо сільсько-господарський кредит — це найсерйозніший двигун нашої політики на селі.
