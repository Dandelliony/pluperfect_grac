З'їзд письменників.
Удень 20 апріля засідала організаційна секція. Голова її — Є.Г. Шольп.  Тотоміанц прочитав доклад на тему: „Кооператывная попытки интеллигенціи и участіе въ нихъ литераторовъ".Після того Водовозов докладує проект всеросійської професійної організації журналистів, що виробило літературне товариство.
Приклад Західньої Європи, каже докладчик, показав, що можна з'єднати на ґрунті загально професійних потреб поступовців з консерваторами, соціалистів з індівідуалістами і атеїстів з клерікалами.
Статут складено по звичайному типу взаємної допомоги з де-якими функціями професійних союзів.
М. Г, Ейшіскін каже, що київське товариство діячів печати і літератури иншої думки про професійні організації.
Промовець читає перший пункт мотивів київського товариства про професійне з'єднання.
Київське товариство стоїть за окремі професійні організації на місцях, так звязані одно з одним, щоб закриття одного не вело до закриття другого.
Велика, централізована організація на теперішні часи дуже непевна. Дрібні товариства притягнуть багато працьовників-членів: це дасть міць і живучість цим організаціям, а через них і всій організації.
Цю точку обороняють Шольп, Арабажин і Лебедев з Самари, який висловлює надію, що всі провінціальні делегати пристануть до киян.
Вибрано комісію з 10 душ, яка розгляне проекти Градовського і Водовозова.
З киян в неї увійшли Шольп і Ейшіскін.