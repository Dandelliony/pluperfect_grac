З'їзд кріміналістів.
Тяжка рука „адмнистративнаго усмотрьнія" вже впала на з'їзд кріміналістів і його закрито з наказу московського градоначальника. Звістка про закриття з'їзду кріміналістів не була несподіванкою. З першого ж дня видко було, що адміністрація поглядає на його косим оком і шукає тільки причіпки, щоб одразу припинити роботу з'їзда. Причіпка знайшлася:це — доклади членів з'їзда про державні злочини, військові суди та кару на смерть. Комітет з'їзду постановив опублікувати повідомлення, щоб громадянство знало, як було діло і через що закрито передчасно з'їзд. Справа стояла так. Ще перед відкриттям з'їзду градоначальник звелів зняти з черги доклад д. Ординського про військові суди. Комітет же з'їзду постановив вислухати цей доклад не прилюдно, а в закритому засіданні, навіть без представників преси. Роблючи таку постанову, комітет міркував так, що й за часів минулого з'їзду в Москві була надзвичайна охорона, а тим часом з'їзд тоді без усяких перешкод занімався своїм ділом, обмірковував діяльність військових судів, склав резолюції з приводу державних злочинів та кари на смерть і навіть опублікував ці резолюції. Вважаючи з одного боку на однакові умови, за яких скликано з'їзд, а з другого на однакові завдання й мету, комітет з'їзду і постановив вислухати заборонені доклади в закритому засіданні. Проте така компромісова постанова не врятувала з'їзду і його було закрито раніш, ніж комітет гадав. Хоча з'їзд кріміналістів був і не вельми то людний, бо на його прибуло щось всього членів чоловіка 70 і хоча постанови його не могли сами по собі мати великої сили, проте передчасне закриття його треба вважати за велику втрату. Закон і право в Росії споконвіку пробувають в хаотичному становищі. І коли за часів більш-менш спокійного життя в державі люде страждали через цей хаос і в самих законах і в судах, через пристарілість
юридичних норм і непристосованість їх до сучасних потреб життя, то після тії ломки життя й законів, що стала за останні п'ять років з 1905 року, хаос став ще більший, а страждання людей од того ще тяжчі. Хаотичне становище права в Росії, а також способів його здійснення і оборони вимагають величезної, пильної, негайної і напруженої праці всіх представників юридичної науки і практики в Росії особливо в цей час, і коли йдуть завзяті змагання за правовий лад. З'їзд кріміналістів, зайнявши постать на своєму спеціяльно одмежованому полі карного права, мав на; думці своєю працею піти на зустріч тим питанням права, які життя давшім давно поставило на черзі, освітлити ці питання і при допомозі науки показати, як найкраще їх треба розвязати. Сучасне становище карного законодавства в Росії, діловодство по судах в справах що до державних злочинів, організація і порядок процесу по судах, що судять дітей, способи боротьби з злочинністю в Росії ось ті найголовніші питання, які малося на думці обміркувати на останньому,; шостому з'їзді кріміналістів. Та на превеликий жаль йому не судилося зробити своє велике діло. Шкодувати об цім приходиться тим більше, що робота на цьому з'їзді повинна була бути підготовкою до міжнароднього з'їзду кріміналістів, що має одбутися у Брюселі.
