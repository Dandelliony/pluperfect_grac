Література, наука, умілість і техніка.
  Українське мистецтво. На виставі картин, упорядкованій у київськім університеті редакцією журналу „Вь Мірь. Искусствь", між иншим виставлено кілька архітектурних малюнків українського художника В. Г. Кричевського. Не зважаючи на сусідство картин першорядних російський художників, малюнки д. Кричевського звертають на себе увагу тонким стилем і майстерною техникою. Дві картини з числа виставлених д. Кричевським уже продано. 
  Нова українська часопись. В Канаді почала виходити просвітно-економична, політична, поступова часопись для українського народу „Український Голос". Часопись виходить раз на тиждень. 
  Каменярі. Вийшли ч.ч. 7 і 8 органу українського учительства на Буковині „Каменярі". Зміст ч. 7-го; Український театр; К. Данилюк — Школи публичні і школи приватні в Чернівцях; Прикрі справи; Е. Левицький — Рік 1909 в соціяльній політиці; Американські школи; Бібліографія; Фельетон—Грицько Ів.—Новий рік; Петер Розеггер — Мудрець з Адельсбергу; Всячина. 
  Зміст ч. 8-го; Українське учительство і жиди; І. Карбулицький — Шкільні павшалі; Вол. Карбулицький — Неділі православія; Зелігер — Петрусів п'ятий шкільний день; І. Р. —Pro domo; К, Данилюк — Причинок до причин неграмотности; Е. С.— Учительофобська манія; М, Лозинський Поневолення Фінляндії; Український театр; Всячина.