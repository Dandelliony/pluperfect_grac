Всякі звістки.
ПЕТЕРБУРГ. Комісія для обслідування морського міністерства просить начальника кораблебудування Дюшена одповісти на сто запитань про витрачання грошей.
В Кишиньові застрелився козачий сотник Абрамов, якого прилюдно образила його жінка.
Кишиньовський ремісничий голова просить поліціймейстера прислати роту стражників, щоб допомогли збірати з ремісників передмістя Кишиньова громадські податки.
МОСКВА. Шахов пожертвував 42,000 карб. на заведення семи стипендій в університеті—імени Бєлинського, Герцена, Чернишевського, Добролюбова, Некрасова, Лаврова і Крапоткина для одзначення 50-ліття з дня визволення селян од панщини.
Підчас будівлі дому Ледницького знайдено скарб: два горшки срібних грошей часів Михаїла Федоровича.
Рада старообрядців клопочеться про дозвіл одкрити інстітут для підготовки старообрядчеських пастирів і учителів.
Курс вчення в інституті чотирьохрічний. КАТЕРИНОДАР. Військовий суд розбірав справу помішника поліціймейстера Головка, який в маї 1908 р. розстріляв на улиді після трусу трьох арештованих.
Вкупі з Головком судили двох городових. Один з розстріляних—германський підданець.
Городових виправдано. Головка присужено до смертної кари.