ПО УКРАЇНІ.
У КИІВІ.

Справа з похороном В. Доманицького. Доставити тіло небіжчика В. Доманицького з-за кордону на Україну взялася київська контора Оскара Вейє. Тіло вирушить з Аркашону 15 сентября. Поліція взяла з батька небіжчика, священика с. Колодистого, звенигородського повіту, три підписки: 1) що син його дійсно помер за кордоном; 2) що покійному В. Доманицькому дозволено було вернутись на Україну; 3) що батько не ховатиме сина, доки не сповістить поліцію.
Роскопки в Білгородці. Завтра, 18 сентября, В. В. Хвойко закриває всі роскопки в Білгородці; через це членів київського одділу імператорського російського воєнно-історичного товариства і особ, зацікавлених результатами роскопок, добутими за два роки, просять прибути в Білгородку на роскопки сьогодні, 12 сентября. Пояснятимуть там В. В. Хвойко і Н. В. Пахаревський. Виїзд з Київа призначено на 10 г. і 10 г. 50 хв. ранку. Вернутись можна буде в 4, 5 і 6 г. вечора.
Пам'ятник А. П. Чехову. Київське губернське казначейство приймає жертви на пам'ятник А. П. Чехову в г. Таганрозі.
Дозвіл вчити польської мови. Київській комерційній школі першого товариства вчителів міністерство торгу й промисловости з цього року дозволило вчити польської мови і літератури. Предмети ці мають бути необовязковими.
 Аеродром. Пилот київського т-ва літання Ф. Л. Гейне клопочеться перед городським головою І. Н. Дьяковим, щоб йому оддали в оренду шматок городської землі на Курінівці, на якому єсть думка зробити аеродром для „Київської практичної школи літання", що одкривається незабаром.
 Прохання про агрономичну допомогу. Крестянський банк просить київську губ. земську управу влаштувати агрономичну допомогу селянам в литвинівському маєтку. Маєток цей розділено щось мало не на 1000 участків і роспродано окремим хазяїнам-селянам. Селянам дуже треба тепер помочі агрономів, без яких, як каже банк, вони не зможуть хазяїнувати.
Боротьба з пацюками. Гласний П. М. Плахов подав городському голові заяву, в якій просить винищити пацюків, що розвелися в думських кімнатах. Недавно вони погризли в воїнському одділі де-кілька паперів, між иншим публікації про наступний призив. Прямо не віриться,— пише глас. Плахов, щоб на другому поверсі пацюки за одну ніч могли ззісти „дЕло“, але це правда. Через те, що в воїнському одділі зберігаються дуже важні документи, за пропажу яких може потерпіти ділопроізводитель, бо його можуть обвинуватить, що він знищив документи з користною метою, гл. Плахов просить вжити рішучих засобів для винищення пацюків. Городський голова оддав по цьому проханню відповідний приказ гор. екзекуторові д. Карачевцеву.
 В справі реформи земства. З наказу начальника головного управління в справах місцевого хазяйства, статистичний одділ при київській губер. земській управі складає картки про не-городських власників нерухомих мєтностей в 10 повітах Київщини (в київському і васильківському пов. картки складатимуть городські присутствія). В картках даються відомости, взяті з окладних книг казенної палати на 1910 рік. Картки провірятимуть на місцях поліцейські управління, які крім того даватимуть відомости про сословіє, національність, віру і освіту власника маєтка. Коли власник—особа женського полу, то треба зазначити, чи має вона родичів (чоловіка, сина зятя, онука, рідних братів, племенників), яким сповнилось 25 років, щоб їм доручити своє виборче право. Коли в губ. зем. управі буде одержано ці картки, почнуть розробляти подані в їх відомости, маючи на увазі два законопроекти про заведення виборного земства в західних губерніях: проект міністра внутр. справ і проект, ухвалений Державною Думою.
 Арешт. Вчора на Драгомировській вул. київська поліція зробила трус у робітника Яна Гурського, після чого він був арештований. Забрали листування. Я. Гурський має бути висланий адміністративним порядком на 2 роки у Вятську губернію.
 Штрафи. З наказу п. київського губернатора за антісанітарність наложено на ріжних особ штрафи: 1—300 карб, з заміною З міс. тюрми, 2—по 200 карб. з зам. 2 міс. арешту, 4—по 1ОО карб., 6—по 50 карб., 6—по 25 карб., 2—по 15 карб. і 2—по 10 карб.
Холєра на Київщині. В лікарськосанітарне бюро при київській губернській земській управі за 10 і 11 сентября від участкових лікарів надійшли такі відомости про слабування на холєру на Київщині: в бердичівському повіті: заслабло 3, померло 2; в київському пов.—засл. 15, пом. 7; в каневськ. пов.—засл. 65, пом. ЗО; в черкаському повіті—засл. 6, пом. З і в таращанському пов.—пом. 2. Всього заслабло 89, пом. 44. З початку холерної пошести заслабло 5.820, померло 2.293.
 3 Київщини. Сельсько-господарська бібліотека. Селянин з Білашок, бердичівського повіту, Д. Блоха, просить губернську земську управу одкрити в Білашках сельсько-господарську бібліотеку, на яку він жертвує 5 карб.
 3 Волині. Нещастя. 7-го сенгября в Почаївській лаврі святили ЗО-пудового хреста. Народу зібралося багато. Коли стали піднімати хреста на церкву, то вірьовка перервалась, хрест упав на землю і покалічив чимало людей. Де-які лишились в Почаївській лікарні, а злегка покалічені пішли додому.
3 Полтавщини. Про справу свящ. Прокоповича. Учора о. Андрія Прокоповича знов посадили в тюрму через протест прокурора харьківської судової палати. Цікаво те, що о. А. Прокопович, не дожидаючи офіціяльного наказу про арешт, сам прийшов в камеру прокурора полтавського окружного суда. Він сподівався, що його справу буде розглядати харьківська
судова палата в сентябрі, але справа одкладається на далі.
Справа кобиляцьких розбійників. В нашій газеті вже писалося, що цю ватагу тягнуть до суду. Ії зорганізував бувший робітник брянського заводу Тиміш Ліфарь і бенкетувала вона в кобиляцькому повіті скілька років. Всіх винуватих 14 чоловіка: Тиміш Ліфаль, П. Пономаренко, С. Курось, Є. Верхогляд, Н. Лещіна, Т. Гань, Я. Фесюра, М. Воблий, М. Маренков, Є. Погребний, Ф. Крепко, Є. Хижняк, Я. Зайцев і селянка озеврської волости, кобиляцького повіту, Ф. Базаєва, 40 літ. Майже всі селяне та козаки од 18 до 56 років. Судитимуть їх по 279 ст. кн. XXII С.В.П. в октябрі або ж ноябрі. Оборонцем виступає присяжний повір. П. А. Перцович.
Розбійник. 7-го сентября якийсь перехожий попросився на ніч до вдови Є. Бородаєвої, що жила з 15-літньою дочкою на хуторі Ландарі, балясківської волости. Бородаєва не пустила; тоді він попросився до її свекрухи, що жила через сіни. Коди всі поснули, він увійшов в хату Бородаєвої, поранив ножем дочку і матір і втік. Гадають, що розбійник хотів покрасти гроші, які мала вдова за продану телицю, та не встиг. Дочку і матір непритомними одвезли в губернську лікарню.
3 Харківщини. Виставка птахівництва. З 29 сентября по 4 октября південно-російське товариство акліматізації улаштовує 1-шу в Харькові виставку птахівництва. На виставці будуть експонати з губерній: харьківської, київської, полтавської, катеринославської та инших.
3 Кубанщини. Лихо вчителям. Наш кореспондент пише: „Ще торік директор кубанських народних шкіл видав обовязкового циркуляра вчителям, щоб вони записували плани всіх своїх уроків в окремі зшитки, а також, щоб кожний вчитель давав кілька разів на рік зразкові уроки в присутности своїх товаришів по школі. Але учителям, що й так обтяжені працею, дуже важко було носить ще й цей тягарь на своїй спині і тому де-хто з них не мав змоги виконать начальницького циркуляра. І от тепер посипалася на вчителів сувора кара: їх виганяють з служби одного за одним. Особливо наганяв багато страху інспектор II району. По деяких школах інспектор геть чисто порозгонив учителів. Ні одному рятунку нема, всіх, наче віником, вимітає. Тепер вони ходять голодні й обшарпані по Катеринодару, не знають, де й голову свою прихилить.