Англійська правда.
В Бомбеї почалась недавно судова справа індуських революціонерів, між якими єсть підсудний студент-індус Саваркар. Саваркарові вдалось було втекти в Марселі з англійського пароходу, на якім його везли в Індію, але його спіймали французи і видали англійському урядові, який запевняв, що Саваркар не революціонер, а звичайний злочинець. Коли ж французи довідались, хто такий Саваркар, то почали вимагати, щоб його було випущено на волю, бо по закону ніяка нація не видає нікому чужих державних злочинців, але англійці і слухати цього не хотять. Французьке міністерство закордонних справ і тепер заявляє, що воно не вірить, щоб англійці мали його так одурити. Тим часом, телеграми з Бомбею ясно свідчать, що Саваркара судять

не як звичайного злочинця, а як політичного. Французька поступова преса страшенно обурена таким незаконним і негарним вчинком англійців.