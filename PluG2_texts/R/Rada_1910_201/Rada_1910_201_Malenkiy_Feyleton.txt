Маленький фєльєтон.
„Капуста з Горохом”.
Виходить що тижня.
№ З
Київ, 4 вересня. Як і треба було сподіватись, одеські вибори скінчились на цей раз майже „проваломъ” кадюкського кандидата й гучною радістю істинно-русских резинщиків. У великій пригоді стала їм пані Чума. Правда, російські закони не дають права голос а особі жіночого полу, але, як відомо, рішучим моментом на виборах не є саме голосування, а та агітація, котру провадять партії перед цим. Чого генерал Толмачов не зміг зробити навіть своїми обовязковими постановами, шановна пані Чума виконала, як найкраще шляхом інтензивної агітації, для якої випустила свої „отряди крисолововъ” з резинами. І хоч виборцеві іудейського походження прийшлось відограти в даннім разі роль пацюка, але правда взяла гору, і обрання п. Ренно забезпечено.
По Росії. На підставі останніх звісток приємно зазначити, що скасування „черти осєдлості” близьке до здійснення: різникові Лейбі дозволено продавати и‘ясо на ст. Катастрофово.
Міністерство доріг думає видати зменшений пасажирський таріф для тих, що подорожують 5-м класом по шпалах.
У вятській губ. заявилася пошесть рострат і крадіжки казених грошей. Викликано лікарів і санітарів з Петербургу.
Нач. Закаспійського краю „предписалъ” підполковникові Б. Р—му „навещать отхожія места” й гнати звідти холєру по потилиці.
„Гражданинъ” повідомляє, що Новоєрусалімські ченці „явочнымъ порядкомъ" установили в себе спільне “спасаніє“ з жінками.
По Україні. В Українському клубі нарешті починають танцювати, а то й досі ще не випробовано, чи годяться нові спутані сукні для танців. Адміністратора Штремеровго сінематографа закликають за міністра фінансів до Персії, бо він виявив надзвичайний хист у грошових справах. Вчитель господарства в Золотоношській с.-господарській школі вигадав найлегший спосіб молотити хліб. Виникла думка по всіх таких школах упорядкувати як найкраще лекції танців. У Севастополі пацюки оповістили бойкот отруті. Агітаторів затримано.
З ст. Чечельник одіслано до Одеси новий транспорт „домашніх вещей“, за які ген. Томачов платить до 10 коїт. за штуку.
На південних залізницях заборонено катастрофи. Стрілочники начуваються.
За кордоном. Торговець овочами у Відні, Петко, Міліч претендує на боснійський престол, бо овоч до своєї крамниці одержує з Боснії. З Вашингтону повідомляють, що од кожного пацюка, котрий прибув з Росії, вимагають пашпорта й свідоцтво чумної благонадежности. Меньшиков у „Н. Вр.“ радить роспочати війну з Північними Штатами.
З Криту: турок і грек знов посварилися. Греція купила в Італії панцирник, а Турція в Германії—пару старих калош. Сподіваються війни.
За тиждень у Відні не затримано й одного іностранного шпига.
Економичне життя на Україні. Скрізь на Україні вже обкосилися й обмолотилися. Плата заробітчанам була всяка—й на своїх харчах, і на хазяйських. Робили й мужчини, й жінки, й підлітки. Мужчинам платили дорожче, жінкам дешевше, а підліткам ще дешевше, тому робітники заробили більше, робітниці трохи менш, а підлітки ще менш. Сподіваються, що й на той рік буде літо, жнива й молотьба.
Література, наука, умілість і техніка. Брати Касьяненки сьогодні літали в Черкасах. Авіатор Ткаченко од заздрощів підлетів аж до сонця й звідти кинувся сторч головою на землю. Апарат подрався трохи, а авіатор живий.
ДОПИСИ (од власного кореспондента). Сл. Бабаївка. Хати в нашій слободі всі під соломою; часом трапляються тини. Вчора бачили писаря й старшину тверезими. Сьогодня перекупка Явдоха добре вторгувала на базарі. Кури перестали чомусь нестись. І в нас наступив уже сентябрь; кажуть, що потім буде октябрь. 
Листування редакції. Д-ві Z. Як писати доноси, запитайте в „Кіевлянинъ“.
Передпл. № 7. Адрес пані Чуми: Одеса, підземелля, до „востребованія".
Дописувачеві. Звістка, що в вас нема холєри, неправдива. Друкувати небезпечно. Коли хочете, беріть відповідальність на себе, тоді піде.
Редактор-видавець Провінціал.
