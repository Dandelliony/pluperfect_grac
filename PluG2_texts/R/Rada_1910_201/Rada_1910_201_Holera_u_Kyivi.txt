Холєра у Киіві.
За останні сутки в олександрівську лікарню за добу привезено 6 недужих, хворих на хворобу, схожу на холєру. Не вмер ніхто. В кирилівській лікарні закрито холєрний барак, бо хворих немає.
3 Київщини. Освітлення Білої-Церкви. В Білій-Церкві заводять газове освітлення вулиць та площ. Недавно якийсь підприємець поставив для спроби два газокалільних ліхтарі на великій базарній площі. Незабаром мають поставити 60 ліхтарів.
Гряд. Вночі проти 26 августа в селах: Журавці, Буді-Мокієвській, Костянтинівці і Турії, чигиринського повіту, схопилась велика буря, а далі пішла злива з грядом, од якої на дворі зробилось біло, немов зімою. Гряд накоїв безліч шкоди: в хатах, в церквах всіх цих сел повибивало шибки; пошкодило на полях озимині, що саме почала сходити; побило огородину, а вода замулила отаву скрізь на лугах. На місце шкоди виїхала поліція, щоб установити, скільки селяне потрібують запомоги через це лихо.
Нова школа. Сельська громада с. Мировки, київського повіту, згодилась нарізати єпархіальному шкільному відомству 1 десят. землі на шкільну садибу.
Цікавий напис. В селі Фурсах, Васильківського повіту,— пише нам кореспондент, стоїть біля великого шляху криничка з хрестом, на якому такий напис: „Память въ честь и славу благодиятельниці ея сіятельству Графини Марій Евст. Браницкой за усердний подарок дерева на сею колодезь отъ благодарственыхъ христіянъ села Фурсовъ".
3 Волині. Кустарні вироби. Саме велике підприємство в Житомирі—це вироб гнутих меблів. Звідси меблі розвозять скрізь по Росії: на Кавказ, в Москву, Петербург і ин. м. В Житомирі тепер іствує 33 фабрики, на яких роблять меблів на 500.000 карб, що-року. На всіх цих фабриках душ 800 робітників і середній заробіток кожного не менш 6-8 карб. на тиждень. Цікавий той факт, що “фабриканти" заробляють не більше робітника і сами стоять за станком нарівні з робітниками цілий день. Невигода цього підприємства для фабрикантів пояснюється тим, що їм приходиться добувати сирий матеріал з Полісся: Малина, Чоповичів, Коростеня, Слобідки, Мелень та ин. Ввесь матеріял з цих місцевостей приставляти дуже трудно і коштує він дорого та ще в останній час з почало конкуріровати Полісся, яке обслуговує Київо-Ковельську залізницю, і продає дванадцять стільців за 12 карб. 75 коп., а житомирські фабриканти можуть продавати не дешевше 13 карб. 50 коп. Можна сподіватися, що незабаром житомирські фабрики кустарного виробу меблів позакриваються.
3 Поділля. Пожежі. В другій половині іюля в подільській губернії було 40 пожеж. З них 20 од підпалів. Збитку 65,000 карб.
Потребительсьна крамниця. В с. Тополівці, гайсинського повіту, дозволено одкрити потребительську крамницю.
Мельництво. Подільська губ. по розвитку мельництва стоїть на першому місці. В 1908 р. було експортних млинів 180, з них 3-го розряду —5, які мололи по 100 тисяч пудів борошна. Місцевих млинів було 2265. Перемелено зерна за рік на всіх млинах под. губ. 44,134 тисяч пуд. Вивезено, борошна з под. губ. 23,370 пуд. З усього числа млинів тільки 63 мають паровика і 35—вальцеві „двигатеди”. Робітників на всіх млинах було 4200 чоловік.
Нещастя. В селі Севастянівці, гайсинського повіту, 23 августа грім убив двох 11-літніх селянських хлопчиків, які пасли за селом скот. Годин через три після цього блискавиця запалила в селі клуню. Втрати на 400 карб.
3 Полтавщини. В. Короленко.. В. Г. Короленко, який провів більшу частину літа на своїй дачі в Куокалі (Фінляндії), тепер живе в селі „Хатки"—біля Сорочинець, полтавської губ. До Полтави приїде в половині сентября.
Снинуто з посади. „Г. М.“ пишуть з Кременчука: Начальника сискної поліції Фон-Віхена скинуто з посади за злочинну діяльність.
Виставка. Першого сентября одкрилася виставка золотоношського сельсько-господарського товариства.
3 Харківщини. Портрет М. Л. Кропивницького. В Харьківському городському художественному музеї місцевий художник Бодянський виставив для продажу портрет покійного М.Л. Кропивницького. Це єдиний портрет, на якому „батька українського театру" намальовано в останні дні його життя, уже немічного. Дуже шкода буде, коли його купить не музей, а хтось з приватних особ, бо тоді не можна буде бачити портрета широкому загалу прихильників та почитателів таланту М. Л. Кропивницького.
Лихі порядки. Коли хто хоче їхати з південної залізниці на Моск.-казанську, то касіри чомусь не дають білета навпростець через Курськ та Москву, бо, мовляв, такий маршрут на південній залізниці не дозволено. Кажуть, що е дозвіл їздити через Касторне, Елець і ин. себто по глухих залізничних просілках. Тим часом назад з Моск.-Казанської залізниці дають білети, не вагаючись навпростець на південну залізницю. Цікаво, од кого це залежить. А околишні по‘їзди дуже тяжко одбиваються на пасажировій кишені.
