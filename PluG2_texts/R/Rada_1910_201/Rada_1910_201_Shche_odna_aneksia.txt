Ще одна анексія.
На анексії останніми часами пішла мода. Слідом за Боснією, Герцеговиною, Ліберією та Кореєю надійшла черга республіки Панами.
Англійські газети сповіщають, що посол Сполучених Американських Штатів в республіці Панамі, Марш, заявив, що коли Панама не послухає Сполучених Штатів, то її буде анексовано.
Сварка вийшла через вибори презідента республіки. Ліберальна партія Панами виставляє кандидатами на презідента Пораса, Діаса та Вальдеса.
Сполучені Штати навпаки хотять, щоб презідентом був консеватор Самуель Люїс.
Само собою, що все це тільки причіпка. Анексія Панами потрібна Штатам для того, щоб збудувати кріпости на панамському каналі, про що недавно ще висловився Рузвельт.
Сама республіка Панама з'явилась тільки в 1908 році. Це був тільки один департамент (губернія) республіки Колумбії.
Через щось виникло там повстання і Панама з запомогою Сполучених Штатів стала самостійною республікою.
А помагали Сполучені штати Панамі через те, що розуміли добре, що їм легше буде згодом прибрати до рук маленьку, але їм дуже потрібну Панаму, ніж відбивати її од великої і сильної Колумбії.
А тепер, коли панамський канал вже мало не зовсім готовий, настав час для Сполучених Штатів прибрати до рук і саму республіку Панаму.
