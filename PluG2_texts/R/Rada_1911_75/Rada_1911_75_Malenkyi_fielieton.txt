Маленький фєльєтон.

"ПІЙМАВ ОБЛИЗНЯ".
Також пьєса.

(Просять не смѣшивать съ „Піймав облизня" г. Колесниченко).

Дієві особи; Мійська Дума (поважна пані). Публіка (її дочка). Листоноша. Гаркун-Задунайський (антрепреньор погорілого театру). Гонта й Залізняк (актьори).

Діється в Київі за наших часів.

Храм Мельпомени на Троїцькім майдані: сцена, партер і т. и. Коли заслона підіймається, в партері сидить зажурена Публіка, а над нею, схилившись, стоїть Дума. Публіка. Забути його? О, ні!.. Ще й досі чую я натхнений спів мандрівника Енея й троянців хор чудовий. Лунає ще й тепер тут чарівний голос величнього Богдана і Сави Чалого, несвітський жах перед конанням хвилює душу...

Дума. Дурниці все! Схаменись.

Публіка, (не слухає її). Як в казці, як в-вісні ще линуть перед мене і роспач Харитини, й Марусі Богуславки душевна боротьба, і серце тисне жаль за Гандзьою. Палка Іо, і страдниця Наталя, похмурий Гнат Голий, і легкодухий Хлестаков, Паливода вигадливий не йдуть з очей.. Де ж він, де він чарівник забарився? Де він, що вмів так палко примусити серце битись, і хвилювати кров, і всю істоту запалити огнем незнаної утіхи?

Дума. Дурниці то! Забудеться все те, коли перед очей лицарська постать з'явиться нового, ще більш прекрасного героя. А цить! Неначе він! Дивись і слухай.

Здалека чути гармошку й співи. Нарешті на кон виходить Гаркун Задунайський, за ним Гонта з гармошкою й Залізняк).

Гонта й Залізняк {пританцьовують, співають): Чай пила, булки єла, Позабила з ким сидела. Чай пила з сухарями, Домой пойшла з финарями.

Гаркун Задунайський (побачивши присутніх, сичить на своїх актьорів ). Ша, рвань паршива!

Гонта. Чого там—ша? Валяй, Залізняк! За речушкой кобель бреше, А мой милка чеше...

(Гаркун-Задунайський розлютований дає одному й другому стусана. Вони раптом ущухли й обійшли на бік).

Гонта (витягає цигарки). Закуримо, щоб наші не журились.

Залізняк. Давай і мені, а то аж слина котиться. (Чвіргає набік).

Гаркуч Задунайський. Цитьте ж мені, нічого вершу роззявляти, а то ввесь брачний процес перекапустите.

Публіка. Леле!., якісь ашантії.

Гаркун-Задунайський (вклоняється, стукнувши закаблуками). Вашому степенству, значить, шановній мамаші наше з присипочкой! Прекрасній доні, сірич куниці—красній дівиці абсолютноє преклоненіє.

Дума. Прошу, прошу!.. (До Публіки). Та будь же веселішою, чого скиглищ? Хіба не молодий? Орел!..

Гаркун-Задунайьький. А поміщеньїце у вас, мамаша, хоч куди! (До Гонти й Залізняка). Як на вашу думку, сколько тут чистого сбору буде?

Залізняк. Чимало! не менш як рублів сто.

Гаркун-Задунайський. Абсолютно брешеш! І в тисячу на вбереш. Харошого карася, брат, січас увноймаемо. (До Думи). Літо ето доня ваша в та ким... е... е... індіферентном настроєнії?

Дума. Ніяк не може забути колишньої труппи, що тут грала, й першого молодого.

Гаркун-Задунайський. І напрасно, абсолютно напрасно!.. У мене трупка тоже — первий сорт. Абсолютно сам подбирал. У мене вже... е... е... око на це мєткоє. Подививсь, обдививсь, —раз, два, сказав слово, два: ступай вправо, ступай вліво. Абсолютно!.. Д-да! Підібралась трупка античная просто... Абсолютно! Такого, баришня, надивитесь, што й у век не бачили: і на голові ходять, і колесом крутяться, стрічки з рота тягнуть, огнем дихають. Ну, то як же, мамаша? дело в галяш? Заключимо, значить, брачную процедуру...

Дума. Та, бачте, я не ворог своїй дочці, а вона, моя люба Публіка, дожидає свого першого.

Гаркун-Задунайський. Гай-гай! І што в нім хорошого?.. У мене трупка просто антична, а в нього... Та його вже й на світі не має. Прогорів, абсолютно прогорів у Петербурзі. От спитайте хоч і Гонту з Залізняком: вони сами виділи, як він з горя в Дніпро бросився, а потом винирнул, отправился світ-за-очі аж у Китайськую губернію, а там од чуми приставився.

(Публіка Нахиляється й голосить).

Дума. Стривайте... нічого не розумію: в Петербурзі кинувся в Дніпро... По якій це географії?

Гаркун Задунайський. Зачим вам, мамаша, географія? Ми й без географії можемо одкатегорять. У мене трупка...

Листоноша (входить і подає Думі телеграму). Дума (читає). Жив-здоров! незабаром приїду).

Гаркун-Задунайський. Пропала справа!

Публіка (аж не стямиться з радощів, кидається Думі на шию). Приїде, він приїде!

Гаркун-Задунайський (до Гонти й Залізняка). Знов не вигоріло в Київі. Ну, милив мої концертместери: стряхнемо прах од ніг. А на Публіку вашу, мамаша, наплювать, ежелі вона не можеть понять, з ким іміє дело. Іскуство —ето такая... е... е... штука... У мене не то що — колесом ходять, стрічки з рота і прочеє... А не можете понять, то — наше вам. (Вклоняється). І без вас найдьом. Валяй, Гонта!

Гонта й Залізняк (співають, пританцьовуючи): Чай пила, булки , Позабила, з ким сидвла... (Виходять).

Заслона спадає.

Провінціал.