Всякі звістки.


 ПЕТЕРБУРГ. Ходить чутка, що на місце покійного протопресвітера Аквілонова призначено буде омського еп. Володимира — бувшого гвардейського офицера Путяту.

  У покійного Аквілонова був рак, од якого він лічився у кращих лікарів. Коли ж вони не помогли, тоді він, з поради одного знайомого, поїхав у Козлов лічитись до знахаря, але йому зробилось ще гірше і він незабаром помер.

 Арештовано де-кілька студентів і робітників.

  Толмачов, зважаючи на те, що городові загрожує чума, просить на асфальтовий діл в амбарах одеського порту милійон карб. 

 По присуду суду посажено в тюрму бувшого редактора „Рѣчи" Харитона.

 Після клопотів Бориса Никольського увільненим правовідам дозволено держати в-осени переводні екзамени.

 В Алафузовську лікарню селяне привезли хворого. Виявилось, що в нього проказа. Взнавши про це, селяне негайно повезли геть хворого. Прокаженного розшукують.

 В „Рус. Инвалидѣ" надруковано приказ по петербурзькій військовій окрузі, де вказується, які місця для розваги можна одвідувати офицерам і нижнім чинам.

 МОСКВА. Одкрився з'їзд городських статистиків. Вибрано комісію, яка мав скликати періодичні з'їзди.

 В справі „трезвенників" іде слідство. Одна прихильниця „братца" Івана згожуеться положити за його 10,000 карб. застави.

 „Рус. Слову" повідомляють з Риги: до англійського консула прийшов вбогий чоловік Морковський і заявив про свої права на 50 милійонів спадщини, яка зосталась у Лондоні після смерти його родичів.