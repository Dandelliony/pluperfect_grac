ДОПИСИ


(Од власн . кореспондентів).

С. ОБІДНЕ, брацлавського повіту (на Поділлі). Закуток. Багацько є на Вкраїні глухих кутків, але наше село між ними в перших рядах. Стоїть воно далеко від містечок і міст, від трактових шляхів, з давніх-давен воно є місцем для засланая народніх учителів. Кого хоче п. інспектор „исправить", переводе його в Обідне і тільки після бездоганного іскусу дасть чи „отзывъ" чи иншу школу. До речі сказати, що школа заснована у нас ще в року 1866. Років шість тому „преобразована" в двохкласну; про те село наше чи не найтемніше на всю округу. Не трудно зрозуміти, що причина такої темряви — навчання чужою мовою. Бо що, як не живе рідне слово, може заохотити дітей до позашкільної освіти? У нас є багацько таких, що ходили в школу навіть поздавали іспити, а тепер не вміють і росписатись за себе. „Колись вмів", — можна почути від селян, які по простоті своїй не можуть зрозуміти, чому вони тепер неграмотні. Взагалі школа селян майже не цікавить. Посилають дітей до школи, щоб в хаті тихше було. За те вони цікавляться горілкою. Казенний шиньок за минулий рік продав горілки більше як на чотирнадцять тисяч, а як добавить сюди виручку двох пивних, то в тисяч 18 аби вбрав. Поруч з пяцтвом, яке призводить до того, що великий відсоток дітей шкільного віку з ознаками ідіотизму, дуже поширено у нас і злодійство. На щастя, злодіям останніми часами фортуна показала плечі. Вся громада піднялась на ноги, почали слідити, трусити, аж поки не виявилось, хто винен. Замішано в це діло дві сем'ї. Громада винуватих тяжко побила. Бив кожен хто хтів, навіть діти, така велика злість була у людей проти злодіїв, бо вони і справді не одного господаря з ніг звалили. Тепер приговорила громада вислать ці дві сем'ї на поселення. Як придивляешся до сучасного селянського життя, то мимоволі спадають на думку слова Грінченка: „сумні картини, сумні не веселі, а инших не знайдеш ти тут".

 Г. ТАШКЕНТ. Шевченкове свято. У далекому Ташкенті, де живе магометанській нарід сарти, що трохи чим одріжняютьея од турків, є російське товариство імени Пушкіна, котре являється єдиним просвітним товариством аж на ввесь Туркестан. Товариство це визначається тим, що ним керують здебільшого члени, справжні друзяки всякого прогресу. Через те воно стрічало й певно ще стрічатиме багато всяких перешкод од уряду, і можна собі уявити, скільки справжньої боротьби прийшлося товариству понести, доки п. генерал-губернатор розрішив святкувати ювилей Шевченка. Святкування назначили на 5 березня, і самий початок був пристосований до години смерти поета, бо перший нумер програми співання „Заповіту" був виконаний у 6 годин, коли Шевченка не стало. Хор був невеличкий, у 35 голосів, одначе так гарно співав, що зробив на присутніх велике вражіння, і оплескам не було кінця. Д. Тимофій Пасішник прочитав невеличкий, але гарний реферат чудовою українською мовою на тему „Тарас Шевченко і його значіння в письменстві", де він поглянув на Шевченка, як на батька дальнішої нашої літератури. Дуже гарно привітала ташкентська публіка пісню „Реве та стогне", що виконував чоловічий хор (у 12 чол.) і оркестр (Інтермеццо Ніщинського до „Назара Стодолі"), а також і „Зозулю", що виконали хор та оркестр укупі. Артист К. І. Ванченко Писанецький продекламував поему „Чернець", і його викликали на сцену безліч. Був поставлений „Назар Стодоля", і Ванченко-Писанецький виступив у ролі „Хоми Кичатого". Програма закінчилась кантатою „Вьють пороги", що виконав хор під орудою п. Глоба-Нефедьова. Декорація уявляла гарненький краєвид з тином роботи худ. С. Юдіна. Він же намалював Шевченкову могилу, і це було дуже влучно. Значно нижче по художности стояв бюст Шевченків роботи одної художниці. Взагалі, вечір всіх зацікавив. За білетами була недостача. Інспекція шкіл злякалась „Заповіту", і через те було заборонено місцевим учням бути на вечорі; помішники класних наставників гімназії та реальної школи повинні були перевіритись на власні очі, чи справді ніхто з учнів не був на святкуванні Шевченка. Багато хто з молодіжі прийшов у національному уборі. Вечір пройшов так гарно, як не можна було цього сподіватись, і видко було, що все, що робилось, було од серця, од душі; вся публіка була схвильована і тим, що чула, і тим, що бачила. На другий день тільки й було балачки, що про вечір 5 березня.