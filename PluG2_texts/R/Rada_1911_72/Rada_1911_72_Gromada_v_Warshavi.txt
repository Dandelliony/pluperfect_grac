Украінська "Громада" у Варшаві.
13 марта відбувся великий Шевченківський вечір—вистава— концерт—бал, упоряжений „Громадою" на користь незаможніх студентів-українців В—ського Царського у —ту. Виставлено було „Назара Стодолю”, який пройшов без усяких дефектів. В ньому брали участь не тільки члени й співробітники „Громади", але люде з других товариств, як К. С. Шимкевич („Русскій уголокъ” ) якай гарно провів ролю сотника, Чудовська (хазяйка на вечорницях), яка визначалась природньою грою. Також бездоганно грали й “громадські” артистки й артиста: М. П. Семенівська, Фоміна, З. І. Іванова, Мироненко, Сивошапка, Ясінський. Гарно пройшли і вподобались глядачам „Вечорниці” під керуванням відомого варшавському громадянству по торішнім і позаторішнім виступам О. К. Приходька. Струнний оркестр майже весь складався з студентів. 
Після вистави був концертний відділ в якому брали участь відома вже по попереднім виступам Е. М. Рубанова та А. С. Острожська, співи яких було зустрінуто рясними оплесками. „Посланіє” (Дмитріюк) було вислухано при повному мовчанні, таке велике вражіння зробило його читання. В третім відділі було влаштовано ст. Гуглінським живу картину “Слава Шеченкові”. 
Вистава концерт —бал скінчились у 1 1/2 г. н., а далі був український гопак і танці, ворожила ворожка, росташувався базар з плахтами й виробами ганчарними. 
Одвідало вечір щось чоловіка до 700—750. 
Тільки рознеслася чутка, що буде український вечір, як публіка кинулась купувати білети, хоч їх іще й не було. Чимало людей повернулось до дому й не побувавши на українському вечорі за недостачею білетів. Студенти великороси купували ложі, щоб попасти на український вечор. Кого тільки не було на вечорі. Були й урядовці, й вовні, і старі й молоді. Був ректор у—-ту. Часто траплялись українські вбрання. Залю й сумежні з нею кімнати було прибрано рушниками й плахтами. Місцях у трьох висіли портрети Шевченка. 
Вечір пройшов з моральним і матеріальним успіхом. 
По відношенню до його можна бачити, що про „Громаду” довідались широкі кола Варшави й прихильно до неї ставляться.
