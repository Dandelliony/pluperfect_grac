ПО РОСІІ.
Пояснення П. А. Столипіна. 
П. А. Столипін висловив бажання одповісти на запитання Державної Ради, не дочікуючись місячного строку, на одному з найближчих засідань. Виступить він з поясненням в середу Приблизна овідповідь премьєр-міністра вже відома. В своїй промові П. А. Столипін стане на формальну точку погляду. Столяпін гадає, що в порядку 87 ст. проводять закони при надзвичайних обставинах, а міркувать про те, чи звичайне, чи надзвичайне становища тепер — право уряду. Урядові дано право без контролю заводити надзвичайне становище і за це він не одповідає перед палатами. Це відноситься до внутрішнього управління, оцінювати яке не мають права законодавчі органи. В самій 87 ст. не говориться про те, що про надзвичайні обставини, які викликали вживання 87 ст., уряд повинен дати доклад палатам. Про такий зміст одповіді Столипіна говорять нейдгардтовці в Держ. Раді, які добре знають все, що торкається премьера. (Р.).
— Московська наукова академія. Нарешті товариство московської наукової академії легалізувалося. — Статут т —ва таки затвержено, не дивлячись на крик проти затверження „Світа”, „Рус. Знамени" і инших. На установчому зібранні було 34 професори і приват-доценти. В члени т —ва записалися і не не московські професори. Головою т —ва вибрали проф. И. Н. Лебедева. На засіданні ради професорів постановлено, що першим завданням т —ва мусить бути впорядкування лабораторій і наукових кабінетів. (Рус. Сл.“).
— Робота провокаторів серед молоді. В Кишиньові в останні дні часто були труси і арешти серед шкільної молоді. Ці труси зразу ж поставили в звязок з діяльністю якогось агента — провокатора. Нарешті пощастило встановить, хто цей провокатор. Виявилося, що це якийсь молодий добродій в формі гімназіста одної з севастопольських гімназій, що називав себе Ленським-Миколаєвим. Добувши знайомства серед молоді, цей добродій запевняв, що вія адміністративно-засланий і прибув у Кишиньов, щоб скінчити курс 1-ої гімназії. Незабаром йому пощастило завести звязки серед учнів всіх середніх шкіл мужських і женських. Називаючи себе „страдником за переконання", Ленський-Миколаєв старався переконать учнів і учениць робить так же, як він, дорікаючи їм, що немає в їх гражданської мужности. Надто велику провокаторську енергію виявив Ленський підчас самогубства учня гімназії Кондрацького, смерти Л. М. Толстого, ювилею 19 февраля. Увесь час він намагався викликати учнів на активні вчинки. Свою провокаторську діяльність переніс він також серед салдатів і робочих, яких закликав до забастовки 19 февраля. Однако шкільні кола молоді обмануть йому не пощастило. Вія часто „позичав” гроші і не оддавав, роздавав прокламації трохи не на очах у поліції. Молодь швидке догадалася, що Ленський гастрольор-провокатор і стала остерігаться його. Помітивши це, Ленський-Миколаєв зник з Кишиньова, щоб виявитися знов в якому небудь другому місті. (Одес. Нов.).
—Росіяне на Газайських островах. З Іркутська до „Рус. Сл.“ пишуть: „Відомі агенти плантаторів Гавайських островів Перельструз і Кашніцький, які заманили того року в рабство 3.000 росіян робочих, знов одкрили свої контори в Дальному і Харбині. Газети застерігають робочих од цих торговців невільниками. Як тяжко жити робочим на островах, видко з їх ластів. Працюють вони на плантаціях. Иншої роботи не дають. Живуть напівголодні, через що мусять красти. Жінки торгують не тільки собою, але й дівчатками недолітками, а хлопчиків оддають китайцям. Всі робочі в неоплатному боргу у плантаторів. 
(Р. С.).
