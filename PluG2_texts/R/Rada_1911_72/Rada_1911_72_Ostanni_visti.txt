Останні вісти
(з газет та по телеграфу)
Сенаторська ревизія.
ВАРШАВА. З наказу сенатора Нейдгардта багато чиновників місцевих інституцій оддано під суд і тимчасово скинуто з посади, поки буде розглянуто справу. ( Власн. кор.).
Холмська губернія.
ВАРШАВА. Комісія законодавчих установ розглянула організацію судової частини в майбутній холмській губернії. В Холмі буде одкрито окружний суд, причім сідлецький окружний суд теж зостанеться. В новій губернії нотарям не дозволено складать акти на двох мовах. Заводяться суди присяжних. В Холмі спеціяльна комісія з вищих урядовців вибірала місце під будинки, в яких міститимуться урядові інституції холмської губернії. Місце вибрано в фільварку «Староство", в майораті графа Лідерса. (Власн. кор.).
Еміграція.
ВАРШАВА, Еміграція селян на літні заробітки в Прусію в повнім ходу. Щоденно виїздить за кордон по кілька сот душ. За минулий тиждень емігрувало біля 8.000 душ. (Власн, кор.).
Державна Рада.
ПЕТЕРБУРГ. 1 апріля одбудеться засідання Д. Ради, на якому буде вислухано одповідь Столипіна на запитання Ради з приводу проведення закона про земства в західних губерніях по 87 ст.
Пограбування почти.
ВАРШАВА. Газети подають подробиці про пограбування почти біля Турека. Грабіжників було 20 душ. Вони стріляли залпами з маузерів і револьверів, а потім кинули бомбу, яка розірвалась з страшною силою. Убито жандарма, двох стражників і чотирі коняки. Инших конвойних поранено. Грабіжники, як видно, знали про перевозку великої суми з повітового казначейства в губернське. Забрано біля 50 тисяч. Експропріаторів розшукують. Зроблено багато арештів.
Арешт братців у Москві.
МОСКВА. Арештовано братця Івана, його прихильника Михалева й трьох сестриць. Разом з тим арештовано на кватирі братця Дмитра. їх обвинувачують за приналежність до „изув?рскихъ" сект. Градоначальник
сказав, що арештовано їх з наказу судових властей. Єсть чутка, що арештованих вишлють з Москви. З дому братця вислано 20 сестриць.

Лікарство проти туберкульоза кісток.
ПЕТЕРБУРГ. Велике вражіння зробив одкритий лікарем-Рогачевським засіб лічити туберкульоз кісток. „Нов. Вр.“ наводить приклади, коли цим засобом вилічували хворих, і предрікає йому велику будучність, Рогачевський скінчив київський університет.
По вищих школах.
ДОРПАТ. В юр'євський університет принято назад 28 студентів, увільнених з наказу міністра народньої освіти. МОСКВА. Арештовано 8 душ, запідозрених в приналежаости до коаліційної ради вищих московських шкіл.
Всякі звістки.
ПЕТЕРБУРГ. Ходить чутка, що Столипін цими днями виїде тижнів на два в село спочивати. 
Ревизією сенатора Нейдгардта потрушено в управлінні герби-ченстоховської залізниці. Забрато документи. Потрушено у директора правління д. с. с. інженера Кованько. 
Потрушено в письменниці Кускової. Канонізацію Іосафа призначено на 4 сентября. 
МОСКВА. Арештовано служащого у видавництві „ Антикъ” Желудкова і секретаря т-ва „Славія" Арістова. ОДЕСА. Копійчана газета „Голосъ Одессы“ надрукувала неправдиву звістку про те, що з каси місцевого ліонського кредиту десь пропало 400.000 карб. Дирекція банка поскаржилась адміністрації, яка по телеграфу повідомила про це Толмачова, що пробував тепер в Петербурзі, Толмачов оштрафував газету на 500 карб, з заміною трьохмісячним арештом редактора. Видавець „Год. Од.“ Рутер десь втік. 
„Одесскія Новости" оштрафовано на 200 карб. 
Городська управа видала клубові академистів 1.000 карб. 
ЧЕРКАСИ. За втечу з олександрівської тюрми крестян Гусаченка і Троценка засужено на б років у каторгу.
 КАТЕРИНОСЛАВ. Клоуна Дурова за співання нецензурних політичних куплетів оштрафовано на 75 карб. 
Арештовано артільщика Соколова, що присвоїв 145.000 карб. па млині в Альтшулера в Волчанську. При арештованому знайдено 1000 карб. 
КАМЕНЕЦЬ ПОДІЛЬСЬКИЙ. Почали ходити автомобілі між Каменець-Подільським і Проскуровом. 
ЦАРИЦИН. Манастирь і досі доглядають вночі поклонники Іліодора. Поліцію і непевних людей на ніч виганяють.



