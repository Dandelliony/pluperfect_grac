ДЕРЖАВНА ДУМА.
Засідання 28-го марта. Предеідатель — кн. Волконський. Дума постановляє увільнити комісію місцевого самопорядкування од подачі свого „заключенія" по законопроектові про відокремлення Холмщини, бо комісія по „направленію” законодавчих міркувань, що розглядала цей законопроект, вже закінчила його обміркування.
Боротьба з піяцтвом.
На черзі — обміркування додатка Булата до законопроекту про боротьбу з піяцтвом —про що-річне зменшення на 1/20 випуску всяких горільчаних виробів з одночасовим зменшенням числа „заведеній", що торгують ними. Після невеликих суперечок балотіровкою додаток Булата одкидається без передачі в комісію.
Волосне земство.
Предсідатель — Родзянко . 
На черзі — обміркування законопроекту про волосне управління. Статті 13 —23, що визначають число гласних, засоби обрання і поділення волостів по виборчим округам, приймають в редакції комісії. Статті 24 —39, що торкаються порядку обрання волосних гласних, приймають в редакції комісії; всі додатки до них одкидають. Підчас балотіровки окремих статтей зліва кілька раз лунають голоси: „просимо підрахувати — нема составу"! Гегечкорі з цього приводу перед балотіровкою 40-ї статті вимагав перервати засідання, як того вимагає наказ. Роблять перевірку составу; в залі налічують тільки 130 депутатів. Роблять перерву на 10 хвилин. Після перерви в редакції комісії приймають статті 40—43. Далі суперечки повстають з приводу статті 44 про особ, що не мають права брати участи в волосних виборчих зібраннях. Уваров (прогресіст) радить виключити пункт 9-й, що позбавляє цього права особ, позбавлених духовного сану, а також особ, виключених із громад і дворянських зібрань по приговору сословій. Белоусов (с.-д.) визнає, що земські начальники разом з чинами поліції також не повинні брати участи в волосних виборчих зібраннях. Черкасов (окт.) обороняє поправку націоналистів про те, щоб не допускати в волосні зібрання не тільки тих, хто був засуджений судом, але й тих, хто пробуває під слідством, і хто був під судом. Товариш міністра Ликошін заявляє, що уряд приєднується до поправок націоналистів. Докладчик підтримує поправку соц.-демократів, що увільняє земських начальників од участи в волосних зібраннях в своєму районі, і поправку прогресистів —не увільняти од участи позбавлених духовного сану і виключених із громад і дворянських зібрань по приговору цих громад. Цю статтю Дума приймає в редакції комісії з додатком соц.-демократів і з частиною поправки прогресистів, знімаючи обмеження з виключених із громад і дворянських зібрань. Статтю 49, що визначає порядок призначення представників духовенства, Дума прийняла з добавкою прогресистів про те, щоб представники земських і городських володінь обіралися земськими зібраннями та городськими думами. По статті 52—про межі діяльности волосного зібрання — Бєлоусов підтрімує поправку трудовиків про те, щоб виключити обмеження волосних зібрань діяльністю тільки в межах своєї волости. Товариш міністра повстає проти дозволу волосним зібранням заводити організації юридичної запомоги людності. Стаття приймається в редакції комісії. По статті 55 —про те, щоб предсідателя волосного земського зібрання що-року обірали із числа членів зібрання — виступають: Товариш міністра, що підтримує редакцію урядового законопроеку, по якому предсідательство покладається на волосного старшину; Уваров та Гегечкорі, що стоять за редакцію комісії; Захарашевич та Капустянський , які підтримують редакцію комісії і роблять додаток про те, щоб предсідателя обірали на 3 роки. 
Статті 55—57 приймаються в редакції комісії. 
Уваров в своїй нечерговій заяві доводить, що пропозиція про увільнення комісії по місцевому самопорядкуванню од подачі висновків по законопроекту про Холмщину внесена без відома членів цеї комісії предсідателями комісії. Такий порядок треба визнати незаконним і нечемним. Оратор має надію, що Дума одкине цю постанову. Далі засідання—в середу.

