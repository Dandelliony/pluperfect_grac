На біжучі теми. Байка.
„В Оріхові звелено потрусити українців і забрати книжки—легальні й нелегальні” ... 
З газет.
Всю ніч їх благородіє не спало, 
Бо щось кусало: 
Чи то комарь, 
Чи инша тварь,—- 
Куса, та й годі —і не спиться. 
А благородіє сопе, вертиться... 
„Кусай, кусай “! Та тільки знай: — 
Що трошки згодом, 
Піцу походом: 
Я маю власть, 
І, як Бог дасть, 
Діждуся ранку, 
Я з ліжком все візьму в охранку. 
Там буде знать, 
Крамольна рать, 
Як благородіє кусать: 
Всіх під розстріл вас, злющі тварі, 
Й на марі!.. 
От і тягайся ніч з блохами? 
А завтра „обыскъ” між хахлами, 
Ну, й потрушу ж я їх на славу, 
Всіх посажу на судню лаву. 
Хвицать хахлів, звичайно, можна. 
Це навіть діло є побожне... 
Сказав, зітхнув 
І смашно - солодко заснув... 
А вранці встав 
І так підвласяим наказав: 
,,Ідіть, обходьте всі ойком,*) Де проживають „малороси”, 
Ідіть, пантруйте 
І всі книжки їх арештуйте, 
Які б і це б ви не знайшли— 
В божниці, суднику, їдальні — 
Легальні й нелегальні. 
Аби були”. 
І ті пішли. 
Шукали скрізь. 
Вчинили труси генеральні. 
Книжок набрали повний віз, 
Та всі .. легальні.
Й чого на світі не буває!? 
Я ж не дивуюсь, а ні трохи: 
Кого кусають вражі блохи, 
Той на вкраїнцях злість зганяє...
                 П. Михайлович.
*) Будинки.
