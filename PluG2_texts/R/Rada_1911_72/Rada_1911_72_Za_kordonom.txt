За кордоном
Албанське повстання.
Збори албанських ватажків в Цетіньє ухвалили послати державам меморандум. Албанці тоді тільки покинуть воювати з турками, коли Албанію не буде поділено, заведено албанську мову по школах, церквах та в урядових інституціях; крім того в Албанії повинні бути губернаторами тільки албанці, албанських салдатів можна брати з Албанії тоді тільки, коли Турція буде з кимсь воювати. Папа римський цими днями дав авдієнцію скутарійському єпископові і раїв йому закликати по церквах албанців до замирення. Єпископ на це заявив, що про замирення тепер нема що й думати, бо турки дуже мордують католиків.
В Китаї.
Японський посол в Пекині заявив китайському урядові, що коли Китай не дасть певної відповіді на всі вимоги Японії за вбивство японців в Фушунських копальнях і на андунській дорозі,, а також за напади хунхузів на японські села, то японці візьмуть в свої руки охорону Південної Манчжурії. Ця погроза японців зробила велике вражіння на китайський уряд, бо в ній бачуть тільки японську приключку аби придбати до рук ласий шматок. Віце-королем Монголії призначається з необмеженими уповноваженнями віце-король Манчжурії, Сілян, старий ворог Росії.
Конституція Ельзас-Лотарінгії.
Завойовані Прусією в останню франко-пруську війну провінції Ельзас і Лотарінгія ще й досі не мали тих конституційних прерогатив, що має решта німецьких провінцій. Батато разів підіймалось про це питання в рейхстагові, але на певний грунт воно стало тільки вже за часи канцлерства Бетмана-Гольвега. Конституційні гарантії уряд обіцяв, але вони вийшли надто вже куцими і викликали тільки обурення поміж ельзасцями. Тепер засновано особливу комісію, яка має скласти проект тої конституції і подати її на розгляд рейхстагу після Великодня. Єсть чутка, що уряд пішов на деякі уступні.



