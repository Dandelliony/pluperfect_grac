Література, наука, умілість і техніка.
Якого коліру був український прапор. В ч. 6 „Неділі” д. Іван Крипякевич подає цікаву замітку про прапор Хмельницького. Заговорили про галицьких „русскихъ”, котрі безкритично приймають не певні „руеекіе” барви, д. Крипякевич рівночасно додає, що й у нас українців краска націонадьна не раз у раз була та сама, бо й вона також часто змінялася в різні часи. Питання це, очевидно, цікаве для нашого громадянства. 
На жаль історія наших національних прапорів досі не просліджена і тепер тяжко рішити навіть те, яка краска у нас уживалася найчастіше. Д. Крипякевич подав звістки про наші прапори в часах Богдана Хмельницького. 
Прапори чи хоругви були в козаків уже в першій половині XVI в. Але на основі їх не можна говорити про якийсь спеціяльний „козацький” прапор, бо й козаччина тоді ще не перейшла в окрему замкнену верству чи суспільність, такий козацький прапор— це була яка небудь відзнака, яку собі брали козацькі здобичники на війну в практичних цілях, шо б в потребі лекше орієнтуватися. Так само і в пізніших часах до краски прапора не прикладалося великої ваги, як і до самого прапора взагалі. Козаки брали прапор такий, який їм давав той, хто брав їх на службу. Так 1578 р. дав козакам хоругву король Стефан Баторий; пізніше бачимо у козаків хоругви цісаря Рудольфа, архикн. Максиміліяна, семагородського князя і ин. Хмельницький також уживав деколи чужих прапорів. 
Найдавнішим прапором, що знаходився в Хмельницького, мала бути хоругва, дарована козакам Владиславом IV; її знайшли Поляки в таборі під Берестечком і якийсь сучасник лишив опис її: „голуба, орел — пів білого, піз червоного”. Сю хоругву дістали козаки, мабуть тоді, коли Владислав IV вів з ними переговори в справі турецької війни та заохочував до походу на море.— Але на початку козацького повстання цеї голубої хоругви між козацькими відзнаками не бачимо. Коли в лютім 1649 р. приїхали до Хмельницького в Переяслав польські посли, гетьман виїхав проти них „в кількадесят коней, з полковниками, осавулами, сотниками й воєнною музикою, під знаком, бунчуком і червоною хоругвою”. Тут ми в нерве стрічаємо червоний прапор, що й пізніше стоїть на першім місці між відзнаками козацької революції. 
Польське посольство, що приїхало примирити козаків з Річию Посполитою, привезло Хмельницькому в дарі туркусову булаву й червону хоругву з білим орлом і написю: Ioannes Casimirus Rex Polomiae”. Хмельницький приняв відзнаку „з якою такою охотою”... Королівська хоругва була в козацькім війську кілька років і гетьман уживав ії навіть тоді, коли приймав у себе кримського хана в червні 1649 р. Під Берестечком і ця хоругва дісталася в руки Полякам: „червона в орлом і з хрестами”. 
Та побіч цеї хоругви в козацькім війську було ще кількадесят инших. Під Збаражем 1649 р. гетьман мав такий „значок”: „на деревищі два усарські прапорці, оден білий, другий червоний китайковий”. В 1655 р. 8 листопада так описується відїзд Хмельницькая з під Львова: „їхав так Хмельницький, як antesiquanus cosacorum краківським передмістям, попри тамошню браму, на сорокатім бахматі. За ним хоругва нова червона, бунчук з кінського білого хвоста, над ним несений Абданк з хрестом гаптований, з китайки білої барви; а друга була з образом святого Михайла, прикрашена, а бік наскрізь копьєм пробиває дракона. За тими хоругвами наступали инші хоругви, котрих було тридцять чотирі pi plus minus, на них видно всякі делінеаціі гербовні майже всіх воєводств та далеких держав, — крім білого орла нашої Польщі in diademate”... Розуміти це треба так, що королівської хоругви вже не було між козацькими прапорами. 
Який же загальний результат? 
Наперед треба ствердити, що у козацтва в епоху Хмельниччини не було прапора одного типу: на хоругвах в „делінеації”, — малюнки всякого рода; коли гетьман у згоді з Польщею, являється навіть польський орел з короною, з буквами короля; коли козаччина зриває з Річию Посполи тою, на прапорах бачимо герби українських земель, герб Хмельницького „Абданк”, св. Михайла—лицаря. 
Так само нема згоди в красках: є голуба хоругва від короля, є „значок” білий з червоним, може були й инші краски на тих коругвах з усіх полків. Але рішучо переважає червона краска: такий прапор у Хмельницького в Переяславі 1649 р., така хоругва „нова” під Львовом 1655 р.; польський король також посилає Хмельницькому червону хоругву. Можна вже вині сказати: прапор Хмельницького —це червоний прапор. 
Може коли-небудь зберуться ще звістки про козацькі прапори в пізніші часи. Поки що нові наші „січі” в Галичині в повнім праві уживати старого козацького червоного прапора...
