По вищих школах
ПЕТЕРБУРГ. Зранку коло університету поставлено було поліцію, яка пропустила в університет тільки тих студентів, що мали білети з фотографичнимн картками. В 11 г. в корідорі було повно забастовщиків. Як тільки почалися лекції, піднявся крик, свист, співи. Професори покидали читать лекції. Тільки проф. Попов, не зважаючи на химичну обструкцію, досидів до кінця. Після 12 г. дня лекцій зовсім не було В дві год. дня в корідорі і в авдіторіях було порозбивано пляшки з чимсь вонючим. Університет швидко спорожнів. Одбулось засідання правління і комісії ради. Попечитель мав довгу розмову з ректором. Вночі багатьох студентів арештовано. 
В політехнікумі в коридорі одбулася сходка. Постановлено бастувати до кінця року. Прийшла поліція і арештувала З0 душ. Лекції йшли під доглядом де-кількох поліцейських біля кожної авдіторії. 
В псіхоневрологичному інституті сходка. Оповіщено забастозку. 
На бестужевських курсах де-які лекції одбулись, а де-які перервано. 
В жіночому медичному інституті на курсових сходках оповіщено пасивну забастозку. 
По инших вищих школах студенти обговорюють події. Настрій підвищений. 
Єсть чутки, що уряд постановив не допустити до закриття вищих шкіл.
МОСКВА. На юридичному факультеті студенти товпились по корідорах. В авдіторії йшла нарада 8 семестри по академичним справам. Студенти з корідора увійшли в авдіторію і оповістили про постановку інформаційного бюро — почать забастовку. В університет введено поліцію. Прийшов ректор Мануілов. Переписано 350 студентів. Де-кількох арештовано. На инших факультетах студенти між лекціями голосували за забастовку. Потрушено в ред. „Голосъ Студенчества”. Забрато листування.
