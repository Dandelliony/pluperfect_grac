Галичина.
Справа українських студентів. З доручення презідії краєвого карного суду при ул. Баторія, на час суду над українськими студентами з приводу крівавих подій у львівськім університеті 1 липня м. р. будуть замкнені всі бічні двері в партері, І-го і ІІ-го поверха, що ведуть до головзого вестибюлю будинку. Цим способом буде здержаний наплив публіки до судового будинку. 
Снігові замети. Снігова завірюха панує з малими перервами скілька днів над цілою Галичиною: через це потерпіла значно залізна дорога. Мало не всі залізниці у східній Галичині засипані снігом, а рух на них припинився або відбувається з великими перервами. На головних лініях поїзди ходять з великою труднацією і приходять до Львова, значно спізнюючись.

