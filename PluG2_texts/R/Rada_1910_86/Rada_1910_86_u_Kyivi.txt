У КИІВІ.
В українському клубі в понеділок, 19 апріля має одбутися сімейна вечірка для членів клубу і постійних гостей і танці. В середу, 21 апріля, має бути великий баль; гратиме до танців оркестр. В суботу, 24 апріля — звичайна танцювальна вечірка. В неділю, 25 апріля музично-вокальна вечірка.                                         Панихида по М. П. Старицькому. Вчора в Маріїнсько-Благовіщенській церкві відбулася панахида по українському письменникові М. П. Старицькому. На панахиду прибули родичі, приятелі та прихильники таланта небіжчика.                   До скасування „Товариства „Просвіта" у Київі". Київське губернське в справах товариств і спілок присутствіє звернулося до київського поліціймейстера з проханням повідомити раду „Товариства „Просвіта” у Київі“ про скасування цього товариства, а також подбати про те, щоб припинити діяльність її. Раді товариства дозволено розглянути і вирішити питання, що стосуються ліквідації справ „Просвіти".                                                                                                     Судова палата, розглянувши справу редакторки газети „Огни” —д-ки Прохаско, яку обвинувачували за надрукування в ч. 25 газети за біжучий рік статі „По поводу", постановила припинити зовсім справу, не знайшовши в згаданій статі нічого, вартого кари.                                                                                    Великодня передача в'язням. Нас прохають повідомити особ, які бажали б передати в'язням в тюрму на Великдень всяку живність і не мають змоги особисто одвезти її, щоб вони доставляли жертви на таку адресу: Назарівська, 7, кв. 7. Марії Еразмовні Лозинській.                                                                 Арешт. 14 апріля великий наряд поліції прибув до будинка, ч. 6 на Дмитрієвській вулиці. Було поставлено кругом його варту і зроблено трус в помешканнях д.д. Афанасова та Іванюка, а потім потрушено було також і в підвалах та по повітках. Знайдено 915 патронів до рушниць та 2 кінжали і кілька патронів до револьверів. Крім того, знайдено компромитуючу записку. Афанасова і Іванюка арештовано і одправлено до старокиївської часті.                                В лук’яківській тюрмі. Начальник тюрми повідомив родичів в'язнів, що на Великодні свята пускатимуть на побачення та прийматимуть передачі в такі дні: в суботу —од 10 до 4 години вдень передача для політичних і уголовних; в понеділок, 19 апріля — од 10 до 3 години побачення з уголовними в'язнями; у вівторок, 20-го апріля —од 12 до 2 години побачення з політичними.                                                                                                                                         В київському товаристві взаємної запомоги помішників лікарів. 24 і 25 апріля відбудеться в помешканні пропедевтичної клиники в Олександрійській лікарні XXIV загальні збори київського товариства взаємної запомоги помішників лікарів. Початок о 7 з половиною годині ввечері.
Слабування на тиф серед фершалів. По відомостям київської губернської земської управи заслабли на сипний тиф фершали: в макарівському участку (київськ. пов.) —А. Котлушко, в Коростишевському уч. (радомисльського пов.)—С. Новицький і в гребенському уч. (Васильківського пов.) —Н. Сидоренко.                                                                                                                                         Грабунок на Подолі. 14 апріля вночі невідомі грабіжники напали на помешкання власника будинка Б. Подгаєцького (Введенська, 3), пограбували дорогі речі, 110 карб, грошей і щезли. Вчора було арештовано в звязку з цим грабунком невідомого молодого хлопця, у якого знайдено револьвера і компромитуючі листи. Арештованого поліція вважає за одного з грабіжників і покаже його д. Подгаєцькому.    
3 Київщини. Жіноча гімназія. Сквирський повітовий дворянський маршалок звернувся з проханням до міністерства народньої освіти, щоб приватній сквирській дівочій гімназії було дано права казенної, бо ні в Сквирі, ні в сусідніх містах нема ніде казенних дівочих гімназій.                                                        Нові земські шкоди. В августі місяці цього року буде одкрито земські двохкласні школи в с.с. Пинчуках, Савинцях та Мар'янівці, васильківського повіту. Єсть надія, що в ці школи буде назначено учителями тих, що скінчили учительські курси при Васильківській городській школі і досі сидять без служби.                                                                                                                                                   Вісти з суду. Виїздна сесія окружного суду в Василькові розглянула цими днями справу селян Спиркача та Обеременка, що пограбували і вбили чоловіка та жінку в селі Плисецькому ще в іюлі місяці 1906 року. Обох розбійників засуджено на 10 літ каторги. Той самий суд розглянув також справу чотирьох Васильківських парубків, що знасилували дівчину-селянку; всіх насильників засуджено в арештанські роти.                                                                                      3 Волині. Лихо переселенцям. Цими днями через старокостянтинівський повіт пройшла велика валка переселенців, що вертаються з Сібіру на старі батьківські гнізда на Поділля: в літинський, винницький та летичівський повіти. Ці нещасні переселенці дуже зморені, в брудній білизні, голодні, змарнілі та чорні, між ними багато слабих. Кореспондент „Волыни" питав їх, чого вертаються. „Земля, кажуть, ні до чого не судна—болото та корчі —не можна вам на ній хазяїнувати. Краще тут помірати хоч в чужій хаті, аби на батьківщині. Та й заробить тут легче, а і там, сказано—Сібір та й годі". Деякі, росказуючи про своє горе, гіркими сльозами плачуть. Тут все роспродано, гроші, які були, ростринькано то на Сібірі то в дорозі, а тепер що хочеш те й роби з собою.
3 Поділля. Весняні звістки. Надії на врожай в літинському та в сусідніх винницькому і летичівському повітах досить гарні. Озимина виглядає дуже гарно; те саме можна сказати і про ярину, котра вже посходила. Надія єсть, що і садки дадуть в цьому році добрий врожай, бо садове дерево вийшло з зіми щасливо, не видко й гусені, а в нашому краю садки найбільше допомагають селянам. Ціни на худобу та коні тепер здорово підскочили вгору, бо вже можна по левадах та бережках пасти.                                                                 Нова залізна дорога. Як відомо, через літинський повіт мають провести залізну дорогу. Але інженери чогось вимірюють колію для дороги не під самим містом Літином, а десь аж за десять верст. Найближчий вакзал мають будувати в глухому місті, біля одної цукроварні. Так що користі з цеї дороги для Літина не буде ніякої.                                                                                                                                3 Чернігівщини. До самогубства д. Ретанової. В Ніжині ходила довгий час чутка, що учительку Г. Ретанову вбив хтось, а не сама вона наклала на себе руки. З приводу цього прокурор був призначив слідство, але воно тільки підтвердило, що д. Ретанова сама себе застрелила і справу залишили.                            3 Полтавщини. Переселенський рух. З початком весни переселенський рух через Полтаву значно побільшився. Що-дня одходить 6—8 і навіть 10 переселенських поїздів. 7-го марта через Полтаву переїхало 300 вагонів з переселенцями з Київщини. Всього за цей один день переїхало через Полтаву 6.000 переселенців; більшість з них їде на Уральщину та Тургай.                         3 Кубані. Нова залізна дорога. Уряд дозволив будувати нову залізну дорогу од станції Кущівки, або од ст. Степної, владикавказ. дороги через станицю Брюховецьку до станції Кримської, новоросійської дороги і другу дорогу од Катеринодарара черев станицю Тимошівську до станції Приморсько-Ахтирської на березі Азовського моря. Довжина обох доріг 160 верет. Нова дорога буде зватись Чорноморсько-Кубанською.                                                                         Труп на дереві. 9 апріля на 70 верстві новоросійської залізної дороги знайдено повішеного на дереві козака з Полтавщини, з села Скоробогатки, юськівської волости, лохвицького повіту, Івана Горбуша.                                                                  3 Катеринославщини. Анархисти. Олександрівський милійонер Бадовський був одібрав від анархистів листа, що мусить покласти в ящик 25 тисяч карб, і пустити його в Дніпро проти Никополя. Бадовський повідомивши про це поліцію, поклав в ящик старі газети і кинув в Дніпро. Поліція вислідила і арештувала 7 анархистів.                                                                                                                   3 Харьківщини. Грім. В с. Ясній-Горці, ізюмського повіту, грім вдарив в хату селянки Явдохи Івашиної, запалив хату і вбив селянку Надію Євсюкову, 23 літ.
