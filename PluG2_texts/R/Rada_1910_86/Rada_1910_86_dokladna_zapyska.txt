Докладна записка
про напрямок просвітньої діяльности товариства „Київська Просвіта”, вислухана на засіданні губернського в справах товариств присутствія 8 апріля року 1910. (Кінець).                         Питання про народню просвіту по чужих країнах брошюри торкаються всього тільки двічі, але дуже орігінально. Цікаво пояснюється, через що Англія не дуже дбала про просвіту серед американських колонистів: „про неї уряд зовсім не дбав, чи то пак,— дбав, щоб просвіти не було, щоб люде були темні, невчені, бо темні люде легко скоряються, а освічені не дозволяють себе кривдити” (Штати, ст. 11). В брошюрі про Канаду автор (стор. 37—38) палко обстоює цілковиту лаїнізацію школи. Народні початкові школи,— каже він,— найкраще улаштовані в провінції Онтаріо. Міністерство народньої просвіти не мішається до цієї справи, а всим порядкує місцева виборна власть; віри ніякої по школах не вчать, і до школи духовенство зовсім не мішається”.                                     В брошюрі про Ірландію помітні вже вихватки в сферу вузької доктрини національної окремішности, цієї укоханої мрії українофільства. „Рідна мова —це певніша межа і певніша границя, ніж кріпость або річка. Втратити рідну мову і перейняти чужу—це найгірший знак підданства, це кайдани на душу. Втратити національну мову—це смерть, це значить, що ярма вже в'їлися глибоко 41 (Ірланд., ст. 56—57). Наприкінці тої ж таки брошюри зустрічаємо діагноз і прогноз долі Ірландії і її боротьби за національний і політичний сепаратизм, а до того ще автор виявляє нахил в своїх висновках наддавати висловленим тезам загальне значіння (Ibidem, ст. 64). „Ірландська історія показує, яке велике лихо для народу—панування чужинців, що позбавляє його самостійности не тільки у своїх громадських справах, в упорядкуванню земельних та инших матеріяльних відносин, але й накладає кайдани на душу народа, обкрадає найцінніший його скарб — предківське духове надбання. Та приклад національного відродження ірландців при кінці XIX століття показує нам, що нема такої безодні, з якої не вирятувалась би нація зусиллям свого духа, оберненим на здобуття собі людських і національних прав. Як що прокидається в цілім народі національна свідомість, то такий народ не загине, а вибере собі приналежне місце в „сем’ї вільній новій" инших народів". Наведена допіру цітата уявляє з себе підготовлюючу ступінь до инших, що висловлюють гасла виразного українського сепаратизму.
В брошюрі про Сагайдачного, одного з попередників Хмельницького, автор ставить Московщину нарівні з численними ворогами України, кажучи (стор. 127): „Не помилилася Україна, вибравши Сагайдачного своїм гетьманом; розумний, освічений, він добре розумів, що на Україні чигають усі сусіди: і Польща, і Московщина, і турки з татарами; треба було добре знатися на політиці, щоб не попустити розшарпати Україну". Про з'єднання Великої та Малої Русі ми читаємо в иншій брошюрі; „Український народ зовсім од польської держави одчахнувся та року 1654 пристав до держави московської; от же й тут йому не пощастило; помалу-малу московське начальство взяло гору над Україною і скасувало всі наші вільні порядки" (Кубан., ст. 9).                         Дату смерти зрадника, якого проклинає наша церква, гетьмана Івана Мазепи (22 сентября року 1709) з пошаною зазначено в календарі „Просвіти" серед на віки славних для України подій (стор. 25) так само, як і смерть соціялиста М. Драгоманова.                                                                                                                                В тому ж таки самому календарі (ст. 147—151) оповідається, що „року 1767 привезли до Петербургу депутати од лівобережної України накази од шляхти, городів та козаків про те, чого їм домагатися треба. Всі посли на одному погожувалися, що волі народові немає, що права люду українського, забезпечені не раз Царським словом, немилосердно поламано”.                               „Обіщано було в статях Богдана Хмельницького (умові року 1654) і царською рукою потвержено, що Україна на своїй вільній волі зостається; обіцянок цих царь Петро І і не збірався додержувати, хоча в маніфесті р. 1709 запевняв знову, що свято їх додержуватиме”. „За цариці Катерини II нічого од тих вільностей (українського народу) не зосталося і урядом великої праці прикладувано, щоб коли можна—навіть українську породу винищити, щоб усі „русскими" поставали". „Як бачимо", провадить далі автор брошюри (на ст. 149), „усі посли українські на тому погодилися, що життя України безправне й поневолене не повинно далі таким бути: треба давні права українському люду вернути". „Велика кривда людові нашому од надмірних податків була; депутати українські в своєму домаганні обстоюють за те, щоб жадних податків на Вкраїні, без згоди уповноважених народніх в місцевих управах, ніхто, „никакое правительство" не смів на людей накладати або їх зміняти" (ст. 150). „Депутати прохали Царицю залишити (українцям) усі давні привілеї, вольности, свободи, звичаї наші, заснувати самоурядовання на основі тих вольностей і прав; та цариця Катерина II не зважила на ці благання. Через це заспівав народ на Україні: „Катерино, Катерино, що ти наробила? Край веселий, степ широкий та й занапастила" (ст. 151).                         Додержуючи хронологичного порядку і переходючи до XX віку, ми зустрічаємо в брошюрі „Тарас Шевченко” (ст. 27 — 28) інтерпретацію завданнів таємного київського товариства, що звалося „Кирило- Мефодієвським братством". „Братчики, оглядаючись поблизу себе навкруги, бачили, що багато живе на світі народів рідних нам (українцям) — славянських народів, але мало не всі вони живуть у неволі то під німцем, то під турком, а то й під такими ж, як і сами, славянами. От братчики й навчали, що всім людям славянської крови треба жити вкупі, в одній державі, але так, щоб нікому кравди не було—щоб ні один народ не підбивав під себе инших, не старшинував би, а всі були рівні і кожен своїми справами через виборних людей сам порядкував. Такий лад зветься федерацією, по нашому то б то—спілкою, і братчики хотіли, щоб до неї пристали оці славянські народи; великоруси, українці, білоруси, поляки, чехи, серби та болгари... і кожен народ щоб своєю рідною мовою вчився".                                                                                  В тій самій брошюрі наводяться цітати з поезій Шевченка, в яких він зве сучасну йому Україну „окраденою” (ст. 54) і „великою руїною" (ст. 56); епитетом „окрадених" наділяються і береги Дніпра (ст. 55). Помосковлених, то б то інтелігентних українців, з котрих Шевченко кепкує, автор брошюри обзиває зрадниками („перевертнями" (ст. 56). „Шевченко", як запевняє біограф, „добре бачив і те лихо, що повстало було од того ладу, коли чиновники все живе душили, за всяку вільну думку та слово тяжкими карами карали. Глузуючи каже він:
У нас же й світу як на те!                                                                                                                Одна Сібір неісходима!                                                                                                                                              А тюрем? люду (по них)?...  Що й                                                                                             лічить!" (ст. 59—60).
Відомий пропагатор українофільства М. Драгоманов, на думку членів „Просвіти“, заслуговує такої великої пошани, що вона склала навіть спеціяльний фонд для видання його творів (Календ., ст. 118 *                                                        В передмові до брошюри „Про укр. козаків" (ст. 5—7) оповідається, що Драгоманов, побувавши за кордоном, побачив, що де більша громадська воля в державі, там вища й просвіта; там легче живеться людям, бо вони мають змогу впорядковувати свої справи так, як це їм здається найкращим. Драгоманов, що й перше був прихильником громадської волі, з цього часу став і до кінця свого віку зостався щирим її оборонцем і борцем за неї для свого рідного краю (України). Незабаром позбавлено було його посади професора (в київському університеті), але він міг сподіватися собі ще й гіршого лиха: шарити думки про потребу кращих порядків і про самостійність (волю) . українському народові не було ніякої змоги, бо це було заборонено. За кордоном (куди Драгоманов поїхав) він п'ять років видавав український збірник „Громада", де і росказував, як треба переробити громадський лад так, щоб, робочим людям добре жилося".                                                                              Огляд брошюр ми скінчимо цітатами, що показують погляди „Просвіти" на сучасне становище України.                                                                                                    Автор одної з брошюр виявляє себе оборонцем ідей папизму, надзвичайно небезпечного задля наших західних країн, бо запевняє він, ніби то „ріжниця між православною і уніятською вірою така невелика, що люде її не знають й зовсім“ (Буков., ст. 10). До загально-російської культури брошюри ставляться негативно. „В XIX віці", каже автор одної з них, „в усіх державах Європи, де тільки жило кілька народів так, що один який панував над иншими, почалось визволення похованих націй з духовного рабства у пануючої нації; наче мерці з домовики підіймались пригнічені, знівечені народи і заявляли про своє право істнувати на світі під своїм ім'ям, власним духовним життям, без кайданів на своїй душі; так, в Австрії славянські та инші народи почали боротись проти понімечення, в Росії — проти обрусіння, що особливо далось у знаки нам — українцям, бо в корінь підтяло нашу духовну самобутність, а через те на довго перегородило нам шлях до правдивого поступу в громадськім житті". (Ірланд., ст. 57). „Український народ ходить у темряві і не знає правди (про свою національність), бо він просвіти не має і його мова українська довгий час не мала волі та й тепер нею не вільно вчити по школах, а через те й школи в нас такі, що не може наш народ добувати собі у їх доброї науки" (Календ., ст. 56—57). „Сучасна Кубанщина— край малописьменний і півдикий; половина жителів не має де вчитись, а хто вчиться, то нерідною (то-б то російською) мовою; як би по школах (на Кубанщині) учено рідною українською мовою, то школа й справді могла б бути доброю школою” (Кубан., 27—28). „Коли ж освічене громадянство нехтуватиме своє рідне (українське) слово, то серед його плодитимуться не розумні та чесні люде, а хижі перевертні, що сараною дикою обсідатимуть народ, висмоктуватимуть силу з його та достатки й нічим йому не помагатимуть". (Календ., ст. 144). Остання цітата не повинна нас дивувати, коли ми порівняємо її з поглядами популяризаторів „Просвіти" на російську державність. В тому ж таки календарі (ст. 58) ми читаємо; „З України до казни тепер що року прибуває не менш, як 520 милійонів карбованців, а витрачається (з казни) з цієї суми на нашу країну 280 милійонів карб.; виходить, що що року наших 240 мил. карб. йде на щось инше, таке, що його може нам і не треба зовсім”. Автор біографії українофіла Б. Грінченка кінчає її так: „Обстоюючи розвиток української національности, яко неминучої умови для культурно-політичного поступу українського народу, Грінченко служив не вузькій ідеї егоїстичного націоналізму, а великій меті визволення одного з найбільше пригнічених духовно й матеріально слав'янських народів" (Ibidem, 136). „Народ (український) великий, землі під їм багато, та тільки та біда, що тяжко йому жити на тій землі: живе він у бідності, живе він темний і безправний, кожен його поштовхує та на його покрикує. Що ж йому за добро з того, що й він великий і земля під їм велика? Правда, не щастило нашому народові в минулому його житті: зазнав він і нападів та руйнування від лихих сусідів, зазнав і зрадництва від своєї інтелігенції, зазнав того, що однято в його рідну мову, однято спромогу освічуватися й розвиватися, однято людські права, без яких не можна жити людині, і доведено до того, що став він з багатого бідний, та так, бідуючи, живе й досі, як каже Шевченко, —                                                         „На нашій славній Україні,                                                                                                                          На нашій не своїй землі"... (Календ., ст, 90) *).                                                              Наведені цітати й в малій мірі не вичерпують тенденційного намулу та цвілі тих виданнів „Просвіти", які розглянуто було; але наводити ще й далі уривки з них—виходило б тільки обтяжувати увагу та й по суті зайвим було б. Всі брошюри, не вважаючи на свої усякі назви, розглядають соціяльно-політичні питання, ще й до того відповідно до цілком виразного програму, маючи на меті діскредитувати монархичну власть та ширити республіканські ідеї, хвалити революційні та бунтовницькі вчинки, робити прінціпіяльного фетиша з політичних злочинців, підкопуватися під авторитет законодавчих та адміністративних органів уряду і проповідувати розвязання аграрного питання на під ставі порад анархистів-комунистів; до цих тез прилучити треба також ще й оборону антимілітаризму і патріотичного індиферентизму, негативне відношіння до релігійного виховання по народніх школах та проповідь гасла вузько-національної автономії для членів державних одиниць, що складаються з багатьох народів. Торкнувшись цієї теми, авторі українофільських брошюр зовсім пускаються берега, швидким темпом і мов би з крутої прирви кидаючись в сферу утопій: авторі повстають проти прилучення українського народу до загальноросійської культури, називають цей народ позбавленим всяких людських прав та заносяться в мріях про славянську федеративну республику з Україною, яко самостійним членом цієї федерації.                                                                                                                                              Таким чином, „Просвітнє" товариство сіє серед простого народу не зерно духовного хліба, а мітлицю, або, краще мовити, щиро дбає про те, щоб посіяти вітер, сподіваючись через кілька часу хуртовини собі на користь.

*) Автор докладної записки помиляється тут. „Товариство „Просвіта" у Київі, справді, заснувало фонд М. П. Драгоманова, але гроші з його мали витрачатися не на видання творів самого Драгоманова, а на друкування звичайних популярних книжок для народу. — Прим. ред.
*) Вважаємо потрібним подати тут реєстр тих книжок „Товариства „Просвіта" у Київі", які використано в цій „Докладній записці", поруч з справжніми назвами брошюр зазначаючи і ті скорочені їх назви, що вживає скрізь авюр отеє у нас офіціального документа. Ось ті 12 книжечок, що зацітовані були в „Докладній записці"; 1) М. Драгоманов. „Про українських козаків, татар та турків" („Козаки ); 2) М. 3. „Земельна справа в Новій Зеландії" („Нов. Зел."); 3) М. Загірня. „Як визволились Північні Американські Штати"
(„Штати”); 4) Д. Дорошенко. „Оповідання про Ірландію" („Ірланд"); 5) П. Капельгородський. „Українці на Кубані" („Кубан"); б) С. Єфремов. „Тарас Шевченко, життя його та діла". („Тарас Шевченко"); 7) „Про Канаду". („Канада"); 8) „Гетьман Петро Сагайдачний"; 9) Б. С. „Праця та капитал"; 10) Гр. Квасницький. „Брати Гракхи" („Гракхи"); 11) Василь Доманицький. „Про Буковину та життя буковинських українців" („Буков.“) і 12) „Календарь “Просвіти“ на рік 1908" („Календ."). — Прим. ред. 
