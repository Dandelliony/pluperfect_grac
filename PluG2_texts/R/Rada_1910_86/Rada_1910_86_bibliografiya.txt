Бібліографія.
Наша школа. Науково-педагогичний журнал. Кн. lII—IV. 1909 р.
Тепер в Галичині йде завзята боротьба українців з поляками за середню українську школу. Поляки держаться тої політики, щоб нових українських гімназій не одкривати, а натомісць засновувати гімназії утраквистичні, це б то такі, де частина науки викладалася б польською мовою, а частина—українською. Проти цього повстають всі українці, проти цього направлено і першу статю другого випуску журнала „Наша школа". Д. Педагог критикує тут діяльність Краєвої Шкільної Ради, що складається переважно з поляків, і ставить усякі перепони до розвитку української середньої школи. Не наважуючись прямо виступити проти збільшення українських гімназій, Шкільна Рада пускається на хитрощі і вносить в галицький сейм пропозіцію відкривати утраквистичні гімназії, „щоб узгляднити потреби обох народностей”.                                                                                                                                                  Розглянувши детально справоздання Краєвої Шкільної Ради, д. Педагог говорить, що „необхідним постулятом нашого культурного розвою є: розділ галицької Краєвої Шкільної Ради на дві автономних секції - українську й польську, та віддання українських шкільних справ самим тільки українцям“. Цій же справі присвячено меморіал до галицького сейму головного виділу товариства „Учительська Громада”. Ось що, між иншим, говориться в тім меморіалі про утраквізм: „Утраквізм, се б то научання в школі в подвійній викладній мові, рідній і чужій, зовсім не зменшує хиб, але противно ще їх збільшує... Стараючись виховувати в двох мовах рівночасно, не виховуємо властиво достаточно в жадній з них, а радше виховуємо недоріків, без одноцільного, гармонійного світогляду і характеру”.                                                                Для нашого учительства повинна бути особливо цікавою невеличка статя В. Кмицикевича—„Заснування товариства учителів вищих шкіл їм. Сковороди в Чернівцях”.                                                                                                                                                     Перш ніж заснувалося це товариство, українське учительство мусіло багато попрацювати, щоб перейти тернисті шляхи та побороти всі перепони. Після тієї праці, справа з учительською організацією значно посунулася наперед, і автор каже, що „з кожним роком зростає число наших народніх учителів, а поруч з тим зростає у них також національна свідомість великої ваги рідної школи, її окремих потреб".                                                                                                               Домагаючись збільшення українських середніх шкіл, австрійські українці дбають про те, щоб і науку в них поставити як найкраще. Тепер на чергу висунуто докладне обміркування і розгляд підручників для середніх шкіл. В lII—IV книжці „Нашої школи" уміщено на цю тему дві статі про українські підручники в середніх школах у Галичині та на Буковині і статю Л. Сальо—„Наука німецької мови в середніх школах і підручники до неї".                                              А. Крушельницький, розглядаючи критично українські підручники в середніх школах в Галичині, і зупиняючись на читанках, говорить: „вони справді, не знати чому, називаються читанками, коли интересного до читання в них так мало, а вже матеріялу до науки мови—цілком мало. Хоч, правда,— дотепний учитель використає і той матеріял, що є; він вчитиме на , як не треба говорити, коли хочемо говорити гарною всеукраїнською мовою”.                                    Подавши ще скілька уступів з критики підручників української мови професора Яр. Гординського, автор констатує, що „усі підручники української мови на нижчу гімназію належить, конечно, заступити иншими, і то можливо, як найскоріше. Вони не відповідають своїй цілі ані мовою, ані добором матеріялу”.                                                                                                                                        Далі автор подає поради, як слід укладати підручники, щоб вони були бездоганні і цікаві навіть для чужої молодіжи.                                                                                         Д-р М. Кордуба дає коротенький критичний розгляд підручників в середніх школах на Буковині. Розглядає він підручники релігії, української мови, латині і математики. На його думку ці підручники не відповідають потребам доброї школи. В кінці свого розгляду, М. Кордуба підносить цікаве питання про те, щоб скласти такі українські підручники, що були б спільні для Буковини і Галичини. „Спільні підручники,— каже автор,— подадуть основу до одноцільного виховання нашої молодіжі, вироблять у неї одноцільний світогляд, та поможуть усунути нездорові наслідки штучного адміністративного поділу, котрий ще й досі ідейно ділить дітей спільної вітчини”.                                                                                                                                             Далі в книжці йдуть початок статі К. Чайківського—„Наука моралі в школі” і статя Е. Дірікгайма „Соціологія і соціальні науки”. Обидві статі цікаві і заслуговують на увагу читача.                                                                                                                                                              Бібліографичний одділ у журналі поставлено дуже добре,— маємо в ньому багато солідно уґрунтованих оглядів книжок, призначених для школи, і кількох шкільних підручників.                                                                                                        Не вважаючи на те, що в „Нашій Школі” мова йде про галицькі школи, в ній багато цікавого і користного для себе знайде не тільки галицький, а й наш педагог-українець. Гр. Шерстюк.
М. Мандрика. Міль, комедія на 2 дії. Радомисль. 16 ст. Ц. 8 коп.                               Пишеться в цій комедії про те, як пропивають громадські гроші в міщанській управі і як там коять усякі плутні. Дії нема абсолютно ніякої. Топчуться персонажі на одному місці зовсім не сценично, мляво. Фарби позгущувано так, що „Міль" позбавлена всякої літературности і скидається на недотепно росказану пригоду. Сюжет сам за себе говорить, а тимчасом вийшло блідо і не інтересно.                                                                                                                                Значно краще зробив би автор, як би той самий матеріял використав був для побутового оповідання.                                                                                                           Взагалі не треба забувати, що написати гарний водевіль дуже трудно: тут усе повинно бути яскраво, стисло, весело і, що найголовніше, вилитися в кінці, коли комізм наросте до останньої точки, цілим снопом сміху.                                                Л. Чулий.

