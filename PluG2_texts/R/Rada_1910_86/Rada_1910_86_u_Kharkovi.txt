У ХАРЬКОВІ.
12 апріля у Харькові тільки й чути було, що про М. Л. Кропивницького. Газети в понеділок не виходили, а тому публіка бігала по редакціях, по віночних крамницях, до книгарні і навіть в університет до радян „Студентської української громади" і скрізь розвідувалась, коди саме прибуде тіло небіжчика на станцію „Харьків“, куди його повезуть, коли і де будуть ховати і т. д.                                                                                                              На Московській та на Сумській вул. у віночних крамницях красувались гарні українські вінки з блакитньо-жовтими стрічками, у де-яких фотографіях були вивішені гарні великі портрети Марка Лукича і продавались фотографичні картки.                                                         Видно було, що харьківське громадянство знає ціну великому нашому драматургові і артистові.                                                                                                           У 5 годин вечора до вокзала почали прибувати вінки, біля яких купчились українці, головним чином молодь. Незабаром вся площа біля станції вкрилась народом, серед якого багато було видно українців. Між иншим прибули стрівати великого небіжчика ректор університету Д. І. Баталій з своєю дружиною, проф. Сумцов, проф. Краснов, редактор „Кожного Краю“ д. Джиджора, що приїхав з Галичини для наукових праць в університеті.                                                              Коли тіло М. Л. прибуло, то нікого, крім родичів не пущено на платформу і навіть в залу. Недозволив також поліціймейстер нести вінки у руках, чим дуже були ображені українці. Коли запитали у поліції, чим вона мотивує свою заборону, то була лиш відповідь.                         „Обратитесь къ губернатору если онъ разрѣшитъ, то мы тогда не будемъ препятствовать”.                                                                                                                 Дуже дивно—але нічого не поробиш—треба коритись, хоча рішили на другий день вдатися до губернатора, щоб дозволив вінки нести у руках, а не везти зкупченими на катафальці.                                                                                                                  О 6-ій годині похоронна процесія рушила від вакзалу по Катеринославській вул. до кафедрального собору. Вся вулиця була повна народу, якого що далі то більше ставало.                                                                                                                               В соборі від правили панихиду і там же тіло лишилось до другого дня. Уся труна од гори і до самого низу уквітчана ріжними вінками, головніші а котрих ми зараз і подамо!                              1) Дубовий великий вінок „від Української Студентської Громади у Харькові—Щирому Синові України”.  2) Великий вінок „Творцеві українського театру — Українці Харькова".                              3) „Від українського громадянства , у Київі - славетному діячеві рідної сцени".                    4) „Батькові українського театру — засмучена великою національною втратою редакція „Ради".         5) „Любому незабутньому батькові і дружині — схвильована тяжким горем сем'я—„Будеш батько панувати Поки живуть люди і т. д.“.                                                                        6) „Славному артистові і драматургові М. Л. Кропивницькому—Київський український клуб".            7) „Високоповажаному співробітникові—Літературно-Науковий Вістник".                                8) „М. Л. Кропивницькому — Українське Наукове Товариство ім. Шевченка у Львові і Українське Наукове Товариство у Київі".                                                                              9) „Маркові Кропивницькому редакція „Української Хати".                                            10) „Славному артистові і драматургові М. Л. Кропивницькому—від Одеського Українського Клубу".     11) „Великому артисту М. Л. Кропивницькому —від Товариства підмоги літературі, науці й штуці у Київі.                                                                                             12) „Української трупи М. К. Садовського—Пером земля тобі, славний український орачу.—Першому плугатарю терном поросшої, гострим камінням укритої рідної театральної ниви М. Л. Кропивницькому". 13) „Українському драматургові — від студентів технологів, прихильників талану".                   14) „Незабутньому Марку Лукичу - М. і Д. Вагалії".                                                 15) „ Батькові рідного театру—М. Кропивницькому—від Кубані".                                     16) „Дорогому батькові Марку Лукичу—осиротіла трупа Колесніченка".                                 17) „Українському батькові від гуртка аматорів завода „Ельворти".                                  18) „Славному діячеві українського театра, високоталановитому М. Л. Кропивницькому — редакція „Южний Край" (по українському).                                                                 19) „Незабутньому батькові українського театру від прихильників служащ. зборів південної залізниці".                                                                                        20) „Батькові осиротілого театру М. Л. Кропивницькому —від українського гуртка аматорів харьківського зібрання прикащиків".                                                             21) „Незабутньому батькові українського театра М. Л. Кропивницькому—від Елисаветградських земляків".                                                                                         22) „Дорогому та коханому Маркові Кропивницькому - від родини Храмцових”.                         23) „Гордости Украины Марку Лукичу - „ Утро “.                                                     24) „Батькові від педагогів с. Голти”.                                                             25) „Борцю за мрії" (терновий вінок).                                                              26) „Глубокочтимому своєму сочлену, незабвенному М. Л. Кропивницкому—общество русскихъ драматическихъ писателей и оперныхъ композиторовъ“. 27) „Незабвенному драматургу и артисту украинской сцени; М. Л. Кропивницкому Харьковское Собраніе Приказчиковъ".
28) Баткѣ—осиротилые диты труппы Ф. М. Свѣтловъ, Г. К. Левченко, А. Ф. Матусенко.                  29) Без напису, з живих квітків.                                                                   Українці з Полтави прислали семьї небіжчика таку телеграму: „Нас дуже вразила несподівана смерть славного батька українського театру, великого діяча України, Марка Кропивницького. Висловлюємо щирий жаль його семьї. Полтавці”.                                                                  Харьківські студенти-українці послали в Старовіровку, рідні Марка Лукича таке спочуття: „Схвильована тяжкою втратою для України Марка Лукича харьківська студентська українська громада, поділяючи ваш сум, висловлює найщиріше спочуття".                                                 Озвалися до нашої газети українці з Чити: „Тут, на-далекій чужині, сумно хиляться голови земляків ваших і льються тихі сльози над важкою втратою. Вічна пам'ять батькові української драматичної сцени. Українці за Байкалом".   Харьківські газети; „Утро” та „Южний Край" озвалися статями на смерть Кропивницького. В день похорону „Утро" присвятило небіжчикові мало не все число. Уміщено 7 статей і вірші пам'яти небіжчика.                                                                  В одній з цих статей М. Михновський пише, між иншим: „Ця смерть справжнє національне горе... Наймення Кропивницького—одно з небагатьох українських йменів, які вимовляють усі з однаковою пошаною і захопленням. Перед звитяжною силою його таланта схилились найзапекліші вороги українства і навіть 8 пункт закону 18 —30 мая 1876 р. „що забороняв вистави й читання на українській мові, був скасований і зник, щоб показати всьому світові, як справжній талант перемагає всі перешкоди. Нехай собі кажуть, що українці инородці, але, коли вимовляються великі російські і вкраїнські наймення, сина обох націй чують братерську близкість і однакова благородна гордість сповняє їм серце. І ми віримо, що зараз, коли українці Росії, Австрії та Америки голосять за своїм геніяльним артистом, серце великоросів повне братерського спочуття з приводу великої втрати... Помер не тільки артист, що знав чари, помер національний письменник, національний діяч тих часів, коли бути національним діячем мало хто одважився, коди так легко було, прикриваючись космополітизмом, одцуратися бідування свого народу".                                                               X. А. Алчевська замітку —„На могилу М. Л. Кропивницкаго" кінчає так: „Не хочеться вірити, що цей глибоко свідомий українець вже не вернеться до нас, не запалить искри в серці багатьох людей, байдужих до всього, не подасть надії на ясну будучину наших творчих сил, не підбадьорить нас словом та своєю невтомністю! Не хочеться вірити"... Але свіжа могила каже, що треба вірити: Кропивницького нема...
