Смерть и похорони М. Л. Кропивницького.
(Від власних кореспондентів). На ст. Голта
9 апріля до голтян дійшла чутка, що на ст. Підгородні зняли з поїзда тіло Марка Лукича Кропівницького. Смерть настигла його меж ст. Голта та ст. Підгородня. Зараз же викликали зал.-дор. лікаря, який сказав, що пороти не потрібно, бо смерть це не насильственна...                       Жандар, дякувати йому, роспорядився гарно: зараз же дав телеграми до сина та жінки небіжчика, в трупи українських театрів та ще в де які редакції.                                                Як тількі ця сумна звістка прийшла до Голти (до Підгородньої 14 в.), українці заходились збірати громаду прихильників і першим же поїздом рушили до Батька. В поїзді зробили вінок з туї, а стенжку вже на ст. Підгородня. Об 11 годині, у вечорі приїхав священик. Відправили панихиду. На панихиді співав дуже гарно той хор, що співав і на 49 роковини смерти Т. Г. Шевченка. Другого дня ранком приїхав з Одеси К. М. Кропівницький з дочкою своєю, прийшов тім же поїздом і вінок від трупи Т. Колесниченка. К. М. зараз же поїхав до Елисаветграду за металевою домовиною, залишивши внучку біля Діда. О другій годині дня поприходило багато учнів зал.-дор. школи в Підгородню уклонитися останній раз великому чоловікові... А ввечері знов приїхали прихильники-українці чоловік 100. Через яку годину приїхав д. Марьяненко з Київа та д. Липицький з Харьківа. В 11 годині вечора знов відправили панихиду і ще краще проспівав хор. Окрім голтян було багато проїзжан з поїздів. Хоч і вмер М. Л. в глухому куточку, але за те „серед степу широкого на Вкраїні милій", і все ж таки й тут він не зостався сам: прилетіли діти до Батька, як тільки почули про нещастя і не зоставили його на самоті. Було 4 вінки: „Батькові від педагогів с. Голти", „Батькові рідного театру", „Борцю за мрії", „Дорогому батькові Марку Лукічу осиротіла трупа Т. Колесниченка". Між цими вінками виділявся оригінальний вінок — вінок терновий в цвіту, з написом „Борцю за мрії"; його робила щира душа, яку тут звуть Тарасом. Який шлях у наших робітників, такий і вінок, — терновий, колючий...                                                                                                      10-го ранком приїхав з Голти фотограф Поляновський і зняв фотографію з Марка Лукича та надіслав до де яких редакцій.
