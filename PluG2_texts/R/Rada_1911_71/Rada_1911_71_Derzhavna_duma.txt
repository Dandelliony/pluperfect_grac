ДЕРЖАВНА ДУМА.
Засідання 24-го марта.
Волосне земство.
Перший раз предсідательствує Родзянко. На черзі стаття 12 законопроекту про волосне управління, яка обговорює обрання волосних гласних на три роки чотирьма розрядами волосних виборчих зібрань. В перший розряд мають увіходити виборці обох полів, що мають нерухомого майна не менше одної п'ятої частини цензу, визначеного статтею 16-ю установ про земські інституції 1892 року; в другий розряд—не менш одної п'янадцятої частини цензу; в третій — менше п'ятнадцятої частини цензу і в четвертий —уповномочені од громад спільної форми землеволодіння. Шінгарьов , Кропотов і Гегечкорі обороняють загальне виборче право і доводять, що поділ на курії викличе тільки небажану ворожнечу і оддасть волосне земство в руки поміщиків, котрі по проектові мають більшість гласних. Демократичне земство може істнувати тільки при умовах вселюдного виборчого права. По питанню про курії виступають Голицин (окт.) і Соколов (прогресіст). Вони обороняють куріяльний прінціп міркуваннями про потребу забезпечити представництво окремих гуртків людности і окремих інтересів. На думку ораторів, при вселюдному виборчому праві проста людність задавить культурні землеволодільчі елементи, і врешті вийде не демократизація земства, а залежність його від натовпу. Виборчі права женщин обороняють усі, за винятком тільки Маркова та товариша міністра Ликошіна; останній вважав допущення женщин новиною, мало зрозумілою народові. Загальні суперечки закінчені. Докладчик Глібов 2-й висловлюється проти всіх додатків і підтримує редакцію комісії. При голосуванні частина селян подає голоси проти курії, а частина за менший ценз. Із селян задовольнився проектом комісії тільки один октябрист Базілевич. При голосуванні за допомогою правих селян проходить поправка Тимошкина, що на чимало зменшує цензи: по першій курії ценз зменшується до одної десятої частини земського цензу, по другій — до одної двадцятої, по третій —до одної п'ятидесятої. Надання виборчих прав женщинам приймається великою більшістю. Останні поправки одкидаються. Далі засідання було в понеділок.