На Шевченкових святах у Москві.
(Вражіння делегатки).

В суботу 19 марта Л. О. Яновська росказувала в українському клубі про свої вражіння од Шевченкових свят у Москві, куди вона їздила, яко делегатка клубу. Головніші моменти московських свят уже відомі нашим читачам і тому ми їх не будемо переказувати за шановною делегаткою, а виберемо з її дуже цікавого докладу тільки ті місця, які не попали досі ні в російську (московську) ні в українську пресу. Прекрасне вражіння на делегатку справив головний роспорядчик комітету присяжний адвокат пан Хвостов. Це —тіпіний росіянин. Ще три роки тому його зовсім не знали в українському колі Москви, але з того часу, як він випадково взявся упорядити звичайну Шевченкову вечірку, він все більше та більше захоплювався українською справою і тепер став українцям у великій пригоді, зорганізувавши комітет та упорядкувавши Шевченкові свята. Дуже інтересна також друга постать в Шевченковому комітеті —упо- прекрасної Шевченкової виставки Олексій Петрович Новицький. Сам великорос з Сімбірської губ. він весь свій вік працював на ниві російського мистецтва. Року 1909 львівське наукове товариство попрохало його звернути увагу на малюнки Т. Г. Шевченка. Вія охоче згодився на це прохання і ось майже випадково ставши ближче до української штуки, він враз побачив цілу скарбницю перлин народнього хисту. Як щира, правдива, дійсно освічена людина, він настільки зацікавився й захопився тими перлинами, що останні два
роки витрачає майже весь свій час на дослідження мистецтва та орнаментики української, на розшукування утворів генія чужої йому нації. Щоб полекшити собі цю працю, він навчився української мови у спеціально взятого за для цього репетітар і сам зробившись прихильником нашої штуки, він заклав і в серці своєї доньки — одиначки почуття великої поваги до українського народу. Пані Яновська побувала у визначніших діячів товариства слав'янської культури та в редакціях деяких більших московських газет. В цікавій та довгій розмові про наші сучасні пекучі потреби з поважаним академіком Коршем, останній заявив себе перед нашого делегаткою щирим прихильником національного відродження як українського так і инших слав'янських народів. Приємне вражіння було й од пана Чудовського, поляка фундатора „т-ва славянської культури". При цьому т-ві працює тепер три секції- українська, польська й чеська. Не зважаючи на прекрасні миролюбиві завдання цього т-ва, над ним уже нависла чорна хмара: 28 февраля градоначальник звелів подати йому поіменний список всіх членів української секції. До професора Мельгунова делегатка їздила з спеціальною метою довідатися—чи буде в рефератах професорів, що мали читати в день 19 февраля, огляд народньої освіти за останні 50 років в російс. імперії і чи згадає хто про становище освіти на Україні. Свято це не відбулося. А з розмови з професором та його гостями пані Яновська пересвідчилася, що про дійсне становище нашої школи гаразд ніхто з їх не знає і що слабенькі голоси з думської трибуни про права українців на рідну школу не досягають до Москви.
Взагалі ворожнечі до українства не помітила п. Яновська навіть в правих московських органах. За винятком двох-трьох газет, що немов ті „одержимі" пінять і піною своєю занижують все, починаючи з власної бороди, або з переполоху бояться вжити слово „українець", всі газети заповнили в день свята чужої нації сторінки свої дуже гарними, докладними статтями про Шевченка і очевидячки в угоду своїм передплатникам - росіянам містили портрети Шевченка, навіть українські вірші та оповідання. А коли п. Яновській лучилося побалакати з де якими газетними робітниками, вона цілком переконалася, що відношення російської преси до українських справ — одно непорозуміння. Сістематичні утиски на місцеву пресу, безперестанне урізування, викреслювання, скорочування, зробили своє діло. Здоровенний шматок Імперії — здається тепер добродіям редакторам московських газет — якоюсь то крохотною „областью“, спресована маса 28 милійоного українського народу купкою етнографічної „разновидности русской націи" пекучі питаня — жити чи вмерти народові, який годує своєю працею , цілу Імперію — ґедзом баби Параски. Чия в тому вина? На думку докладчиці величезна частина провини падає на голову самого українського громадянства, яке ніяк не подужає піднести хоча б один свій орган на потрібну височину, і спільним заходом та працею утворити хоч одну таку газету, до голосу якої прислухалися б люди. Нас не ненавидять,нас просто не знають , не замічають. Ось який висновок зробила пані Яновська, побувавши в сферах тих людей, що мають великий вплив своїм словом на курс життя цілої їмперії. Найприємніше вражшня зроби- 8
ла на п. Яновську українська молодь в Москві. Становище нашої молоді в Москві далеко гірше ніж на Україні і те, що удається робити, напр. київській нашій молоді без великих перешкод, у Москві вимагає великих зусиль, натикається на великі перешкоди. У Москві немає ні бібліотеки української, ні книгарні, де б можна було купити українську книжку. В день ювилею не було ніде змоги купити навіть біографію поета. Багато допомогло б московській молоді взаємне тісніше єднання з київською молодю. Промови графа де-ла Барта та академіка Корша на Шевченкових святах у нас уже наводилися, тому подаємо тут лиш привітання шановної делегатки, виголошене в залі Літератур, худ. гуртка од імени укр. громадянства, що викликало таке захопленая величезної авдіторії, та ще ніг де не було видруковане: „Київське українське громадянство вітає та здоровить братів своїх в північній країні з великим національним святом во славу Тараса Григоровича Шевченка і засилає щиру подяку за запросини прийнята участь в цьому святі: свою бо власну хату признало з великим жалем та смутком воно потрібним замкнути на цей дань. „Будь, Тарасе, певен, що ми твій завіт соблюдемо і ніколи на звернемо з дороги, що ти нам проложив єси. Коли ж у нас не стане снаги твоїм слідом простувати, коли не можна буде нам так, як ти, святую правду глаголати, то лучче ми мовчатимем". Так мовив пів-віку тому назад наш відомий письменник П. О. Куліш в надзвичайну годину— в час похорону батька нашого Тараса. Слова ці стали дійсно пророчими і обіцянка, що дала одна одним людина
в хвилину глибокого почуття туги над могилою народанього генія, стала немов присягою цілої многомилійонної нації, стала заповітом, провідною зіркою для всіх українських громадських діячів останніх 50 років. Літератори, художники, політичні діячі йшли тільки тим шляхом, що „проломив* Шевченко, простувала тільки до тих ідеалів, що поставив він на прапорі своєму і глаголали правду тільки так, як він велів, а коли до цього ставали перешкоди, ті діячі не йшли на компроміси, а переносили працю свою в оселю братів. Дорога їм по всяк час, темна Отчина терпіла від того велику шкоду, бо користуватися працею закордонних робітників мала змогу лиш невеличка частина народу, але зате присяга зоставалася непорушеною і чистий прапор великого Кобзаря нашого зостався незаплямованим ніякими латками. Останні роки перешкод до праці значно поменшало: право на національне відродження, національну культуру стало признаватися широким колом навіть тих людей, що не зазнавали ніколи на власному досвіді всіх мук та горя недержавних народів і національна свідомість людини стала вважатися ознакою поступової, культурної людини. І при першому проміні сонця, що зійшло було на обрії України, всі українські робітники радо, щиро роспочали враз свою роботу на рідній ниві, пам'ятаючи заповіт свого вчителя: не забувати свого і чужого не цуратися—вони збагатили за короткий час свій народ всякими культурними скарбами, поширили науку естетичні почуття, національну самосвідомість, самоповагу — внесли світ загально-людських ідеалів в найтемніші верстви свого народу.
Наближався день 50-роковин смерти Кобзаря, і вся країна виготовлялася тепер свідомо, як до величнього національного свята, до цього дня. На Київ, як серце України, звернулися всі очі народу, на Київ народ поклав всі надії свої, у Київа питали поради, допомоги; і Київ ужив всіх заходів, щоб виконати свій святий обов'язок осередка духовного життя українського та поділитися своїми просвітними достатками з далекими закутками рідного краю. Але в передодні самого свята над високими горами Київа, над Дніпром славутним, повисли важкі чорні хмари і „незалежні обставини й , як непереможна стихія, поклали край всім тим щирим бажанням одсвяткуватаи день тих роковин достойно імени та слави народнього генія. Громадянство київське опинилося в безмежно тяжкому становищі. Треба було мати надзвичайну сміливість, щоб зважитись однією постановою своєю: "Святкування не буде", розбити надії милійонів людей, вразити їхні серця такою тяжкою несподіванкою. Треба було надзвичайної моральної сиди, щоб сказати: "Свята не буде" тим людям, що, на протязі може цілих місяців, виготовлялися, надіялися, сподівалися і уривали од злиднів своїх копійки, офірували свій робочий час, свої сили за-для допомоги в улаштуванню свята. Треба було мати надзвичайну певність в собі, щоб, в хвилину найвищого напруження гарячого ентузіазму, кинути народові холодне, коротке, незрозуміле широким верствам: „святкування не буде". І в рішучу хвилину київське громадянство ті сили в собі знайшло. Вірне прапору свого Кобзаря, що "не лукавив ніколи з своєю долею", пам'ятаючи обіцянку, складену над його

тілом. „Коли неможна буде нам так, як ти, святую правду глаголати, ми лучче мовчатимемо", воно в цей почесний день, повний великого історичного значіння, зачинило двері своєї оселі і коли тут, в далекій чужій стороні так бучно, так урочисто справляється українське свято лиш одна одним радісна звістка лине од дітей з Київа на той світ до батька: одчаю та зневірря в серці дітей нема. Не злото, не зброю і не продажню варту поставив ти, заступнику наш, на варті „рабів німих", а „слово" —і віра в теє слово правди єдиної та всього на землі сущого росте з кожним днем, як росте і слава твоя, як росте сем'я учеників твоїх. Ще раз вітаю братів од імени київського громадянства з великим святом! Хай в цієї теплої хати, де зібралася сем'я помянути батька свого по заповіту його: „не злим, тихим словом" - далеко розійдеться слава хвали йому, як апостолу правди, братерства та волі. Хай щира пісня Кобзаря нашого про горе, недолю та кривду людську запалить святим полум'ям любови та братерства байдужі серця. Хай цей день присвячений нам'яти апостола національного відроження українського народа, стане днем відроджежш тих довічніх ідеалів, що поставав на прапорі своєму геній народа. Ні одчаю, ні зневіри з серці немає:
Не вмірає душа наша, Не вмірає воля. І неситий но виоре На дні моря поля."
На концерт Шевченківський білети було розкуплено ще за два тижні. Про нього писалося по всіх газетах, розмовлялося на вулицях; в самому трамваї пані Яновській двічі довелося чути балачку росіян про Шевченківський
ювилей та про „хахлов", що пішли дуже вгору, розробили власну науку, мистецтво, мають тепер „силу* власних органів, багато нових письменників, поетів. Присутні з таким дивуванням слухали ці розмови, ніби говорилося їм про якихсь мешканців африканських негрів.., Концерт удався на славу. Взагалі дні 26 лютого і 5 марта в Москві були ніби днями реваншу української справи супротивникам своїм і всі ті обставини свята, як, напр., місцеве святкування, російські призвіща упорядників свята, російські докладчики, російська мова, — обставини, які здавалося б—підуть на велику шкоду тому святу, тільки підкреслили той реванш. Зібрано, вигострено цілий арсенал „незалежних обставин", щоб вразити в саме серце правду, але довічня справа правди не може вмерти і без її потенціального тепла не можлива була б ніяка духовна еволюція живої істоти, як неможливе фізичне життя без соняшного тепла... І ось в той час, як попрано життєві вимоги тієї правди в одному місці, десь то далеко чужі люде враз боляче відчули, що рівновага духовного життя; порушена і поспішають власними силами урівноважити його. Випала зброя з рук супротивників українського народу: не в „лукавому* серці України, не в Київі, а в самому серці Імперії відбулося свято на славу великого українського поета, і ні в вузько-національному сепаратизмові, ні в кумовстві, ні в пристрасті „своїх до свого“ не може ніякий ворог українського народу дорікати тим людям, що так бучно, так щиро одсвяткували день ювилею генія чужої їм нації.