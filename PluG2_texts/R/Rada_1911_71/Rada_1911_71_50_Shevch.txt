50-л. Шевченкові роковини у варшавськім університеті.

5 марта в „Кружвѣ для изученія вопросовъ художественнаго творчества" при варшавськім у —ті, в одній з більших авдіторій, де красувався гарно прибраний портрет Т. Г., при великім числі слухачів (чоловік 400), одбулось урочисте засідання, присвячене пам'яті Т. Г. Шевченка. Голова „кружка", доцент Євлахов у вступнім слові підкреслив факт призирливого  нетолерантного відношення більшости великоросіян до української літератури. Привів аналогичний приклад з життя Франції, де помічалося таке ж відношення до провансальської літератури, але як у Провансі Макрел, так на Вкраїні Шевченко послужили найкращим доказом права на самостійність рідних їм літератур. Далі д. Ковердинським був прочитаний життєпис Шевченка, після чого прочитав реферата д. Тихонович. Реферат цей варт зазначити, як вповні ґрунтовну і самостійну працю. Завданням автора було— перед слухачами переважно з росіян — дати характеристику Шевченка, як поета-художника і з'ясувати основні мотиви його творчости. Відси й самий заголовок реферату: „Рай и адъ въ в поэзіи Шевченка", де рай — це чуття природи (естетика) у Шевченка, а пекло („адъ") — основні мотиви. Вступ реферату був присвячений викладу поглядів Шевченка на поета і його художню творчість („Муза", „І ти, пречистий, всюди з нами", „Пророк"), а також характеристиці натхнення й самого процесу творчости. Далі референт перейшов до з'ясування питання, чому взагалі для кожного поета природа з'являється раєм земним і чому в поета немає сили умістити у цей рай земний чоловіка. Поперед усього він охарактеризував здібність уяви звичайної (без натхнення людини, показав на перевагу з її душі свідомости невільних комбінацій уявлень *) над вільними, обмеженість і безсилля такого чоловіка уявити річ in concreto. Перешкоджає цьому одноманітність нашого уявлювання, вузькі межа його, „холод необхідности . Далі характеризував він здібності уявлювання натхненного поета — межи свідомости(сознанія) розширюються, поет по своїй волі групує уявлювання, які утворюють світ поетичних мрій поета з його суверною волею у ньому. З цим світом поет підходить до дійсности — природи і чоловіка. Природа завше з'являється для поета джерелом натхнення. Причина цього криється в можливости накладання поетом свого поетичного на з'явища природи. Сама ж можливість накладання залежить від того, що части природа не вільні, а підвладні законам необхідности, пасивні і тому не можуть розбити творчих концепцій поета. Тому то опоетизовання природи з'являється наслідком зілляння двох світів— ідеального, утвореного творчою фантазією поета, і реального — природи. Після цього референт спинився на чутті природи у Шевченка; показав на любов і навіть закоханість його у природу України і на близкість змальовання природи у творах Шевченка і в народній українській поезії, де усе в природі жиє і дихає як чоловік. Для Шевченка природа— рай земний едем, і він володіє засобами геніального поета-художника для змальовання її; його образи надзвичайно пластичні, яскраві, наглядні („Іван Підкова"). З художністью і пластичністью у Шевченка з'єднується реалізм і навіть натуралізм його поезій („Тече вода з під явора", „Над Дніпровою Сагою"). Далі автор, спинившись на поезіях цілком естетичного характеру, —„За сонцем хмаронька пливе" і инших—робить по них аналіз художніх „пріемовъ" Шевченка. З'ясувавши розуміння художньої реальности, яка збуджується у читача при прийманні фантастичних образів—  „Зоре ж моя вечірняя" — і привівши думку Шелінга, що мистецтво продовжує велике діло творіння і окраси світу, велике діло „багатого Батька"— Бога, автор розвиває думку Шелінга, — поет одягає світ в чудову ризу своєї творчости („Ой діброво темний гаю“). Друга частина реферату присвячена була з'ясованню основних мотивів творчости Ш-ка. Поет підходить зі своїм світом поетичних мрій до дійсности--природи і чоловіка. Части природи пасивні і тому можливий звязок між ідеальним світом поета і природою. Чоловік як вільна істота руйнує спробу поета ввести його у рай земний. Він силою свого егоїзму, цього джерела зла, знищує рай земний і будує пекло, в якому пакує зло і перше — кріпацтво. Від кріпацтва автор переходить до характеризовання „світу", „людей", які з'являються христіянськими лиш по зверхньому вигляду. Усюди пекло, правда згоріла в пекельнім вогні, і зажурений поет спасає з під руїн дорогі йому святощі. Перша з них Україна. Автор спиняється на націонализмі Ш-ка і визнає у нього „національну геніальність", яка може істнувати не тілько при одних сприяючих умовах, навпаки вона може істнувати й при неможливих умовах і утворювати потрібні для її розвитку обставини. Ш-ко — поет початку національного відродження. В минулім України він бачив змагання до волі і рівної правди. Зовнішній могутності славного минулого України відповідає сучасна її духова сила, котра виявляється у творінні чудової народньої пісні, яку Ш-ко визнає грунтом майбутньої могутности української національности, її культурного відродження. Далі говорилося про славявофильство Ш-ка, як любовний союз усіх славянських племен, при умові вільного культурного розвитку кожної славянської національности. В  числі поруйнованих святощів Ш-ко бачить й кохання. Спинившись на чистоті кохання у творах Ш-ка й на силі цього чуття („Калина") референт визнає можливим бачити в коханні героїв Ш-ка виявлення єдиної світової сили, що з'еднує еротичні і духовні сили природи. Вище виявлення кохання, як з'єднуючої сили природи, можна бачити в матернім чутті, що й було головною спружиною „культа матері" у творах Ш-ка. Далі автор спиняється на відношенні Бога до пекла і раю в поезії Ш-ка. Підкресливши щирість поета, референт показує на страшну боротьбу в душі поета між вірою і скептицизмом, аналізує повільний перехід від віри до безвірря і шукає причини цього конфлікта душі поета. Причина та, що в душі поета здибаються дві проблеми — метафізична — віра в Бога — творця світу — і етична — необхідність віри в Бога промислителя — тоді, коли поет відкидає віру в Бога — промислителя, бачучи усюди пануюче зло на землі. Ш-ко вірить в Бога творця і вірить, що люде насадивши правду і любов на землі, тим самим воплотять на землі Бога назавше. Наприкінці автор показує відношення Ш-ка до пекла і раю в його творах. Він не відвертається від пекла, але силою своєї любови і таланту хоче зорати старі руїни і разом з людьми насадити новий Едем. Поет бере на себе саму важку працю — „зорать переліг" („Ой орися, моя ниво", „може виорю...“). В цій важкій праці поет тішить себе надією на майбутнє свято правди і любови на землі. В перервах між життєписом і рефератом, а також між 1 і 2 частинами реферату було продеклямовано кілька творів Ш-ка. Особливо гарне і велике вражіння зробили декламації Г. Степури (з „Гайдамаків") і П. Бутовського („Утоплена"). Приємно зазначити, що серед слухачів було чимало студентів-поляків, які віншували товаришів-українців з їх національним святом. Л. Г —ий.

*) Сознанія непроизвольныхъ, комбинацій представленій