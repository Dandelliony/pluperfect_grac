Економичне життя Украіни.
Діяльність сельсько-госп. тевариств.
Іваківське с.-г. т-во, на Полтавщині, йдучи на поміч селянам, одкрило склад хліборобських машин і знаряддя. За півроку істнування склада продано коло 50 плугів і багато инших дрібних частин до машин, усього на суму 1.159 р. 60 к. на дуже лехких умовах. З минулої осени при т-ві відкрито також прокатну станцію хліборобських машин і знаряддя. Кукілеодбірником очищено 1.040 пудів зерна; культіватором оброблено коло 40 десятин, сіялкою засіяно 67 2/3 дес. Загалом, сіялки в районі діяльности т-ва настільки поширені, що мало не кожен господарь засіває нею своє поле. Товариство має також склади насіння; усього продано насіння на 123 р. 15 1/2 коп. Тво має також породистого кнура, котрим покрито 8 маток. Опріч того, при т-ві відкрито 3 показних поля й 1 показний огород з 4-польним сівооборотом; селяне з цікавістю придивляються до діяльности огорода й полів. Т-во боролось з шкідниками в садівництві і минулого року провадило таку боротьбу в 16 селянських садках. Щоб поширити серед людности с.-г. знання, т-во мав бібліотеку з 147 назв і 164 томів. Видано до дому для читання 158 примірників 37 підписчикам. Передплачуються часописи: „Хуторянинъ", Хлиборобъ", „Вѣстн. Ю.- Р. Животноводства". Більше всього селяне цікавились „Хуторянином". Районний агроном прочитав для членів т-ва 6 докладів, а секретарь т-ва —5 докладів. Тепер т-во захожується коло влаштування першої сельсько-господарської виставки з кустарним одділом в Іванівні; виставка буде 14—17 октября. 
Инші с.-г. т-ва на Полтавщині також працюють дуже добре й з великою користю для людности. Так, недавно засноване с.-г. т-во в селі Пирогах, кременчуцького повіту, постановило заснувати фонд для запомоги тим селянам, у котрих коняка чи віл не витримали прищеплення сібірки і здохли. Засульське с.-г. т-во, на Полтавщині, останніми часами також почало проявляти більш жваву діяльність. Недавно т-во купило для продажу селянам насіння кормового буряка й має продавати його по 18 коп. за хунт або по 6 карб, за пуд; т-во приймає також замовлення на виписку кос з Відня й має придбати ше всякого насіння для продажу селянам по дешевій ціні. 
Дергачівське сельсько-господарське товариство, на Харьківщині, розвинуло в минулому році особливо жваву діяльність. Воно продавало селянам насіння, відкрило показне поле на 20 десятинах, завело прокатний пункт з сіялками, віялками й кукілеодбірником, улаштовувало читання й лекції, організувало прогулянку для дітей до лісу з кашею й подарунками.