Державна Рада.
Засідання 26 марта.
Предсідатель Акімов.
Бюджетні суперечки.

Починаються загальні суперечки про бюджет. Докладчик Тимерязев, що заступає місце хворого докладчика Піхна, подав пояснення по докладові і заявляв, що цей обов'язок він вважав для себе дуже приємним, бо роспис підрахований ще з більшими прибутками, ніж торішній. Проаналізувавши цифри, докладчик запевняв, що вони ніскільки не прибільшені, але й не применшені. Прибутків, як підраховує фінансова комісія, буде 43 милійон и карбованців. Культурні трати побільшені на 37 відсотків, а останні всього на 7. Таким чином, бюджет не тільки добрий з погляду бюджетної рівноваги, але робить гарне вражіння своїм поділом трат. Далі гарну ознаку оратор вбачає в підрахунках міністра, фінансової комісії і Думи, яких підрахунки кожного року все більше зближаються між собою. Ще в 1910 році ріжниця між підрахунками міністра і Думи доходила до 50 милійонів карбованців, а тепер доходить всього до 5 милійонів. Петров виявляв, що трати на будівлю залізних доріг не тяжкі для державного казначейства і повертають краєві сторицею. Рада може сміливо прийняти роспис, в якому 164 милійони призначено на нові дороги. Міністр фінансів визнає, що бюджет, без сумніву, задовольняючий, фінансова рівновага додержана, і на всі державні потреби прибутків вистачає. Після війни, після внутрішнього розгардіяшу, ми бачимо певне поліпшення державної казни, що стоїть в зв'язку з поліпшенням всього народнього добробуту.