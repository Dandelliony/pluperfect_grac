Виборча реформа в Італії.
Цими днями голова нового італійського міністерства Джіоліті читав в парламенті програму своєї майбутньої діяльности. Нове міністерство обіцяє звернути головну увагу на виборчу реформу, бо долею Італії повинен керувати весь народ. Право голоса матимуть, крім попередніх виборців, всі, що мають вже 30 років, або відбули військову службу. Уряд буде боротися зо всякими зловживаннями поміж виборцями і кожен з них буде подавати свій голос вільно, по добрій волі. Городяне матимуть право вільно висловлюватись на виборах. Готується ще законопроект про жалування для депутатів. Буде засновано багато пенсіонних кас для робітників. 
В чужоземній політиці уряд буде старатись про добру згоду зо всіма державами.