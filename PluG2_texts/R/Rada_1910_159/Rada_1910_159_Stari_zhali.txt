

Старі жалі.
З початком цього літа на Вкраїні знову почався мірошницький крізіс. На Полтавщині й Харьківщині, на Київщині й Поділлі один за одним стають млини, рощитуючи сотні робітників і лишаючи без хліба тисячі люду. Попиту на борошно немає, в магазинах повно запасів, ціни знизились,— одно слово, крізіс справжній, з усіма його признаками. Найгірше те, що в даннім разі маємо діло з крізісом не тимчасовим і не випадковим, а постійним. І торік, і позаторік, і три роки тому українська мірошницька промисловість підчас літніх місяців зазнавала тяжкої скрути. З другого боку, можна напевне сказати, що й на той рік під сей час крізіс повториться. Це й саме буде і через два, й три, й чотирі роки, аж поки зникнуть ті причини, що викликають його. Причин, що викликають щорічні мірошницькі крізіси на Вкраїні, дуже багато. Одною з головніших причин являється загальна неорганізованість нашої торгівлі хлібом. Є ще багато таких причин, на яких тут не будемо зупинятись; зупинимося тут на одній тільки причині, якої нам досі ще не доводилось обмірковувати. Маємо тут на увазі „таріфау геометрію" —ту славнозвісну таріфНу систему російського уряду, через яку багато паспортів української промисловости штучно ставиться в гірші умови. 
Борошно перевозять російські залізниці до портових і погряничних пунктів по спеціяльному таріфу „для перевозки хлъбныхъ грузовъ“ (І, б,), а до внутрішніх пунктів —по тому ж спеціяльному таріфу (ІІ, д.) до 540 верст і по діференціалу Б— дальше 540 верст. Отсі-то спеціяльні таріфи й діференціали укладено, так хитро-мудро, що часом буває вигідніше повезти той чи инший грув дальшим шляхом, ніж близчим. Тому часто й густо можна бачити, як той чи инший груз одривається від свого природного шляху й пробігає зайві сотні верст, щоб попасти, куди йому треба. А, опріч того, істнують ще сепаратні пояснення й циркуляри, наслідком чого умови екепорта для українських продуктів погіршено до останньої міри. Спеціяльно що до борошна таріфні умови склались так, що з України нема ніякої змоги вивозити його з вигодою за кордон. Вивозний таріф на борошно такий високий, що одна перевозка з'їдає ввесь чистий прибуток. Так, напр., за перевозку на 181 версту до портового чи погряничного пункту береться 7,20 коп. за пуда й ще 7.20 коп. за пуда й ще 1\55 коп. за пудо-версти. А тут під боком у нас чудові ринки для нашого борошна. Балканські держави, Греція, Турція, Єгипет—ось куди Україна могла б збувати своє борошно милійонами пудів. Але Марсель і Ліверпуль з своїми дешевими таріфними ставками побивають наших експортерів на всіх без винятку ринках Близького Сходу. Справді, досить тільки порахувати, скільки коштує нашому експортерові приставка одного пуда борошна до місця продажу, щоб побачити, що йому нема ніякої рації дбати про розвиток нашого експорту. Приставка до станції коштує не менше 1 коп., залізниця бере коло 9 коп., вигрузка з вагону, перевозка до порту (де нема естокади) й нагрузка на кораблі теж коштує не менше 2 коп. От і маєте вже 12 коп. на пудові. А перевозка морем? А вигрузка й приставка на місце? Не диво отже, що харьківські мірошники цими днями послали дві телеграми до міністра фінансів і до директора департаменту російських залізниць, щоб було зменшено вивозні таріфи на борошно. „Ще до Різдва, — пишуть вони, — багато млинів зовсім стало, инші працюють ва половину. Це, одначе, не запобігло надпродукції. Природним виходом із цього становища й засобом зупинити можливу серед мірошників паніку являється полекшення таріфного експорту. Ця реформа полекшить становище українського району зараз, давши йому змогу пережити теперішній крізіс, а разом з тим вона полекшить нам здобути вивозні ринки... Дуже важно скористуватись теперішнім слушним часом, бо далі може бути пізно, й жертвами такої недбалости будуть тисячі занятих V нашій мірошницькій промисловості служащих і робітників". Нам це прохання здається цілком слушним і розумним. Це не буде подачкою мірошникам, навпаки, це буде перемога поступу над рутиною. Не дорогі таріфи збільшують прибутки залізниць, а тільки дешеві. Значить, од задовольнення цього прохання мірошників залізниці не тільки нічого не втратять, а ще виграють. Скільки ж виграють од цеї реформи українські робітники й розвиток продукційних сил України — цього наперед навіть уявити собі не можна. Мимоволі, в звязку з порушеним питанням, пригадується система вивозних хлібних таріфів, недавно заведена в англійських колоніях південної Африки. Там місцеві власти зробили умову з залізницями, щоб за перевозку мішка пшениці або кукурузи бралась однакова плата в 1 шілінг (50 коп.), незалежно від того, звідки й до якого порту треба везти той хліб. У портах урядові комисари переглядають зерно й дозволяють вивозити тільки цілком добрий хліб. За цей перегляд береться по 10 коп. з мішка, а потім береться знов по 1 шілінгу за морську перевозку, все одно, хоч би куди перевозили той хліб. Таким чином, перевозка одного мішка пшениці з самої глибини південної Африки, скажемо, до Миколаїва коштує всього 1 карб. 10 коп. Розуміється, що при такій дешевизні південно-африканський хліб останніми часами все більше й більше росходиться на світовім ринку (див "В. Ф.", № 15, 10). Як видно, нам ще дуже далеко до такого щастя, й треба сподіватись, що й на той рік нам ще доведеться
„хитати повітря“ своїми жалями й скаргами з приводу нового мірошницького крізісу на Вкраїні.