

Войовничий клерикалізм.
Часто доводиться чувати, що у нас нема ґрунту для агресивного, войовничого клерикалізму, що православне духовенство зовсім з цього погляду не схоже з католицьким. Живучи серед мирян, маючи з ними повсякчасні зносини у всяких земних, скажемо так, справах, бувши нарешті семейним, православне духовенство не уявляв з себе якоїсь касти, що могла б обстоювати за свої специфичні інтереси; воно ніби тисячами ниток звязано з громадянством і з одного боку постачає йому інтелігентні сили, а з другого —й само вбірає в себе кращі інтелігентські думки і напрями. Живучи близько до народу, православне, особливо сельське, духовенство часто мусить із свого становища дбати про народні інтереси, бо то ж і його власні інтереси. Ось через віщо клерикалізм у нас ніби-то не має під собою жадних підвалин і всі спроби прищепити його повинні звестися ні на що. Трохи правди в цих думках безперечно єсть. Справді звичайне рядове, сказати б, духовенство до останніх часів стояло од справжнього клерикалізму досить далеко. Воно не виступало й проти його, а просто держалось нейтрально, ставилось байдужно до всяких клерикальних заходів, бо в житті не було їм підпори. Але тепер становище змінилось і д© далі, змі* няеться все дужче. Між иншими болячками нашого часу прийшов і войовничий клерикалізм і, побратавшись з шовинизмом, робить тепер величезні успіхи навіть серед рядового духовенства, —ми не кажемо вже про вищих його заступників, які й перше виявляли досить не двозначні клерикальні заміри. Треба тільки згадати політику вищого духовенства в справі народньої освіти росповсюдженням церковно-приходських шкіл, або заходи коло раскольників та сектантів (чого варта хоча б постанова одного з місіонерських з'їздів ще в 90-х роках, щоб одбірати дітей у сектантів!), щоб побачити яскраво клерикальну тенденцію не з учорашнього дня. Правда, той клерикалізм мав бюрократичне, скажемо так — консисторське походження й був наслідком звісної політики Победоносцева та близьких йому
по духу діячів. Але отрута клерикалізму все більш та більш проймає вже й широкі круги духовенства і загрожує великою небезпекою та заколотом. Постанови київського місіонерського з'їзду ще у всіх у памятку; схожі думки висловив і сьогорішній місіонерський з'їзд у Казані. І найгірше лихо, що тепер і серед сельського духовенства не рідко стрінути людей, що ті постанови близько до серця приймають і силкуються переводити їх у життя, користуючися з запомоги од адміністративно-бюрократичних органів. Клерикалізм —вже лихо сьогоднішнього дня, а не тільки небажаний гість у майбутньому. У нас, на Вкраїні, здебільшого сполучився ще він з ідеологією „союза русскаго народа" та русификаторською роботою серед нашого народу. І в своїх проявах клерикалізм останнього часу переходить, як здається з першого погляду, навіть міру звичайної логики і пробує нападатись на власних навіть спільників. Так, тільки непорозумінням, здавалося б, можна пояснити оті відозви проти міністерства народньої освіти, що появились останніми днями в „Кишиневскихт. Епарх. Відомостяхъ". Орган кишиньовської консисторії обвинувачує російське міністерство у всяких гріхах смертельних і закликає духовенство не більш і не менш, як до завзятої боротьби з ним. Певна річ, де вже занадто, - переборщили кишиньовські консисторські політики: д. Шварц —і „неблагонадійність" —це якось у голові навіть не міститься разом. Але в цьому неначе б то непорозумінні безперечно єсть своя логика: ім'я їй—клерикалізм, той самий клерикалізм, що вимагає повної власти у всіх сферах життя, що не терпить конкурентів і сам один хоче безмежно порядкувати і тілами, й душами мовчущих людей. Цьому клерикалізмові не до душі, що те саме діло хтось инший робить, —все він хоче загарбати в свої руки. І ми безперечно побачимо ще й не такі витівки молодого російського клерикалізму, що зародився в цвілих мурах духовних консисторій. І проте опізнився він народитись на світ божий. Як-не-як, а не середні віки тепер, коли церковні питання висовувались скрізь і сама философія була тільки прислужницею богословія; тепер клерикалізм має такого дужого ворога, од якого мусить загинути на-віки. Тим ворогом має бути справжня освіта і той демократичний лад громадський, до якого— хоч і не твердо, хоч і блукаючи —все ж таки наближається людскість, до якого й ми помалу посовуємось. Російський клерикалізм не має своїх твердих традицій; опріч того, занадто од його консисторсторським духом одгонить, —ду- і самому духовенству в масі ледве чи приємним, і це безперечно зменшає і зменшатиме його силу в тому поході, в який він тепер зібрався проти всіх „инако мыслящихъ".
 