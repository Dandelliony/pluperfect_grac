Відгуки парламентського життя.
> С.-д. фракція Державної Думи подала запитання про катування в ноябрі 1912 року під час забастовок, які були впоряжені з метою протесту проти смертних присудів над севастопольськими матросами, робітниками та учнями Катування одбувалося в Москві по роспорядженню помішника градоначальника Моделя й генерала Міткевича.
 > В комісії при обміркуванні законопроекту про полювання, депутати спитали представника уряду, на що витрачено капитал, який складено із плати за білети на полювання. Представник головного управління хліборобства й землеустройства одповів, що капіталом роспоряжається міністерство внутрішніх справ. Як його витрачено оратор не знає. По думським відомостям, його витрачено на будову церкви на місці убивства Імператора Олександра ІІ.
 > Бюджетна комісія зменшила на 500.000 карб. асігновку на попечительство про народню тверезість. 
> За предсідателя комісії по законопроектові про пресу обрали Шульгина.
 > Депутат Чхеїдзе подав товаришеві міністра внутрішніх справ телеграму од політичних каторжан у Зерентуї, в якій повідомляють про катування сухотного каторжанина Андреєва.
 > В комісії Державної Ради про донське земство проти законопроекта висловився член Державної Ради од донської области Клунников. Він доводив, що на земські видатки козаки не спроможуться. Стишинський порадив покласти на казну три чверті земських видатків. Представник міністерства фінансів гостро повстав проти цього. Вирішили перейти до постатей ного обміркування.
