Дописи.
(Од власних кореспондентів).
Г. МИКОЛАЇВ (на Херсонщині). Місцеве життя. Реалізація городської позички в 672 карб. наближається до кінця. Де які закордонні банкирські фірми вже рік тому реалізували половину позички, а тепер російські фірми приступили до реалізації останньої половини. 
Гроші од позички підуть головним чином на будівлі трамваю, каналізації та критих ринків. Питання про трамвай у нас давно вже було одним із "проклятих" питаннів і раз-у-раз хвилювало гласних думи. Ще 10 років тому було засновано при думі трамвайну комісію, але вона не принесла | ніяких реальних наслідків. І тілько на протязі останнього року, знов сформірована, комісія почала працювати швидким темпом. Наслідки ції праці сказалися чималі: було вирішено викупити конку у бельгійського т-ва і розпочати як найшвидче будівлю трамвая. Раніш такі вирішення зоставалися тілько на папері, але нині їм судилося здійснитись. Городська управа з пів-року тому заказала каміння для розширення городських вулиць, по яких буде йти трамвай, а також рельси та вагони; крім того, приступлено до розширення городської електричної станції. А оце 8-9 марта город викупає у бельгійського т-ва конку. До будівлі трамваю буде приступлено у марті з таким рощотом, щоб скінчити усі роботи до ноября ц. р. Земляні роботи по каналізації почнуться з кінця апріля; план будівлі розбито на 3 роки. Коли розпочнуть будівлю критих ринків (на зразок київських) -ще невідомо, з певністю можна сказати, що не раніш весни 1914 р., бо матеріялів ще не заготовлено. 
Оце місяців зотри йде ревизія городської лікарні. Викрито чимало усяких й дрібних, й великих зловживаннів. Харчували скотину замісць хворих. Так напр., в книзі записувалось: "видано хворому Машкову харчів на 19 карб.", а на ділі виходило, що той хворий була корова смотрителя лікарні - Машка. Наша городська лікарня лічиться найкращою на півдні Росії, і як би не ревизія. то безумовно через рік-два вона б зробилась найгіршою.
М. ГРАНІВ (на Поділлі). Місцеве життя. На масниці в нашому містечку трапилась така подія. На селянина напав один парубок і почав його бити. Робилось це недалеко від дому цього селянина, так що про це вмить прочули його сини і всі вибігли на поміч свому батькові. Один з них вдарив того парубка лопатою, розрубав йому череп до самого мозку, так що той впав непритомний. Парубка одвезли в міську лікарню де він скоро помер, а селянина і всіх його синів заарештували. Взагалі наше містечко на всю округу славиться своїми розбоями. Нема такого року, щоб в ньому не було 2-З вбивства. До цього явища в нас на стілько звикли, що дивляться на нього, як на звичайне. Інтелігенція наша, котра перша повинна була б про культурність села подбать, нічого не робить. Де хто хоча б і бажав би запобігти цьому лихові всею душею, то боїться, щоб не сказали, що веде пропаганду.
