Вій
УКРАЇНСЬКИЙ революц. , театр перебуває за- І раз у стані шукання форми й змісту. Як що російський театр має сливе 300 літню культуру, справжню й тривалу, що розвивалася органічно в нормальних державних умовах, то український молодший—тулився в суточках утлої культури одного з гноблених народів колишньої царьської імперії. До Жовтневої революції український театр ніколи не знав що то є нормальні умови розвитку й зросту, отже власне тільки Жовтневу революцію можна вважати за той момент, коли починається більш-менш правильний та нормальний розвиток театру, наскільки в наших господарчо-економічних умовах це можливо. 
Харківський Державний Український Драматичний театр це один з кількох театрів на Україні, що пильно шукає правдивого мистецького шляху. Проіснувавши в Харкові всього тільки другий рік, він у нових своїх постановках стягає І своїм мистецьким диапозоном від реалистичної драми Кулішевої .97“ (що її реализм місцями переходить до натуралізму),— до футуристичної конструкції переробки з Сінклера „Моб“. 
Вій“ остання постановка цього сезону, це сценичне завершення усіх шукань театру шляхом т. з. „лівого мистецтва". „Вій“ —це переробка повісти Гоголя під тією ж назвою пристосована до сцени відомим українським драматургом Марком Кропивницким. Цю переробку опрацював популярний український письменник Остап Вишня, опрацював, зробивши з неї сучасний політичний огляд. Після переробки зміст п'єси залишено в такому вигляді: I дія. Гурт відпущених до дому бурсаків, бажаючи назбирати грошей на дорогу, влаштовує на базарі інтермедію „Чистка радянських установ") (актори, що грают інтермедію, починають пьесу хоровим співом у театральній залі, в саму інтермедію відограють на просценіумі) На базарі бурсаки зустрічають сотника з дочкою -паночкою (персонажі Гоголя). Бурсак Хома Брут закохується в паночку. Базар з Гоголівського перевертається в сучасний радянський, і бурсаки влаштовують на дзвінниці злободенну анти-релігійну інтермедію на тему „Гріх Адама й ови" дотепно і дошкульно висміюючи цю біблійну легенду. 
Зібравши грошей, бурсаки рушають у дорогу. 
II дія. Троє бурсаків—Хома Брут, Халява та Горобаць, відбившись од своїх товаришів, заблудилися й потрапили на невідомий хутір. Благають стару бабу, з обличчям відьми, пустити їх переночувати. Стара кінець-кінцем згоджується й розташовує їх спати по різних місцях. Хомі Брутові припало спати в свинарні. Бурсак, помріявши про паночку, засипає. (З цього часу все в пьєсі виставляється, як сон Хоми Брута). Хомі сниться; що він летить зі старою відьмо є на Марс. На Марсі відіграється сучасна інтермедія: Хома розмовляє з марсіянами й порівнює порядки на землі зі звічаями на Марсі. З Марса вони летять на Полісся, де відіграється сцена з „Лісовоі Пісні" Лесі Українки. Ця сцена—пародія на виставу в театрі ім. Франка під тією ж назвою,— містить у собі політичний памфлет на польські подіі. Тут у Поліссі Хома вбиває відьму. Вона перевертається в паночку. Хома злякався й тікає. Паночка вмірає. 
ІІІ-а дія. Козаки ведуть Хому Брута до церкви читати псалтиря над домовиною паночки. По дорозі вони заходять до пив'ярні „Нова-Баварія ‘. Тут вони зустрічаються з бурсаками. У пив'ярні відограється кілька сучасніх інтермедій- шаржів на наш побут. Багато танцюють. Дія закін .ується танками халяндри.
IV-a дія. У церкві. Гурток'подруг вкупі з няньою співають похоронну пісню над паночкою. У пісні скорбота переплітається з глузуванням над сучасним коханням. Увіходить Хома, розмовляє з сотником. Хома п'яний! коли сотник пішов з церкви, Хома починає читати псалтиря, жалкуючи що це не теорія історичного матеріялізму. Небіжниці однаково, хоч би що читалось. Панночка підводиться з домовини й лукаво кличе до себе Хому. Той перелякався і з жаху лягає на примость, де стояла домовина панноччина: домовина полетіла вгору. З'являється нечиста сила, чорти. С ред безлічі чортів з'являються особливі „українські чорти". Починається відьомський шабаш. Під час шабашу з'являється Вій і ст пає ногою на Хому. Епілог: Хома прокидається й бачить, що на ньому свиняча нога та що всі його галюцінаціі і прмари були наслідком того, що свиня його придушила, коли він спав. Увіходять бурсаки й усі разом рушають далі в дорогу.
Автор переробки поставив собі завдання не тільки оголити фантастику Гоголеву, а й поруч цього оголення поставити огляд на сучасні теми. Так до цього завдання поставився і режисер постановки Гнат Юра.
П’єсу виставлено в конструкціях. Велика на ввесь кін споруда займає осередок сценічної площини, й воднораз становить місце дії для різних сцен. У постановці значно використано театральну залю, її яруси, оркестр спеціяльно для цієї п'єси влаштований та просценіум. На протязі мало не всієї вистави є музика й співи, при чому ця частина вистави збудована так, що вона повинна бути породією на старий „малоросійський" театр, викриваючи його інертність та застарілість сценічних засобів. Іронія над „малоросійщиною" снується червоною нитою крізь усю виставу.
У постановці дуже багато є дуже ефектових сценічних'моментів. Наприклад, у першій дії, правдивіш перед початком, цікава інтермедія „Чистка радянських установ": у ній бере участь комісія в справі чистки, один актор грає машиністку „совбаришню" У цьому змалюванні відбився дуже глузливий та влучний шарж на маленьку ділянку сучасного нам радянського побуту. Це місце в постановці однаково цікаве, як відгук на повсякденщину і як сценічний малюнок.
У першій дії притягає увагу сцена на базарі. У пісеньках перекупок відбиваєтьса дотепно пригаданий шарж на дрібний базарний торг. Всі постаті перекупок утрировані, а іхня пісенька та розмірені ритмічні рухи надають сценкам характеру дуже рельєфного малюнку з натури, відбитого в Кривом Дзеркалі. У тій самій діі притягає увагу інтерм дія, що бурсаки виставляють на дзвіниці. Вибражуючи шаржи на легенду про „Згрішення Адама й Єви‘‘, артисти не тільки сатирично викривають усе безглуздя легенди про яблуко та фіговий листочок, але й дотепно демонструють гнів божий. Це дуже барвисте місце в виставі.
Зворушлива сценка діда й баби коло воза з бурсаками, що після - прохання старих гуртом іронічно виспівують ім ніби — релігійні співанки. Це теж дуже яскравий жанровий малюнок.
У другій дії вбирає очі перш за все цікаво зроблена постать відьми. Потім приваблює своєю орігінальністью й надзвичайно гарними одягами мапяра Анатолі Петрицького сцена на Марсі. Незалежно від змісту цієї сцени
слід визнати, що тут яко видовище ми маємо прекрасний сценічний карне. У тій самій дії цікава сценка на Поліссі, ілюстрована мальованими декораціями.
Сцена 3-ої дії показує сучасну пив'ярню .Нова-Баварія'. Тут усе цікаве: і написи на зразок: .Тут виражаться забороняється' і плакат про свіжі раки,' „фея‘, що заманює одвідувачів циганською піснею й танками. Тут дуже барвистий епізод зі старим чоловіком; він ска житься на те, що сучасний автор та режисер все перевернули шкереберть. Велике вражіння справляє ефектно скомпонований танець .халяндра".
У IV-й дії показано середину церкви. Посеред церкви — домовина з панночкою, а біля домовини мальовничо розташувався в чудово-гарних одягах тогож самого маляра Петрицького дівочий хор з няньою панночки. Одяги добрано з великим мистецьким смаком, прожектор відтиняє гру фарб та кольорів: все видовищє милує око глядячеві. Наприкінці дії—відьомський шабаш. Все, що на сцені, починає рухатися та кружляти. Велика сила .чортів”, різнобарвно та чепурно одягнених, танцює з різними викрутасами сучасні та несучасні танки, турбілем кружляє, справляючи вражіння чогось нестримного. Око милує багато різноманітних фарбта кольорів з додатком великої динаміки.
Епілог викриває авторів замисел. На постановку „Вія“ вит ачено багато коштів і докладено зусиль усього художнього персоналу та трупи театру ім. Франка. Ця постановка є певний етап у напрямку мистецьких шукань та здобутків театру. Невідомо, куди театр піде далі, але вже виразно зазначилося, щв постановкою .Вія' завершується якась смуга в ньому, й ми стоімо на порозі і чогось нового.
У всякому разі для української театральної культури постановка .Вія“ має своє значіння, що спонукає не тільки для шукань але й до відкриття нових мистецьких форм.
