Чучишини "колеса"
«Дивись, дивися свахо Катре 
на небо. Що таке воно: 
Три колеса сплелися з хмарки 
Он розпливається одно...»

Повз чорноокої криниці 
Непевна стежечка пішла. 
Брело собі три молодиці 
тією стежкою з села.

В далі сизіє ліс, як голуб 
ще далі яр, ще далі яр. 
Там обдеруть і пустять голих
іди хоч сам і комісар.

Татари там сидять, чи турки, 
чи просто неспокійний дух? 
І пастухи із жахом турять 
подалі відти череду.

Зломив там, кажуть, чорт о дуба 
свій гострий ріг а чи крило.
І вже не йде у ліс бабуся
збирати сохлий вітролом.

Додолу падають орішки та скочкам —
в норку по-під пень. 
Ах, прокляте ти, чорторіжжя,
 лякаться довго ще тебе?..

У Катрі є о-що одітись, 
У хаті єі —у дворі... 
У Ка'три сини —три бандита 
живуть розбоєм вже не рік.

В Онисі доня, друга, третя, 
не доня краля-корольок 
І три сестри шлюхи одверто 
пішли к бандитам за жінок.

Байрак і яр то їх притулок 
байрак і яр багатий скарб. 
Там хліб і мед, мануфактура .. 
В лісах дбайливіша рука.

Старій Чучисі Катерині 
ворожка ворожила так:
«Твоїм синам путь скатертина 
од бога щастя їм отак!
й сама ти на медовім плесі 
розперезалась і пливеш... 
твої сини як ті колеса 
по щасті котяться, поверх...»

«Твої зяті богаччі ханів 
добра тобі, ой, нанесуть...»
ворожка в'уха напихала 
Онисі матері трьох сук.

«У тебе дочки, ніби бочки 
три найщасливіші сестри.., 
Пішли в ліси вони охоче 
де обвінчали їх вітри...»

Старій Чучисі Катерині 
ворожка ворожила ще: 
«твоїм синам путь-скатертина 
та хутко щастя утече.

Твої сини, як ті колеса 
розіб'ються десь на путі. 
І ти сльозами обіллєшся 
й блукати станеш ніби тінь.

Що-місяця, коли підповня 
дивись ти на чумацький шлях, 
як пробігає хмарний 
потяг по-біля станції в огнях.
Дивись —і ти тоді побачиш 
як з білих димок у ночі 
три колеса сплетуться наче 
і то сини твої Чучі.

Лиш хмарку вітерець почеше 
і кожний з'явиться синок: 
Усі три колеса по черзі 
на місяць зійдуть, як вінок

і буде місяць в середині 
такий червоний, наче кров. 
І ти жахнешся сього дива 
синів кривавої корони...

А потім стануть тануть димки, 
хтось чорних'мар наволоче 
і зникнуть браття-невидимки 
опівночі з перед очей.

Скажу тобі всю правду, 
люба і ти, сестрице, 
вибачай: твої сини 
три душегуба і їм надійде хутко край..»

«Твої зяті багаччі ханів 
та кров людини вони ссуть...» 
іще ворожка в‘уха пхала 
Описі матері трьох сук.

«У тебе дочки, ніби бочки 
та йдуть по стежці геть не тій. 
В снігу, узимку без сорочки 
сконають десь на самоті.

Вовки тими шляхами йтимуть
і біле тіло роздеруть. 
Сама-ж ти підеш по-під тинню
 і кине хтось у тебе дрюк...» 
* * *
В околиці за чорторогом
за лісом, в полі, на шляху 
окрадено сім подорожніх
із хлібом борошном сім хур.

Лежать пов'язані селяни 
серед дороги - Пилюга. 
Хтось випроставсь навколи глянув 
і волю дав своїм ногам...

...У лісі шелест: тупу-тупу
 то агенти вже ДПУ. 
Чий кінь бандитові наступить 
на не нажерливеє пузо?

Дзвенить узліссям кавалькада...
Невже грабіжникам біда? 
Попереду вірмен завзятий: 
«хатиш?» «хади!» наганом вдаль.

Вздогоню коні: тупу-тупу... 
Куди бандити заб'єтесь? 
У темні нори? а чи з дупел 
куниць прічь вижините десь.

...Два брата утекло з душею... 
Останній постріл в лісі вщух: 
попала пуля прямо в шию 
старшому братові Чучу...

У ніч. Село. Була підповня. 
Сиділо баби дві на пнях
спостерігали хмарний потяг 
по-біля станції в огнях.

3-тихесенька вели розмову 
про се про те і про добро... 
А місяць-станц‘я з-за комори 
закармазинився, мов кров.

Дивись, дивися, свахо Катре, 
на місяць, що таке воно: 
Сплелось три колеса із хмарки 
он розпливається одно...

Три хана брата-невидимки 
З'явились матері своій 
А потім стали тануть димки 
І чорних'мар хтось наволік...

Лежить в ріллі бандит забитий 
А посторонь в крові кашкет: 
Не зуби в Чуча, а зубила
і два нагана у кишені...

Промчався вітер швидче чорта 
Розсипав шелест там в кущах: 
«Здійміть «товариша» з учота» 
далі вихором помчав... 


