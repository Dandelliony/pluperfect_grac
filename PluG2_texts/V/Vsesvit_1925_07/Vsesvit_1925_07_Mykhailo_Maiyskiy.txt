УЧИТЕЛЬ ВАГУТА
Школа чудна: із цегли її складено, соломою вкрию, вапною вимазано і не тіньковано ні зовні, ні з середини. Стоїть вона над проваллям, одинока; зблизу—як казарма, здалі—як надмогильний пам'ятник.
Збудувала цю школу колись генеральша Маслова,— поміщиця. Будувала церкву й сторожку, не було куди подіти цегли зайвої, ну й наказала школу поставити.
Сорок років учив дитвору в цій школі дячок, що його «Муркотою»  прозвали Селяни...
Цей Муркота иноді, бувало, співає єктенію, протягне: „господи помі...“ та й закашляється... А тут бабку піднесе нечиста, з поминанням, і... з трьома копійками... Повозиться ото з нею Муркота, а потім, так хвилини через три, дотягує: „луй 
Сорок років учив Муркота дитвору. Не так учив, правда, як по головах лушпанив. Добре, що хоч голови кріпкі були, видержували. Та й учні не аби які. Иншому так років дев'ятнацятеро і ростом під стелю, а він .аз, буки, веді, зажарює.
От з одним таким Мишкою Япольським було Муркоті роботи: -- Кажи како,— кричить дячок. Мишко вгрочас очима, червоніє, надувається й каже: А хіба не все-одно що како, що ? Лупонула ж тоді Мишку дяківська лінейка, а дарма: таке питання Мишко задавав дякові тільки тому, що не міг припустити до вимову в школі таке паскудне слово як «како».
Сорок років працював дяк Муркота в школі, аж поки одного зимового ранку не знайшли його на городі. Стояв він там сторчма, готуючись смикнути мотузку, що йшла до щігляної сітки. І ніхто не знав що з дяком, чи вмер він звичайно, чи закоченів. 
Першим після дяка вчителем був Вагута. Він скінчив учительську семінарію, й його прислало сюди земство.
На початку його турбувало, що де які учні з ученицями, иноді, приходили в школу прямо з досвіток. Потім Вагута до цього звик: ніби-то так і треба. Обвагітнів Вагута в цій школі за десять років.
Ідучи в школу, він разом з молодими вусиками ніс молоді мрії, що йде вчити і вести нарід. А потім озирнувся й побачив, що нікого не повів нікуди, та й сам нікуди не пішов...
Почало вже здаватись Вагуті, що думка його застряла проміж проваллям і попівським городом і ніколи їй не вилізти звідти. А сам він ніби-то схожий на того коня, що товчеться на кругові крупорушки: коневі здається, що він увесь час іде, а воно нічого подібного,-к уг іде, а кінь на місці. 
- От так і я,— думав Вагута,— життя йде, а я на місці...
Тоді йому хотілось іти... Але куди?... 1 він виходив на ганок, а з ганку знову на ліжко...
Революція трохи розбуркала Вагуту... Стало якось під серцем гостріше, але не від радости, а від жаху... Яка це революція? Йому мріялась революція, як чудесний гнів народу, повний сили й шляхетности... Вважалась революція, яка зразу переконає всіх, хто проти народу, в своїй правоті. 1 щастя прийде зразу, просто, як встає сонце ранком. 
А тут прозаїчні роки напруженої боротьби, жорстокі роки, повні крови. Облік революції пройшов перед Вагутою тут, на селі. Він бачив, як селянин стріляв селянина і дивно було Вагуті, —як може інтелігенція на чолі з Леніним стояти за таку революцію, вести її утворювати?
І здавалося, що є в цьому велике якесь непорозуміння, якась жорстока безглуздість... Під серцем Вагуті було тоді гостро до колотьби... Не розумів він, що й для чого робиться навколо.
Якийсь Грицько Кам'яниця, червонощокий і такий наче тихий, на вигляд хлопець, зробився раптом чимсь надзвичайним і незрозумілим. Років з сім тягав цей Кам'яниця повз школи волами воду на панський двір... Тоді дивився на нього Вагута, не більше як на вола, що тільки їсть, спить, і нічого йому більше не треба. І врешті цей Грицько Кам'яниця,— ватажок червоного загону партизанського... Чеше промови, за ним ідуть і він веде.
Вагуті приходила думка: Це масовий психоз, загальне божевілля...
А коли були розбиті могутні білі генерали, коли став помічатись порядок і звикнуло десь срібло радянське, прийшли Вагуті инші, такі приблизно думки: А чи не помиляюсь я?.. Чи не мудріший за мене цей самий Кам'яниця, що сидить у сільраді?..
1 думки йому кружлялись, а потім осідали важко кудись, на дно. Трицять років стукнуло вчителеві, а він ще й не жив: Чому"? А чорт його знає... По ночах грала кров і тривожно стукала в серце. Навколо соковиті дівчата, як яблука. А як до них учителеві. Ну й тягавсь до попа Івана, заглядавсь у черешневі очі матушкини, на її гарну родинку, на налиті щоки. Горить матушка, як полуниця на сонці, і приваблює, і коле очима, і чорт її розбере чого вона хоче.
І довелося до Марфи йти вчителеві, удова була така на селі, що приймала. 1 там не повезло: Хоч і звикла я до цього, господин учитель, казала Марфа, а з вами все ж таки соромно...
Марфа затуляла обличчя, а вчитель горів, А потім знав, що треба дати Марфі грошей, але не міг. І виходячи, відчував сором.
Більш учитель до Марфи не пішов і ходив до попа. Якось він прийшов так, що попа не було дома, і побачив зовсім другу матушку. Очі її вже не кололи, а розпливались у теплінь і сміливо, майже, нахабно втягували в себе; і учитель все зрозумів:
Піп миршавий, канудний, а він, Вагута, здоровий, до матушки пара і вона його кличе очима, просто говоре йому...
Говорили не об чім, а було гарно. Мовчали і так було гарно. Вчителеві лізло на язика останнє рішуче слово і гинуло десь на самому кінчику... Він чув, як голос її иноді брав низьку ноту і згучав, як до неможливости натягнута струна. Чув, як трепотіло часом її дихання. Слово з язика вчителеві ось-ось зірветься, але ні... Здається ще є час, ще встигнеться, бо страшно
щось розбити, щось злякати... Так і не встиглось... Приїхав з города піп і висипав на стіл вузлики, загортки й газети... Неприємно стало вчителеві, ніби вкрасти хотів щось і був помічений хазяїном. Він розгорнув газету і влип у неі. По всій газеті було: „Ленін", „ енін", „Ленін". Писалося про його смерть, про його гсніяльність. Дивно було вчителеві і ново: Невже геній?..
Майнуло щось, вроді того: розписали більшовики, знаємо їх, майстри до цього.. Але що це? Письменники Заходу; Уельс, Бернанд Шоу, Генріх Ман, Максіміліян Гарден і ще, і ще, ціла низка письменників пишуть про смерть Леніна...- Під серце Вагуті йокнуло: 
-	От тобі й на!.. Прогледів... Ач куди майнуло через мою голову? 
-	Подивіться, сказав він попові, найвідоміші письменники Заходу визнають геніяльність Ленінову. 
-	Знаю... усміхаючись, буркнув піп. Наполеон був геніяльним по вбивству... Різні бувають геніі…А у нас від цих геніів потилиця болить... Ось я тобі Наталю на спідницю привіз та не знаю, мабуть, це більшовицької виробки й дрянь... Божився торговець, що ніби то це Миколаївська матерія.
Вагута горів... Йому здавалося, що далеко за океяиом, зняли шапки перед мертвим геніальним ворогом найкращі з ворожого табору. 
-	Піду... Бувайте здорові... 
-	Куди ви, Апанасе Федоровичу? Чайку... зараз розведе матушка... Піду... На повітря хочеться .. 
-	Трівайте, я лимончика привіз... Але Вагута вже висунувся в двері, і прихлопуючи 'іх, ні до чого й чудно усміхнувся. 

Одноманітна снігова покрівля лягла на поля, на хати, на ставок і синьою примарою гинула в мряці горизонту. 
Учителеві здавалося, що вперше його думка перелинула через провалля, через ставок і шпуронула поза обрієм, де тисячі й мільйони голів дмуться думкою на нових дрожжях і п'яніють. Чи не цей гіпноз, чи не ця сила підняла от цих Кам'яниць?
І стало у голові ніби —то ясно. Себе він розглядав зараз, як чужу сторонню людину, і глузував. Гірко було йому, що в жмені сантименталізму, в копійчаній моралі загибала людина. Вохкий зимовий вітрець бадьоро лоскотав щоки. Учитель жадно дихав, думав і йшов позв кам'яного муру, аби брести куди-небудь. Йому було неприємно йти зараз до своєї кімнати, де завши пахло забутим і затхлим. За муром гудів під вітром старий поміщичий сад. За садом умирав захід, і в ньому жеврілись гілки... Скрізь гілки, як крізь сітку похмуро дививсь поміщичий дім. Там зараз сільрада... І  вперше вчитель відчув усю величність того що зробилось:
Віковічним корінням вросли тут феодали поміщики, як дуби... Треба було велику бурю, щоб викрутити їх... І вона прийшла буря...
Там де ходили на ципочках слуги, сів голова сільради, бувший водовоз поміщичий...
І дивно... Вісім років тому, він, учитель, народній учитель, що збирався вести нарід за собою, біля оцих воріт поцілував руку генеральші Маслової. Вона стара і низенька розмовляла тоді з попом... Піп дзигою крутився біля генеральші, а вона кивала головою, як заведена. Жовте генеральшине обличчя обернулось на Вагуту... 
-	Це наш молодий вчитель,— поспішив сказати піп. 
-	А-а-а... Очень пріятно, очень пріятно,— закивала генеральша й подала Вагуті руку, долонею догори. 1 інстинктовно відчув тоді, що треба поцілувати й чмокнув... Крізь духи від руки пахло мертвим тілом. Вагуті було приємно, що це генеральша й канудило від мертвого тіла, ніби в губах залишився шматок його. 
-	Нарід не цілував поміщичих рук і тепер на тисячі верств одкинув 'іх од своєї шиї... А я вчитель...
І раптом захотілось Вагуті піти прямо в сільраду до Кам'яниці. Учитель не встиг ще зробити й кроку, як з воріт вивернувся сам Кам'яниця. Він пильно зиркнув на вчителя, трошки насмішливими очима й спитав: 
-	Никак у сад гуляти зібралися пане вчителю? «Пане» трошки різнуло, але вчитель, пішов поруч з Кам'яницею котрий все ще кидав на нього насмішливі погляди. 
-	Я до вас ішов,— сказав Вагута. 
-	Гм...—здивуввася Кам'яниця,—по Якім таким ділам?
Учитель помовчав... 
-	До революції прийшов і до вас прийти хотів... 
І знову насмішливий погляд: 
-	Вєхи міняємо значить?.. Так?.. 
-	Учителя дратував насмішливий тон, дивувало знання Кам'яницене «вєх», хотілось різко й грубо сказати все, але він мовчав.
Пахло снігом і Кам'янициною овчиною... Знизу от ставка надходив присмерк. Біля обрію стало синьо й мрійно: Біля школи Вагута зупинився, зупинився й Кам'яниця і дістав кисета. 
-	Крути—сказав він учителеві.
Шелестів папір. Пихкнув сірник... 
-	Так насправді прийшов до революції?— спитав Кам'яниця серйозно. Да, — твердо відповів учитель. 
-	Чудно...
Довго мовчали... Пихкали цигарки. 
-	А харашо, коли насправді...—почав Кам'яниця.—Не віриться тільки... Чудна ви, інтелігенція дуже.
Учитель прорвався... Він довго й одверто говорив Кам'яниці про себе, смикав його за кожушанку, хвилювався... 
-	Чудно...—сказав Кам'яниця,—а харашо. 
-	Чим харашо?...
Тепер уже Кам'яниця вхопив учителя за пальто: 
-	Чим... Так просто... Досадно якось було... Ну, нехай піп проти нас, ну нехай куркуль, а то вчитель... У тебе ж тільки голова та пальто... Пальта твого нам і не треба, а голову дайош... 
Кам'яниця говорив довго: про те, що комсомол нікому вчити, про те, що не можна без освічених розсіяти мряку... А ви, а инші?— спитав вчитель. — Можете ж ви, скажемо, політично виховувати комсомол. Кам'яниця засміявся:
-	Ми?.. Щеб-то!.. Воспитателі первий сорт. Я, наприклад, взявся було політграмоті комсомольці учити, розказав їм про те, як я воював з білими а далі амба, тпру... 
-	Я теж незнаю політграмоти,- сказав учитель А ти вивчи... Прийшов до революції, так вчи. А ти ж чому не вчиш?— спитав вчитель у Кам'яниці...
-	Ніколи, тай грамоти я тільки од Муркоти знаю... Мене ти не питайся... Ти сам учи.
Учителеві став противний і Кам'яниця, і його комсомол, і політграмота. Йому здалось, що він розкис просто од письменників заходу і революція знов йому вважалась чимсь химерним і нудним. 
-	Піду. Холодно стояти. Прощавайте,— сказав він.
Кам'яниця мовчав. Учитель пішов, довго возився з замком, а потім застукотів засувом з середини. Кам'яниця плюнув: 
-	Прийшов ти, я бачу, до революції як ясла до коней, точнісенько Ех ви!..
Кам'яниця вилаявся. Багато передумав Вагута. Не лягала до серця революція; стояла осторонь колюча і сіра... Не думати ж про неї не міг, ніби завів його хтонебудь... 
-	Панів прогнали,—це гарно. Попам не дають ходу,—теж гарно... Нарід намагаються вчити, учительство кличуть до праці... І головне не шуткуючи провадять національну культуру... А чим же будуть вони набивати нарід? Політграмотою?
І ця політграмота ставала поперек горла Вагуті, здавалась чимсь сухим нездібним, угластим. Довго думав про це Вагута і врешті вирішив: А, начхати!.. Перечитаю цю політграмоту й все. Видніше буде: не, так, то й не так, а так, то подивимось.
Підвезло: Наросвіта гроші догадалась дати зразу за скілька місяців. Поіхав до міста й притяг купу літератури. Улітку робити нічого, а в садку біля школи, під вишнями так гарно!.. Вітрець полями пахне й ласкає холодком, соняшні плями бавяться на траві, як золоті діти... Ляже Вагута під вишнею і читає. Покровський перекинув на другий бік історію, Бухарін розклав на класи людство, Ленін зажав у жменю й пропустив його проміж пальці... І стало воно, життя, перед Вагутою, голе, конкректне й ясне...
Як це не знав він досі, що життя система, машина, а не стихія: «Без руля і без ветрил'?» Чудно...
Кров, жорстокість, упертість, воля, будень і його поезія, ставали потроху Вагуті зрозумілими, майже ясними... Літо пройшло непомітно... Осінь надійшла крадькома...
Під вікном забилась молода березка й захитали вишні печально головами, наче знали їм одним відому мудрість. Замжичило... Тільки тут згадав Вагута, що треба копати картоплю. Наросвіта снову затримувала гроші, їсти було треба і Вагута взявся за лспату.
Мжичило безкрайно. Сиве повітря мчалось од проліску, що за попівським током, і мутно сідало на ставок, за проваллям.
Все мокре і на все налягла неодубна зажурність. Ще нижче, наче нахилились стріхами солом'яні покрівлі хат, зелені бані церкви заплакано стреміли в поле.
Порожнє село, наче вмерло в своїх теплих хатніх запічках й дало волю мокрій сивині: хай гуляє собі над селом поки нагуляється.
Вже давно пустіють викопані селянські, городи. Під прілим пахне капустяне коріння, зачорніло кинуте картоплиння.
Сумно над порожніми городами. Випростав Вагута свою могутню постать і потягся. Аж хруснули м'язи, по обличчу пропливла насолода. Вже третій день копає Вагутка картоплю. На лопату налипає, картопля брудна, а за чобітьми по півпуда тягнеться. Нудно капати, а треба.
Дістав з кишені папірець від задачника, механічно прочитав написане: „Купец купил пить аршин сукна"... Всипав махорки, скрутив здоровенну цигарку, затягся. Цигарка лущить і смердить, а затяжки солодко сідають в груди й кружляють голову. 
Пахне сіном і половою, ці запахи переплітаються з вохкістю і наче від цього п'яніють. А ще—пахне провал ям; мокра глина пахне, але так, ніби щосьвідходить в безвість щоб не повернутися вже ніколи... Тиха журба проходе Вагуті біля серця, лоскоче солодко і йде в безвість, як мжичка... Попівська поросна свиня, пошарудила хрючкою біля воріт, одштовхнула там якусь закрутку й важко виплила на тік... Постояла, похрюкала й ще поважніше пройшла на вчительський город і почала ритись...
-	 І здохнуть їй!— сказав Вагута, і підійшов шоб одігнати.
Але свиня підняла щетину й злюче захрюкала: Куди, мовляв, женеш? Учителя розбірала злість. Він вже хотів огріти свиню лопатою, як раптом почув: 
-	Женіть її сюди. Вагута здрігнувся: 
На попівському токові стояла матушка держучи в руках рядужкуі усміхаючись.
У коричнивій хусточці покритій, як у баб, біле матушчине обличчя було чортівські—прекрасне. 
-	Ну женіть же, женіть уркотіла матушка і вчитель відчув те саме, що й тоді, коли попа не було дома.
Він покірливо гнав свиню, в голові йому солодко кружлялось. Пройшов повз матушки й побоявся глянути на не'і і бачив тільки край чорної спідниці, та стрункі, повні ноги.
Загнав свиню і обернувся. Матушка стояла вже в клуні й ніби кликала до себе рукою. Він пішов... 
-	Зачиніть двері, а то я вітру боюсь,— сказала матушка з глибини клуні. Він зачинив. 
-	І защикніть на крючок, бо вона відчиняєтьсяі. 
Защекнув і стояв, як дурний не знаючи, що йому робити. 
-	А тепер ідіть сюди!— покликала матушка і голос Ті задріжав на якійсь неможливо низькій ноті.
Рвонувся вчитель. Задзвеніла кудись лопата... 
Полова, пропитана вогкістю, неможливо пахла. Вчителя обдало гарячим диханням, в очах помутніло... 
Повернувшись з маслособорування, піп Іван пошукав матушку в хаті, нема... Він вийшов на двір і роздівлявся: де ж вона?.. З клуні вийшов учитель, уздрів попа, хотів вже шмигонути назад, але піп вже нісся до клуні...
Хотів піп щось сказати вчителеві, та так і застиг з роззявленим ротом. З клу і йшла матушка, несла вузлика з половою й обсмикувалась. Червона й пряма вона спинилась перед попа й встромилась в нього очима.
Невідомо скільки тяглась мовчанка. Учителеві вона здалась за годину, Він хотів піти і не міг і стояв як на вугіллях... 
-	Поздравляю вас матушка... — почав піп і рипнув зубами... Потім він кинувся до неї, смикнув її ї завзято, як колись у семінарії, заматюкався...
Учитель зірвався з місця і краєм ока бачив, як ударила матушка попа половою... Озирнувшись уже біля школи, він побачив що вони б'ються.
Із віконця школи вчитель побачив: матушка вже пихорнула попа в сіни й зачинила двері. Учителеві було смішно...
Перед Різдвом розігралась шквиря... Вона йшла біла й гнівна і наметувала нові буруни.
Була неділя. Учителі постукотів у двері Кам'янициної хати... Одчинив Кам'яниця:
- Прийшов...—сказав він так, ніби сподівався на вчителя,—ну заходь. Учитель зайшов і розгубився: в хаті була Марфа. Вона позирнула на Вагу ту й згорі'а.
Вагута не знав куди покласти пальто... Підскочила ІУІарфа, брала пальто й доторкнулась рукою до руки вчителевої... Він почув: рука її здрігнулась й ця дріж пішла по тілу вчителеві солодким током...
Щось надзвичайно тепле, й гарне відчув учитель в цій Марфі, подумав, що Кам'яниця не помилився, що взяв Марфу, і Вигута пожалів чому він сам не догадався зробити теж саме...
Кам'яниця мовчав і чекав. 
-	От що...—почав учитель, Давайте роботу. 
-	Яку? 
-	Та хоч би й з комсомольцями займатися... 
-	Що? вже?... 
Учитель кивнув головою, 
-	А політграмота?... 
-	Вивчив!
Кам'яниця стиснув учителеві руку: 
-	Марфа! Кинь самовара к чорту,.. Збігай за пляшкою самогону, і ясшницю нам... 
Учитель спам'ятав як гарно було йому раз, коли він випив самогону й обрадувався: йому хотілось пити.
Піп Іван тільки повернувся. Він об'їздив село з передріздвяною молитвою. Д'ячок Зосима розвантажував сани. 
-	Так то попе,— сказав він, заробили ми од желєтки рукава. Сволочі!— вилаявся піп.—Вінчати—йди. Хрестити—йди. А платити ніхто не хоче. Мені ж не плотють жалування. Де я візьму?... Не піди з молитвою,— такий-сякий піп. А пішов по півпалянички дають, сала,—як кіт наплакав, копійки дають рвані... Од собак не вийдуть оборонити... Бачиш як рясу розшматував, щоб він здох! 
-	Чи не той собака, що нацкував той прохвост, незаможник?— спитав д'ячок...
Піп плюнув і виматюкався... 
Д'ячок засміявся: 
-	Слово скверне, да не осквернить уста твої. 
-	Яке тут скверне? По морді лушпанити хочеться.. Збирай скорійш барахло і в кімнату... 
Д'ячок заспішив.. 
Повівська наливка була кріпка й розбігалась по жилах, як чорт... 
-	А знаш, попе,— сказав раптом Зосима,— парафіян треба пристращати.
-	Як?... 
-	Анафемою!... 
-	Як, анафемою, що ти верзеш Зосиме? 
-	А так, збери їх усіх та й пристращай анафемою... 
Піп задумався: 
-	А більшовики?... 
-	А яке їм діло до церковних справ?... 
-	Правда, — сказав піп. - Молодця Зосиме, їх і до церкви всіх не збереш зараз, розпустили їх більшовики. 
-	А ти сядь на буланого... Хреста в руки і як судія, по-під вікнами провозглашай: „Всі на збори до церкви православні. Хто не прийде буде преданий анафемі! 
-	Правда, Зосиме... Ний!...
Верхи на своєму буланому, з хрестом в руках, їздив піп Іван по селу і стукотів у вікна. Усім заказав він зібратися завтра до церкви, всім загрозив анафемою і бачив як жахались селяни, коли чули: „анафема", як хрестились баби. 
-	Моя взяла... радів піп Іван — Тепер я вам покажу, що таке церква і що таке я. Змерзлий, але веселий заїхав він до д'яка Зосими і засів з ним пити церковне. 
Учитель ішов, від Кам'яниці. У голові йому крутилося, шквиря здавалась гарячою і йому хотілось кого небудь поцілувати.
Він думав разом і про Марфу і про матушку, порівнював, яка з них була кращою і здавалися йому прекрасними обидві... 
Він ще чув на собі м'який Марфин погляд, її зчервоніле обличчя: 
-	Чому вона зачервоніла?
Вставала клуня, полов'яний запах, матушка: Ах яке прекрасне життя!
Буде вчити він комсомол, його одмітять, про десь напишуть обов'язково напишуть. Він вже десь читав про вчителя—героя праці. І вот він, Вагута, відомий всім.. І буде так написано в газеті: «Перший дійсно радянський вчитель». А потім...
Вагуті захватило дух... Вже вставали слова, які саме будуть написані. Прекрасні слова: хто він Вагута, хто його батько, скільки роців учить і т. д. і т. д. 
Непомітив учитель, як дійшов до дому, як одпер замок... Взявся за ручку дверей і думав далі... Хароші думки, дивні думки... А ззаду чиісь м'які руки й гаряче дихання в потилицю... Обернувся—матушка.
-	Ні, це неможливо: вона прийшла сама, до нього?... 
-	Це чорт зна що? Так може вискочити серце. 
А матушка тулилась, шепотіла задихаючись і шепіт її тримтів: Попа немає.. Де ви були?... Я вже тричі прибігаю сюди... Та одчиняйте ж двері... Ну, ну!...
З великими труднощами виштовхнула з хати самогонщиця Приська Лобаня Івана. 
Не легко його виштовхнути бо це відомий не тільки п'яниця, а й розбишака.
Правда, виручає він Приську, але, як випив, так і сів... Сидить, сидить, балакає, а потім ще самогону прохає, а потім ще, а потім прискоче його жінка Горпина і Присьці біда... Виштовхнула Лобаня Приська, заперла двері, але Лобань опам'ятався й застукотів: 
- Відчини така-сяка...
Ну чорта з два відчине Приська... Так і не достукотівся Лобань і пішов до дому злий, як собака. 
Біля провалля він побачив попа: той їхав по стежці, верхи, назустріч... Злий Лобань... 
І прийшпа йому дика думка: перелякати попівського коня... 1 йде Лобань тихенько й смирно, як вівця, аж поки не надійшов під саму пику коня. А підійшовши гаркнув Лобань, що було духу і махнув руками...
Хропнув попівський буланий, метельнув у бік до провалля і Лобань ніби протверезів і протер очі.. 
-	От тобі й на!
Попівський кінь мчався на гору, а попа, як чорт злизнув. Але де ж він?... Туди сюди прийшов Лобань по снігу,— нема.. І порозумів: У проваллі!... Зазирнув... Біло від шквирі в провалл І , і здається воно білою безоднею...
-	Деж тут бути живому попу?... Пропав!...
Озирнувся Лобань, підсмикнув шапку й хода: Хіба ж гарно відповід іти, та ще за таке барахло? 
-	Негарні чутки пішли по селу: Попівський кінь прийшов, а попа нема. Де він? Хіба ж дурні люди, не знають? Все знають. Піп пропав то і, як прийшла до вчителя матушка, а зараз і живе вона з ним... Люди все знають!...
Знав це і Кам'яниця та не вірив: хіба ж він не знав учителя? 
-	Не може бути... Йому досадно було тільки, що вчитель замовк про комсомол, хоч уже зустрічався разів з десять.
-	Подивимось, - гадав Кам'яниця. І навмисно не нагадував учителеві бо цікаво було, чи прийде до цього учитель сам? 
-	Ти хоч би в місто про попа повідомив,— говорив Кам'яниці секретар Сільради.- Мало хіба чого може бути? 
-	А чорта там буде за попа!... відповідав Кам'яниця. Дні йшли одноманітні, як крапки...
Непомітно посунулось сонце на середину неба і з полів дихнув теплий вітрець... 
-	До сільради прибігли хлоп'ята: Дядю, дядю!... Піп он там у проваллі!... Мертвий!... 
У проваллі зібралось мало не все село. Піп стирчав у снігу... Витягли і побачили, що голова в нього була розбита...
Кам'яниця підвів голову: 
-	Це він об той косяк ударився, об мерзлий. 
-	Який тобі косяк?— закричав якийсь дядько.—Сидиш тут предсідатель. Он де тобі косяк! І дядько показав у бік школи. Убити їх, убити!— загув натовп. 
-	Ні. Це розлідувати треба,— кричав Кам'яниця. 
-	Мовчит и слідчий!— покривав усіх дядько...—Вже давно заарештувати треба було вчителя, а ти де буь? Убити їх!... 
Уже, було сунувся грізний натовп, але Кам'яниця показав себе бувшим партизаном. Він став попереді із револьвером»: 
-	Стій (таку, сяку, вашу)... першого хто йтиме уб'ю!
Кам'яницю знали, спинились і переглядались грізно. Кам'яниця бачив: ще хвилина і ніщо не поможе, кинуться, і тоді все пропало.
-	Товариші! - закричав він. Діло треба розслідувати! А як не винні вони? Тай подумати треба чи слід убивати людину з-за якогось попа? Піднявся гамір, були й «за» і «проти». Ще покричав Кам'яниця і більшість згодилась на слідство.
Не дурні люди, як бачите, не довіряли вони Кам'яниці й стіною підійшли до школи.
Хто зна що в того Кам'яниці в голові? Як візьме їх та тихенько в город, а в городі, відомо, які суди...— казали сиві діди... 
-	 Сюди їх виводь, сюди!— кричав натовп...
Кам'яниця увійшов в школу і тихенько засунув двері на засув... Учитель і матушка в обнімочку солодко спали на кроваті. Кам'яниця усміхнувся: 
-	Як і наш брат—в обнімочку... 
І йому стало обидвох жалко: Хто й зна, чи справиться він з натовпом і можливо через де-кілька хвилин їх уб'ють. А як гарно вони сплять?...

Кашлянув... 
Учитель схопився, а за ним і матушка... З хвилину мовчали. Не знав Кам'яниця хто вбив, а був упевнений, що вони от ці, вчитель і матушка... А ще не знав він: чи дуже їх слід захищати чи ні... Тому захотілось провірити вчителя: чи дійсно він на радянському боці чи ні?... І він сказав трохи з єхідцею вчителеві: 
-	Я до тебе.. Комсомол чекає тебе... Ти ж обіцяв його вчити?...
Вагута позирнув на матушку, матушка на Кам яницю, а Кам'яниця важко дививсь на Вагуту 
-	Як ти думаєш?... спитав Вагута матушку.—Я дійсно таки обіцяв. Кам’яниця засміявся: 
-	Хорош брат ти... Тай політграмота у тебе нічого, і він показав на матушку. 
Матушка почервоніла, зблідла, знов почррвоніла й кинулась до Кам'яниці: 
-	Геть відціля! Чуєш, гегь! Ти думаєш що й в квартирі й скрізь знущатися можна? Геть! Ах ви контреволюція, чортова!... Ах ви... А попа хто вбив, га?!...
Обидвоє перезирнулись і зблідли. З двору почувся гомір... Матушка підбігла до вікна, одскочила й застигла серед кімнати.
-	Кам'яниця розчинив двері.
-	Пожалуйте! 
Вагута закрив собою матушку: 
-	Не підимо ми! куди ж, на розтерзання?!... 
Кам'яниця витяг нагана: 
А ну!...
Одягались.. Тремтіли руки... Вийшов Кам'яниця на двір з арештованими і здивувався: Натовп стояв спокійнесенько навколо Лобаня й слухав- Лобань розмотував руками й говорив: 
-	Їхав він верхи, а я назустріч... Трипохнувся я перед коня, щоб дорогу дати, а кінь як рвоне!... Дивлюсь, а попа нема, ніби й небуло!...
Ще трошки потовклись селяни. Кам'яниця суперечився про щось з Лобанем і врешті зовсім не грізний, майже, веселий розійшовся натовп... Біля школи самотньо стояли Батута й матушка. Вітерець дихнув з низу. Пахло розталим проваллям. 
