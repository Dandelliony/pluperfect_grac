З Берліну в осередок німецької електропромисловости—Сіменсштадт.
Ми під'їздимо до величного міста фабрики. Цілий ліс заводських димарів застилає небесну блакить пасмами сірого диму; довженні корпуси фабричних будівель нагадують нам, що ми вже в передмісті Берліна в осередкові німецької електротехнічної промисловости—Сіменсштадті. Перед нашими очима все ще мелькають з кінематографічною швидкістю вагони берлінського метрополітену, в ухах гуде дзвінкий гамір ділових кварталів, у позлотистій сітці вій мерехтить зеркальний блиск столичних будівель. Ми зовсім не помічаємо, що перенеслися з шумного Берліну в царство велетнів-динамо, приводних пасів та електричної арматури.
Великим садом, повз підстрижені дерева йдемо до велетенського будинку У правління Заводами Сіменсу- Шуккерт.
Ввічливий шофер надзвичайно чемно проводить нас до середнього корпусу будівель, до директора заводів пана ІІерльса. Тут немов заздалегідь повідомлений про наш приїзд, зустрічає нас сам директор, що про його чудеса ми стільки вже чули в Берліні.
Ми пояснили йому, чого ми приїхали, зазначивши, що Радянська Україна хоче завести на своїх фабриках та заводах таку саму систему пристосування праці осліплих вояків у виробництві.
Це, видимо, Перльсові дуже подобається ... Мої робітники—сліпці, а їх на заводі працює понад 100 чоловіка, нічим не відріжняються в роботі від зрячих. Вони виконують найскладнішу роботу, а як коли, то й регулюють роботу двох і трьох варстатів відразу.
А в тім,— каже Перльс приязно усміхаючись,— зараз ви все побачите самі.
По цехах.
Що надзвичайно вражає на кожному німецькому заводі чужоземців узагалі і нас, мешканців Радянського Союзу, зокрема, то це надзвичайна чистота й порядок.
Коли Перльс почав водити нас уздовж величезної низки блискучих варстатів, ми звернули увагу не на робітника, що нічим не відріжнявся від його видющих товаришів, а на великого фокстер'єра, що лежав оддалік.
Собака з кумедною свідомістю свого службового обов'язку лежала на чистенькому килимку, стежучи за кожним рухом господаря. Тільки тоді, коли ми заговорили, стало помітно, що ясно-блакитні очі робітника зупинили на нас свій неприродньо-шкляний зір.
Перльс надійшов ближче і сказав, показуючи на варстат. Чи бачте, на те, щоб сліпий міг працювати без шкоди для себе, ми зробили спеціяльні сіткові запони, що закривають всі небезпечні місця од його рук.
Дійсно, ремінна передача, валок і свердло в варстату все закрито кріпкою сіткою. Тут залишено тільки невеличкий, але разом з цим достатній для точіння й свердління прозір. 
При наших очах рука сліпого ненароком торкнулася небезпечного місця, зараз же рухом механічного охоронника її було відкинено назад...
Робітник усміхнувся і, показуючи на фокстер'єра, сказав:
Моїй жінці ніколи—вона теж працює на заводі і, крім того, глядить дитину. Кожного ранку і кожного вечора я хожу з „Біппом“ з дому на завод і з заводу до дому.
„Біпп“, чуючи своїм собачим розумом ,що мова мовиться про нього, привітно б'є хвостом по мальованому зеленому килимку і мигає кумедними собачими очима без вій...
Біля варстату з одним пальцем.
Ми йдемо далі, проминувши здорових робітників, що серед них так непомітні сліпі. Зверніть увагу на цього робітника Франца сказав Перльс. У нього ампутована ліва рука і покалічена права; до того ж він ще й зовсім темний на очі і працює тільки одним пальцем правої руки... Здавалося б що працювати біля варстату одним пальцем неможливо. Проте, робітник сидів проти свого варстату, держучи покаліченими пальцями арматуру і виклепував на ній прозір. Хто вас проводжає?— спитав хтось із нас. За мною приходить жінка або синаш з почуттям-власної гідности сказав робітник, обертаючись у наш бік. Вам не тяжко працювати? Ні трохи! Я звик до певних рухів. Протезом лівої руки я дерзку роботу, а правою регулюю рухач. Для нього злагоджено спеціяльний пристрій, щоб захищати його від рухливих і найбільш небезпечних частин машини. Надзвичайно зворушені видовищем титаничної боротьби людини за існування всупереч законам природи,—ми виходимо з механічного цеху.
Сувора система – запорука перемоги.
Ну, що ви гадаєте про постановку справи'? спитав Перльс, частуючи нас на дозвіллі добрим рейнським.
Переказати йому наше здивування було тяжко.
Як ви досягаєте таких чудодійних наслідків, герр Перльс?
Чи бачте, відповів він, пускаючи сизі кільця цигарного диму, тут усе грунтується на суворій системі.
Ми грунтуємо наші досвіди, а я инакше поки що не можу назвати це,—на поступневій орієнтовці сліпих у виробничому оточенні. Тут нічого дивного нема. їхні рухи доведено до головних примітив.
 - При чому вони, як ви вже встигли пересвідчитись, самі працюють часто тільки однією рукою.
Коли ми виїздили з димного містечка Сіменсштадта, позлотисте проміння ранішнього сонця відлискувалось на заводських димарях.
Нас усіх захопив приплив надзвичайної енергії, бо всі ми були окрилені щасливою ідеєю перенести систему Перльса з робітничого передмістя Берліну на наші фабрики й заводи.
