Деревообробництво на Україні.
В попередньому номері нашого журналу зазначалось про текстильну художню промисловість України, тепер же слід зупинити увагу ще на одній галузі народньої творчости —на обробці дерева.
Неможливість задоволити всі свої потреби шляхом тільки сільського господарства, примушувала селянина шукати инших засобів для життя. Найвигіднішими і найбільш доцільними з них і явились кустарні зокрема деревообробництво.
Деревообробництво як кустарний промисел стоїть майже на першому місці серед усих кустарних промислів України і найбільшого розвитку досягає в 4-х губернях: Волині, Полтавщині, Поділлі і Харківщині. Тут в кожній волості майже в кожному селі що небудь виробляється з дерева. Вози, сани, скрині, лопати, ложки, миски, гребінки і взагалі ріжні приладдя до хазяйства, без котрих не обійтись ні в одній господі. Все це виробляється руками кустарів як для власного вжитку так і на продаж. Найголовніше місце серед деревообробницьких промислів належить виробництву колес, бричок, саней і т. инш. В цій галузі працювало більш 16.000 чоловік, і найбільшого розвитку цей промисел досяг на Волині.
Виробництво бричок існувало ще підчас кріпацтва і досягло особливого розвитку під час війни з Туреччиною, яка вимагала значних перевозочних засобів.
Збувались вони в більшости на внутрішньому ринкові, але де-яка частина відправлялась і за кордон. Так, Херсонщина надсилала значну кількість їх в Румунію та Болгарію.
Крім цього, на Україні ще дуже поширене бондарне виробництво, виробництво лопат та граблів, а також деревляного посуду, ложок й инш. Головний район бондарного виробництва це Волинь та Чернигівщина, тут гуртується більше 10.000 бондарів. Тепер цей промисел прийшов в занепад за браком сировини, через те що більшість Ті відправлялось за рордон. Виробництво лопат та граблів поширене найбільш на Поділлі (біля 8.000 кустарів), а виробництво деревляного посуду, головним чином, зосереджено на Поділлі й Волині.
Деревообробництво на Україні ведеться з давніх давен, а відоме воно було ще до історичного часу. Випоблялись ріжні речі зпочатку для власних потреб, потім кочали вироблятись для продажу, поки не набрало це виробництво характеру промисловости. А з огляду на ве, що промисел і мистецтво на Україні тісно звязані між собою, то не можна говорити тільки про один з них, обійшовши мовчанкою друге, через те що народне мистецтво і є підвалина, на якій базуються кустарні промисли.
Кожна окрема річ, що виробляється з дерева (особливо за давніх часів) обов'язково прикрашена різьбою, або старанно розмальована фарбами і треба зауважити, що всі вироби відріжняються старанною обробкою, мудрованим малюнком, відсутністю шаблонности і через те мають надзвичайно оригінальні форми. Тут все робиться від серця й розуму—старанно й любовно, немає абстракцій, немає нічого зайвого, а все потрібне.
Твори народнього мистецтва невід'ємна частка побуту, бо вони звязані з обрядом, традиціями, звичаями. Візьміть, наприклад, хоч так/ просту річ як гребінка. Ні одно весілля не відбудеться без неї.
За день перед вінчанням увечорі нареченій росплітають дружки косу і співають в цей час:
„Ой дай матінко гребінця, Росчесати русу косу до вінця. А ти батеньку гребінку Росчесати русу косу на віки".
Звичайно приноситься тут і гребінка, і гребінець, спеціально придбані для такого випадку як найліпше прикрашені, і урочисто розчісується нареченій коса. Мати, а так само й сама наречена плачуть (цього теж вимагає звичай), а дружки співають жалібні пісні про розлуку матері з дочкою...
Або скриня! Вона ж має найбільше значіння на весіллі. Коли скриня гарна, то й нареченій більше пошани, отже всяка' дівчина й вимагає, щоб її скриня була як найліпше оздоблена самою дрібнісінькою різьбою, або розмальована як найліпшими фарбами. Бо скриня ж для жінки все. Тут ще з її „щасливих дівочих років" ховалися ріжні таємниці. Раніш на Україні вважалося, що жінка щаслива тільки поки вона не вийшла заміж, а коли надіне подружнє ярмо, то тоді вже їй нема щастя. Через те на весіллі і співають такі жалюні пісні, через те завжди і плаче наречена, хоч може й виходить на ліпше життя... Крім убрань, намиста, гаптованих сорочок й инш. в прискринку лежало позав'язуване в вузлики ріжне зілля. Чого тут тільки не було! 1 любисток з зелених свят, і васильки від мертвого, материнка скупина й инш. Все це мало своє значіння і все треба було заховати од матері бо тоді зілля губило свої чари. Ніхто не має права до скрині, будь то мати, батько, сестра —все рівно. А коли дівка виходила заміж — то чоловік теж не мав ніякого піава відчинить скрині без Ті дозволу, бо й ключ у неї завжди висів прив'язаний до пояса. В спадщину скриня могла перейти тільки по смерти, так що з нею було звязане все життя української жінки. Це було колись... Тепер же по багатьох селах замісць скрині даються комоди й шафи і скриня втратила своє значіння.
Виробництво скринь сконцетроване головним чином на Волині, де над ним працює коло 2.000 кустарів. По инших губернях цей промисел і раніш не дуже був розвинений, а тепер і зовсім став занепадати, через те, що значно зменшився попит на скрині. А чумацькі вози? Скільки гіркої праці покладалось на те, щоб зробить і головне прикрасить чумацького воза. Все, починаючи од люшні і кінчаючи ярмом і притикою було оздоблене надзвичайно ніжною дрібнісінькою різьбою.
Закордонна газета „Берлінер Тагеблат- так висловлюється з приводу наших деревляних виробів: .. „І роботи по дереву часто виявляють особливе почуття чарівної краси форми. Так, ми бачимо ложку вона належить до_самої прекрасної взагалі із всих утворених мистецтвом. Її корисна форма відома всим..." й инш.
А коли виготовить чумак воза, запряже в нього круторогих волів, надіне на бакир смушкову шапку, стьобне батогом, затягне сумної пісні і... повернуть спокійно воли на південь прямісінько до Криму, а чумацька пісня ще довго лунає і розлягається по дібровах та ярах і довго ще зітхає може й не одна дівчина або жінка, бо частенько буває й так, що повернуться до дому тільки воли з чужими чумаками, а хазяїнові їхньому сміється десь радісно зелена просторінь степів, або співає синє море... Тепер немає чумків, майже ніхто не їздить на волах, а чумацькі вози пристосовані для коней. Або візьмім ріжні деревляні фігурки, рибки, люльки. Вони виявляють справжній талант народа—художника, бо взагалі тут цілі покоління працюють любовно над формами, походження яких треба шукати в суті національної спільности, а не в фантазії, окремого кустаря. Творить цілий народ, а не окремий кустар.
Творить, вкладаючи розум, силу, любов і працю в свої твори, які і єсть яскравим доказом не аби якого культурного рівня українського народу, На наші українські твори навіть за кордоном звернуто було велику увагу. Так, газета «Берлінер Тагеблат» подає:
«Тільки у народа, де ми з призирством нараховуємо найбільший відсоток неписьменних, існує ще справжнє народне мистецтво. Чи справедливо ж це призирство, чи може людина, яка може сполучати такі надзвичайно прекрасні кольори, рука якої може дати такі ніжні твори, має більшу цінність ніж той, хто вміє, та ще й до того погано писати». Ще слід звернути увагу на праничну дощечку, що вживається для пропечатування праників. Праники теж необхідна річ в побуті українського селянина. Звичаї й традиції вимагають дуже часто виробляти їх по селах. Коли вмірає хто небудь—праник необхідна річ на похоронах, а так само й на весіллі й хрестинах. Причім, для кождої події праники виробляються не однакові, як по формі так і по малюнку, звідси і ріжноманітність орнаменту праничної дошки. Всі деревляні вироби мали раніш великий збут на своєму внутрішньому ринкові і дуже рідко виходили за межі окружного маштабу. За кордон тільки вивозилась і зараз вивозиться дубова клепка. Ще й тепер, не вважаючи на те, що лісів багато знищено і дорого коштує мат ер ія л, все-ж промисел цей так само дуже поширений серед селян. Над обробкою дерева працює ще й тепер по-над 40.000 душ, Звичайно
помалу фабричне виробництво заступає місце домашнього, але всеж ще у нас занадто мало фабрик за для того, щоб задоволити потреби всього багато—міліонового люду України.
