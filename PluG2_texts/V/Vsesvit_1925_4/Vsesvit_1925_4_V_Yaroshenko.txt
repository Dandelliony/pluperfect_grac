Безнадійний оптиміст.
Кожне місто говорив мені мій знайомий рахівник з трест — має свої, властиві тільки для нього одного особливості. Однаково, на чоловіках, як і на жінках одбиваються ці особливосте а тому ви одразу одріжните москвина од киянина, а харків’янина від одесита.
Почнемо так. Я стою коло воріт будинку примусової праці: приніс передачу для чоловіка сестри моєї жінки, що працював раніш у В—і, а потім з-за інтриг попав під суд і слідство, що й завершилося неминучим «Бупром». І от рядом зі мною стоять дві веселих- молодиці з тих, що за найвищу мету свого життя вважають конкуренцію з виробництвом Укрдержспирту. Доки що вони на своєму небезпечному шляху мали по одному-два протоколи і до суду справа не доходила. Ну, так от вони собі вдови, бо чоловіки їхні стали жертвами революції: один у Петлюри сотником, а другий у Деникина поручником. Такі то справи. Далі, що там слід було сумувати сумувалося, що плакати—плакалося,—але до без кінця не можна ж, тай серце не камінь же! Мінялись часи, мінялись люди, мінялися «віхи», мінялось все мінялися й ці молодиці. І зараз вони стоять поруч мене під брамою Бупру — дві типових «зміновіховиці». В нових обставинах ці дві достойних женщини зорієнтувалися: 
по 1) на певну дебелу особу протилежного полу, 
по 2) на непевну суму його не завжди постійного бюджету.
і по 3) знов таки, на певні принціпи Радвлади, що оголосила жінку вільною й незалежною. Ці принціпи обидві не захотіли прийняти як мертву догму і розвели їх далі настільки, на скільки дозволили не досить уважні обходи райміліції та гарні відносини з орендарем будинку № такий-то, по такій-то вулиці.
Трапилось цілком випадково ще й так, що ці обидві печальниці зорієнтувалися на одному громадянинові, Петрові Гарденічу, що всю революцію проїздив на буферах, тендерах і инших невід'ємних частинах потягу і що ставив за найвищу політичну мудрість: нейтралітет —раз і дезертирство з якої б то не було армії —два. Був ще третій пункт у цього розміркованого громадянин — це «крутить» голову одній, «крутить» другій, як що можна, то й третій, — з необхідною умовою — обіцяти обов’язково женитись... коли? Та от, після першого, як приїде, з «діла». А «ділов» у нього була купа! Він їздив під кордон і возив звідти контрабанду. І_Це одна маленька властивість цього громадянина він не любив, щоб знала Манька, що він наворачує «любов» з Катькою, а Катька, що з Зінькою. Словом, конспірація кращої марки не була чужою цьому джентельменові. Тепер знову до наших молодиць під ворітьми Бупра. Ви, гражданка, к мужу? Представьте, да! Я тоже... Мой бєдняжка попал по недоразумєнію.
Ох! Бремена! Якась постать тим часом добре садонула мене ліктем у бік і загаласувала, наче б її різали. Січ ас їх будуть виводить дрова рубать. Ух ти ж, їдять тібє мухи, Андрюшка, побачимо тібя! Я оддав йому ззаду колінком, процідивши крізь зуби щось про те, що для нього ж безпечніше не підлазить з своїм скелетом під ноги чоловіка, що вже 5 років, постійним гавбеком в кращій футбольній команді. А молодиці зіп’ялись навшпиньки, поклавши свої бюсти на голови двох невиразних осіб, подібних до скумбрій за 8 коп. штука, що, вцілившись руками за грати воріт і трохи присівши, їли подвір’я вузенькими очима. Чоловєк чоловєку звер! скаржився в голос невідомо до кого й невідомо на кого ріденький попик, уздрівши на подвір'ї й своє «ісчадіє» товстенького, присадкуватого поповича по йменню Петр, а по фамілії— ми вже згадували — Гарденіч. Претерпевий до конца, той спасеться! — нарешті об’явив безнадійно попик і посунув свою голову меж бюсти двох молодиць близче до воріт.
Одна з скумбрій почала скаржитись: Слухайте, не давіться так на голову, гражданка! У відповідь почулося: Я своєго віжу уже, а ви? І з вуст другої випурхнуло натхненне:
І я свого теж, онде, той, що в галіфе і в синьому френчі, з вусиками... Которий? З великим чубом, такий красівий! Гражданка, тут нєдоразумєніє, ето мой муж. Як? Твій? Петр Гарденіч твій муж? Хі-хі!
От іменно, — Петр Гарденіч мій муж... Странний вопрос! Ах ти ж... Витягнена шия попика меж двох бібстів суперниць нагадувала величезну дулю. Син мой, о син мой шопотів він.
Я не буду оповідати далі, — продовжував мій знайомий рахівник з тресту, як ці молодиці вискубали потім одна одній волосся з голови, як вони артистично лаялися...
Я постарався тільки дати малюнок, навіть трохи розтяг його в деталях, для того, щоб довести, що така пригода могла статись тільки в Київі. І піп, і дві веселих молодиці, — це таке київське, що перенесіть ви його до Харкова, Одеси, — і вам ніхто не повірить, очі заплює.
Навіть на такій паскудній справі, як Бупр, позначилась психологія данного міста. І щоб коли небудь зі мною трапилось щось таке надзвичайне, якийсь такий екстраординарний випадок, о, ви б пізнали в мені киянина, будьте певні!.. Рахівник з тресту бадьоро потиснув мені руку, підморгнув і рушив весело насвистуючи з «Баядерки».
ІІ. 
Тепер прошу читачів перемогти ще один досить нудний розділ, в якому наводиться копія звичайнісінького документу, і без якого ні-ч-чорта не зрозуміти далі. ...15 цього липня я одержав по інструкції Зав. Інструкт. п/в. 150 карб, для об’їзду цукроварень Правобережжя з метою інструктажу, по бухгалтерії на згаданих цукроварнях. Цього ж липня мені було виплачено утримання за два тижні наперед, з огляду на мій командировочний від’їзд. Казенні гроші в сумі
150 карб, я поклав до бокової кишені жілетки, а свої, не пригадаю точно скільки, поклав до бокової кишені піджака і вийшов з Управління.
Дорогою я зустрівся з своїм давнім знайомим С. Шевчуком, касиром з крамниці теж тресту. З його ініціативи ми зайшли до пивної по N-ій вулиці. Тут ми розговорились і в процесі розмови випили, здається, пів дюжини пива.
Треба додати, що я ще не обідав і тому пиво вплинуло на мене, як найгірше. Крім того, я вже коло 8 років (з часів імперіалістичної війни на австрійському фронті, де я працював в інтендантському управлінні)—не курив,— і тому запропонована товаришем і викурена мною цигарка, дуже недобре вплинула на мене і я відчув, що трохи спянів, хоча це зі мною й рідко трапляється.
Як це видно з персональної анкети, заповненої мною, я чоловік жонатий і маю двоє діток. Але ні жінки, ні дітей, як зараз, так і тоді, коли мав місце цей жахливий у моєму житті випадок, у Київі не було. Вони перебували та ще й зараз перебувають недалеко Київа в селі на дачі. Це змушувало мене обідати не вдома, а по ріжних їдальнях, годуючись здебільшого сурогатами, аби дешевше. 1 от почувши себе недобре після випитого пива і викуреної цигарки, я попрощався з товаришем і вирішив піти обідать. Спяніла голова повела мене не до першої ліпшої столовки, як я це робив раніш, а до ресторану «Ампір» з музикою й більярдом.
Там я вже обіду не застав і замовив порціонне. Музика, що наче шум моря, гуде безнастанно в такого роду ресторанах, музика спеціяльно розрахована па підвищення нервів —теж відповідним чином вплинула на мене. Але тут прийшла на підмогу свинина і опорожнивши порцію, я почув себе трохи краще.
Але музика! Музика й багато світла не дали мені отямитись. За сусіднім столиком сидів якийсь чоловік з жінкою і перед ними стояла пляшка портвейну. Ще далі за столиком сиділа сама одна жінка і мені здалося, що вона позирає час од часу на мене.
А музика! Музика не давала мені й хвилини спокою... Тоді я почав навмисне настирливо дивитись на ту одну жінку, і ловить її погляди, але даремно. Жінка тепер дивилась в бік в одну точку і я... збісився... А музика! Музика, як шум моря (я памятаю, це було в Ялті, але...) так і вривалась в уші, погана, солоденька музика, де скрипка ніколи не замовка і не знижується ні на ноту.
Тоді я замовив соб пляшку «Бенікарло»... А ще пізніше я, поминувши столика з чоловіком і жінкою, підсів до столика самотної жінки і вже допитував її, чи вона бува не Клара Сільвестрова, моя знайома з дитинства з Житомира гімназистка. Виявилось, що напевне ні, але приблизно —так, і це спричинилось до рішучих подій зі мною в той вечір. Коли б я далі почав викладати пункт за пунктом, факт за фактом, це була б брехня. Одне що вдержалось у мене в пам’яти, це те, що ми згадували як давно, давно колись, ще в гімназійні роки на об’єднаній вечірці жіночої й чоловічої гімназії, ми вдвох, я і Клара Сільвестрова, забиршись в кабінет директора, цілувались. Власне це були її згадки, тому що я нічого подібного не пам'ятав і не пам'ятаю, навіть більше, я напевне пам’ятаю, що нічого подібного зі мною ніколи не було.
Але в неї так щиро, так тепло горіли тоді очі, що я не міг не погодитись з нею. Ще пам’ятаю, як я хапаючись за спинки стільців та за ріжки столів, під руку з Кларою прямував через темний коритар до окремого кабінету.
Тепер я знаю напевне, що це була підла, паскудна, жадна до грошей женщина, але тоді?!
А музика лізла в уші, сипуча й мокра, як шаткована капуста, і не було мені рятунку.
Пили ще «Токай», «Абрау Дюрсо», і знову згадували, не згадаю вже про що згадували. Заходили якісь жінки, якісь мущини, вітали мене з «днем ангела» і качали... по канаті. Потім я платив по рахунку, при чім, пам’ятаю, як тих грошей, що були в боковій кишені мого піджака, (своїх), не вистарчило і я поліз до бокової кишені жілета, до казенних. Ця маленька деталь очевидно й спричинилась до того, що ми ще поїхали кудись автомобілем, десь мене зсажували, десь мене висажували, десь ми ще пили і десь, мені так здається, я заснув. Потім я буквально нічого не пам'ятаю аж до того моменту, коли прокинувся на світанку по той бік Дніпра майже голий на... пляжі. Далі суду вже відомо все і більш нічого я додати не можу.
Підсудний рахівник тресту П. М. Рубан. 
Р. S. Я почав був своє свідчення сухою офіційною мовою і сам непомітно для себе зблукав з тону. Прошу слідство й суд не ставити мені цього в провину, але прийнявши всю щирість і правдивість мого свідчення, рівно, як і взявши на увагу незаплямованість моєї попередньої роботи, як і моєї особи, не бути надто суворими в присуді.
Ну, і як тобі подобається цей фрукт? запитав мене суддя № 1 участку, коли я склавши вчетверо свідчення гром. П. Рубана, рахівника з тресту і мого знайомого, поклав його на купу паперів на столі судді. Тільки судова практика останніх років може дати такі шедеври. Наше міське суспільство має ще значний відсоток подібного елементу, особливо з поміж службовців підвищеного типу. Це та публіка, яка дивовижним способом проскакує через решета ріжних чисток, але кінець-кінцем, рано чи пізно виплива на поверхню і тоді вже її дмуть і в хвіст, і в гриву. Нічого особливого в тім нема, що рахівник з тресту прокрався, чи розпустив казенні гроші, але щоб опинитися на пляжі? Ха-ха-ха, Це, брат, треба уміть!
Ну, і що ж йому присудили, бідному моєму знайомому з тресту? Три роки. Так це твій знайомий? Нічого в тім дивного нема. Я, брат не здивувався б тепер, навіть тоді, коли б замісць рахівника з тресту я зустрівся з твоїм письменницьким ім’ям та прізвищем.
Слухай, голубе, ти суддя, але... Ну, от, вже й образився!.. Знаєш, є такий анекдотик: зайшов один чоловік до шевця, а той йому й каже: „Ти не дивись, що я швець, а розмовляй зі мною, як з простим чоловіком"... Хиба, коли б замісць рахівника з тресту, та став уже я сам, суддя № 1 участку, тоді може б я і здивувався... Ну голубе, тепер вибач, я мушу вже бігти до губсуду, а ти заходь.
Ви, письменники, чудні якісь такі народи... Нема, нема вас, а тоді, гляди, й забіжить, наче злочинець па місце злочину. Всього кращого! Бувай, бувай, бувай'.. Я йшов і ду мав. 1 в голові дві думки снувались настирливими павутинками і одна думка про нього: невже ж він ідосі певен, цей нещасний рахівник з тресту, що гидка історія з ним, це історія з корінним киянином, а не з корінним обивателем, з корінною, нікчемною людиною, і що тут якусь ролю відограє те, про що він колись торочив мені? А друга думка —чи знає його дружина про це все? Чи має він принаймні передачу від близьких, коли не від жінки? Чи не виконати свій останній обов’язок знайомого і передати йому пару французьких булок та пів фунта пузирної?
І ці людяні наміри привели мене до воріт Бупру. Я передав своєму знайомому, рахівнику з тресту, трохи харчів і писульку такого змісту:
„Я знаю все. Не сумуйте. Одбудете заслужену громадську догану, забудете все, що ви забили собі в голову про місто та його властивости та психологію... З новими силами виходьте скоріш до нового життя.
Назад я одержав зім'яту газету, в яку було загорнено мою передачу, і на клаптику паперу хемичним олівцем надряпану відповідь:
„Я здорово надіюсь на річницю Жовтневої революції, а в звязку з нею й на амністію. Проте я лишаюсь при старому. Як собі знаєте, а така історія могла трапитись тільки в Київі і тільки з корінним киянином. А ну нехай хтось з Москви, чи Харкова опиниться на пляжі?
Ця пригода не зруйнувала мого переконання, навпаки... Я весело і надійно дивлюся вперед!..
