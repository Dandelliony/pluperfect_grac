Штанячі докори.
Ще перед ранком снилося: штани прийшли, світилися і плакались на долю.. Кумедні сни, химерні сни приходять, як даси уяві волю!
В пів-сні ще став складать порядок дня. Ви знаєте, як вранці хочеш спати?... Комісія... доклад... ячейка.. . От свиня Ще б трохи і забув! Сьогодня ж дві наради! А там у клуб: комісія й доклад:
„Література й завдання моменту, А там... Нарешті усьому по нопу вийшов лад, Крім секції мистецтв і плану жентервенту: Призначено в один той самий час. .. Ну та дарма! Щось манкірну із вас!. . Вмиваючись - фурчав: ні, поб’ємо Європу! Дивися як, усе по нопу!
В комісії сидів. Спізнився на доклад. Докладчик щось розвів на двадцять дві години, Та я утік. В ячейці трах: наряд Присяжним в агіт-суд на тему: „Хто в цім винний». Побіг бігцем на першу із нарад. Послухав привітання. Двинув далі. Довідався: друга пішла приймать парад. Пішов на „жентервент", щоб не було скандалів. А там у клуб. Чекав, чекав, чекав... Докладчик не прийшов. Пустили грамофона. Іще десь засідав. На „суді» мов ріка Промов текла: знайома й однотонна.. . Прийшов за північ. Впав без сил. Штани ж Світилися дірками і докором: Назасідав, упав, натружений і спиш? А де ж твоя робота? Де-ж твій сором?
