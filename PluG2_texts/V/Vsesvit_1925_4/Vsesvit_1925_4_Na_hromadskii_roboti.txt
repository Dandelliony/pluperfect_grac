До жіночого дня.
«Жінка це є перша людська істота, що опинилася в рабстві, що стала рабою ще тоді, коли рабів ще не існувало» — зазначає Авг. Бебель.
Протягом всієї історії людства та й її недовгого життя жінку давив тягар, на якому лежать геть чисто всі авторитети: релігій та держави, суспільства й традицій...
І разом з цим це ж їй-жінці найбільші велетні віддали кращі сторінки світової літератури...
А ми знаємо, що в ті роки, коли розпочиналися великі пожежі народнього гніву, жінка йшла поруч із чоловіком, вимагаючи для себе справедливости та волі... Імена цих жінок записано в історії всіх революцій...
Хвилі революційної стихії породили Жовтень, що геть знищив основи минулого та встановив принципи майбутнього. І не проминуло та й немогло проминути становища жінки Радянське законодавство.
Залізний, виразний голос урядових декретів невпинно повторює її ім'я: у перші ж дні перемоги її було зрівняно в правах, кінець покладено було шлюбові, що поневолював її, встановлено було охорону її на виробництві, і сьогодня декрет кричить про грошовий фонд товариствам «колективізації побуту», що розкріпачують жінку, визволяють її з кайданів хазяйнування...
Партія простягає їй квиток, закликаючи її до лав робітничого авангарду... Народжується уважний Охмадіт, чиє пильне
око береже її здоровля, створюючи консультації, лікарні для породіль, ясла для дітей, галасливі дитячі майдани та садки... У лиху годину допомогу подасть Держстрах... Тих же, що зійшов з шляху та поринув у грузькому болоті похотливого міста, закликають до трудового життя та допомагають стати на справжній шлях ради боротьби з проституцією. Але кількох стародавніх ворогів жіночого визволення довгий час не помічали, не виявляли.
Оці вороги не говорять, вони потихеньку крадуть в жінки дозвілля та час, призначений для більшої та радісної праці, це мовчазні вороги, що потихеньку, непомітно поневолюють її.
Хто ж вони що одвіку визискують жінок, що з давніх часів вкорочують її і так недовгого віку? Ось хто вони: горщики, що ставлять у піч, ночви та голка.
Проти них розпочали «рішучий наступ»: товариство колективизації побуту перекидає горщики та ночви, ламає голки. Громадські їдальні, за командою Нархарчу, пральні, кравецькі майстерні все більше й більше відвойовують для жінки отой вільний час, що вони його забирали, все міцніше йдуть у наступ у дрібні сірі жіночі будні.
І жінка, скинувши тягар, йде поруч із чоловіком з новими почуттями, надією та думками.
Пригляньтеся бо уважно до нашого бурхливого радянського дня, ви побачите жінку поруч із чоловіком 'скрізь, почавши від залі засідань ВУЦВК до великої фабрики та заводу...
І це вже звичайнісінька річь: гляньте на вулицю і побачите скрізь кепі на задуманій жіночій голові: з ячейки до профспілки, з виконкому до губкому, з наркомату до якого-небудь бюра. Це вона, нова, з відомостями, відчитами, обіжниками та справками.
Це вона, що кинула геть хатню тишу, та гнеться над книжкою по книгозбірнях, дивується всьому по лабораторіях робфаків, курсів та шкіл, це вона невпинно штурмує великі томи Марксових та Ленінових творів, гризе технологію та бактеріологію, перемагає хемію та агрономію... А другі серед мас, кожну вільну хвилину віддають лікпунктам, хатам-читальням, клубам, делегатським зібранням... Це ті, кого закликав до бадьорого, невпишого руху вперед Жовтень... Вони не спиняючись ідуть вперед широкими шляхами, що розгорнулися перед ними... Пг, іть на звичайне засідання сесії ЗУЦВК: ви побачите її на катедрі за пюпітром, то її закликали обмірковувати важливі державні справи...
Це не Крупські, Самойлови та Миколаївн, що збирали знання в підпіллі, що загартували розум маркерською наукоюстара жіноча гвардія, ні, це жовтневі восьмилітні парости, принесені до робітниче-селянського парламенту з тихих закутків України, гамірливих заводів, із чорного Донбасу...
З якогось —ні на одній мапі не побачим — волинського села Свіді — вона голова сільради т. Панасюк провадить суперечку із фахівцями, доводить числами потребу адміністративного районування всієї країни...
Підійдіть до неї підчас перерви... Під білою хусткою жовте ще від торішнього сонця лице її, вкрите зморшками, посміхнеться: „А я 8 березня двадцять дві «бабі» з лікпункта випускаю, за тих, кому вже й по 40 років, братися починаю“... А ось п'ятидесятилітня полтавськ. селянка т. Марюхна розповідає про свою „війну“: „з нас бабів дуже чоловіки сміються, а ми байдуже свого добиваємося"... „А у нас до того доходила війна, що чоловіки ховали чоботи делегаток, не пускали їх на зібрання" — розповідає завжінвідділом Полтавщини т. Савел'єва і тут же наводить ось яке число: 8.100 делегаток на губерню... 8.100 жінок, що копають яму, закопують в неї колишню страдницьку жіночу долю .. Чи ж це дрібниці? І які іржаві, які непотрібні здаються нам оті старі прислів'я про жінку. Жінки вже захопили командну височінь... А місяці та роки приводять нові непохитні лави дівчат, що виросли та загартувалися в полум’ї червоного вогню. З майданів, дитбудинків та шкіл, перейняті згуками бурхливого оновленого життя, йдуть вони, діти Жовтня—піонерки, юні ленінки, підбадьорюючи що сміливо йдуть попереду...
А смілива, загартована за ці роки диспутами, дискусіями та тезами жіноча половина Молодої Гвардії —без- та Марксистка вже стукає в двері
партії... Три покоління, три високих у майбутнє щаблі... А це майбутнє вимальовується вже певними виразними лініями. Послухайте, хіба це не його риса... „А у нас на нашому металургічному заводі — говорить член завкому Крошка, жінки подали протеста проти реєстрації шлюбу, а не те, щоб і до церкви йти... І далі: „підвищуємо свою кваліфікацію... Де які вже йдуть по 5-му та 6-му розряду токарями, до прокатного та літейного цеху проходимо, туди, де раніше панував чоловік"...
У день жінки, у перший весняний місяць, що року відбувається міжнародній огляд пролетарок.
І в цей день східня жінка, рабиня чоловіка, служниця Магометова та Будди заявляє про те, що вона прокидається, робітниці Заходу, котру давить тягар франка тд долара, вказує на жінку Радянського Союзу, жінку-більшовичку, що показує шлях до майбутнього.
