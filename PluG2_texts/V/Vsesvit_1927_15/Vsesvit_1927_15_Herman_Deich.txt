МОРЯК І ПАНІ
Тепла зоряна ніч, повна чар Півдня. Тихо хилитаються хвилі Мексиканської затоки. Швидко пливе по них пароплав «Слазвел», що везе червоне дерево. На капітанськім мостку похожав помічник капітана —  високий, ставний Реньяр Стіверсен. Час від часу голосно гукав він команду стерничому, все поглядаючи на барометра. Стрілка показує «перемінно». Навколо тиша ночи. Тільки з пишно оздобленої каюти-їдальні чути веселі голоси, брязкіт срібла, кришталю, вибухи жіночого сміху. Там обідав зі своїми гістьми Чапвартс Гінчлі, син власника цілої торговельної флоти, куди належить і «Слазвел», що робить перший рейс.
Серед гостей Кеннайс, красуня Нью-Орлеана.
Чапвартс, щоб позбутися на час суперників, умовив дівчину, взявши з собою тітку, розважитися на затоці. Чапвартс розважав красуню як може. Він і на пароплаві уряджує пишні банкети з музиками, танцями.
І гарні очі дівчини починають ніжніше поглядати на міліярдера.
Дивно! Що така красуня знаходить у такому мізерному чоловічкові, з риб'ячими очима, клишоногому рахитикові? — думає Реньяр, прислухаючись до заразливо-веселого дівочого сміху. — Та ж така не продасть себе за гроші!!. Реньяра заступив капітан. Коли юнак сходив з містка, все товариство висипало на чардак. Чапвартс підвів Кеннайс до морських складаних стільців і хотів був рос крити один із них. Та як він не силкувався, як не змагався, нічого не зміг зробити.
Реньяр узяв стільця згрубілими сильними руками і зразу роскрип його, немов ту книгу, несміливо посміхнувшись Ксннайс.
Спасибі, Чеппі!— обізвалася вона до міліярдера, тільки зиркнувши на моряка холодним, погордливим поглядом. Реньяр почервонів і, доторкнувшись кашкета, відійшов. Яка сильна, здорова тварина, оцей молодець!— долинув до його вигук дівчини. Юнак здрігнувся і до крови прикусив губу.
Хмурий, понурий, сидів він у манесенькій каюті, де обідали службовці, дожидаючись обіду. Він не мав сили розсердитися на красуню, закохавшись у неї без тями, але на серці йому було тяжко, в голові ворушилися гіркі думки... «Тварина!» Чому тварина він, а не оця підсліпувата малпа —  «Чеппі»? Тому, що наперфумований, пишно вбраний у білосніжну фланелю панок належить до аристократії Нью-Орлеана! А він, Реньяр, бурлака, ходить у робочій куртці і для красуні —  чорна кістка, плебей! А на вулицях же жінки — та ще й які жінки!— всміхаються до нього... А веселі дівчата в портах мало не б'ються за нього...
Проте хіба ж можна рівняти ці нещасні створіння до такої справжньої пані... А для неї він — тільки тварина, чорна кістка... І нехай! Нехай собі!.. І ну її!
Енергійно хитнувши головою з пишними кучерями, юнак почав їсти. Раптом вбіг слуга хінець. Капітан кликати вам! Ходіть йому швидко! — гукнув він.
Невдоволений вийшов Реньяр на чардак. Капітан стояв занепокоєний перед барометром. Гляньте-но, Стіверсене, чи не сказився барометр? — гукнув він.
Реньяр глянув і здивувався. Стрілка стояла на «бурі». Оглянувся навколо. Затока була спокійнісінька. Я питався, — казав далі капітан. — Радіо не подав ніяких звісток про бурю.
Та ось вона!— озвався Реньяр.
В далечині раптом з'явилася темна пляма. Вона бігла стрілою, стираючи зорі. І через хвилину пароплав став підноситися вище та вище, а потім покотився вниз, немов з гори.
Пекло випускав на нас усіх чортів! — скрикнув капітан і гукнув Реньярові повернути пароплав проти вітру. Той кинувся до кермового колеса і, відштовхнувши стерничого, повернув пароплав.
Та навколо вже пінилися, шаліли хвилі-гори, полив дощ і буря почала кидати, шарпати «Слазвел».
Линви, що ними було пов'язано червоне дерево, рвалися. Здорові стовбурі накотилися на чардак, залитий уже водою. Залило й машину. Електрика згасла. Динама стала.
Бачучи, що пароплив загине неминуче, капітан звелів спускати рятівничі човни і люде почали стрибати в них.
А Реньяр усе стояв при кермовім колесі, поки була пара. Тоді сіпнувся на чардак, спустив сам на воду останній човен, швидко прив'язав до бортів весла і два паруси. З темряви виринула коло нього людська постать.
Реньяр вхопив її і кинув у човен. Другу, третю, і нарешті, безцеремонно шпурнув туди ж чоловіка в білій фланелі і метнувся по каютах — чи не залишилося кого там. В одній з них кидалася в нестямі, ридаючи, Кеннайс. Він схопив дівчину на руки, обережно спустив її в човен, стрибнув сам, одрубав ливну, човен полинув у морок бурі, що вила звірем.
Страшна була це ніч! Не раз нещасні пасажири човна були на волосинку від смерти. Але на ранок вітер раптом ущух, буря перестала. Подивився Реньяр при світлі сонця, що стало сходити, на своїх спут-спутників. Негр, ірландець, матрос не знати якої нації, немов стерялись, були без краю нужденні. А самовпевнений чепурун «Чеппі» обернувся в мокру нещасну] курку і цокотів з переляку зубами. Навіть пишна Кеннайс втратила чимало зі своїх чар і жалібно стогнала, напівлежачи на ослоні.
Що робити з такою командою? І ні краплі води, ні крихти їсти. . Перевів погляд Реньяр на пароплав, що темнів далеко; червоне дерево, що було на йому, не дало йому затонути, але тільки передня [Частина підносилася над водою.
Треба повернутися на «Слазвел», —  рішуче заявив Реньяр, — там хоч їсти доволі...
І швидко поставивши паруса ухопив весла. Керуючи ними як стерном, він погнав човен до пароплаву. Нарешті доплили. Зійшовши на чардак, усі зразу й полягали та проснули тут, просто на сонці. Усі, окрім Реньяра.
Витягши зза пазухи дорогі тепер сірники, він поклав їх на сонце сушитись, а сам пішов шукати, що треба. Швидко приніс він бляшанку вогнегасителя і двоє відер, потім назривав ізоляційних рурок з електричних проводів, стукати, обрізувати, майструвати.
- Що це ви робите? — спитала прокинувшись Кеннайс, цікаво придивляючись до гарячкової роботи юнака. Дестиляційний апарат! Не пропадати ж нам без води, —  одказав той, сполоснувши бляшанку та наливши в неї морської води. А ну лиш, уставайте! — І Реньяр потермосив за плече міліярдера. — Тягніть сюди ланцюги та скільки влізе заліза. Ви що це? Здуріли? — визвірився той — Забули, хто ви і хто я?— Реньяр посміхнувся. Я тепер капітан, а ви всі тут — моя команда, що повинна слухатись мене без одмови. Швидче за діло!.. А ви, — звернувся він до трьох інших —  дров, сухих дощок, усього, що може горіти.
Незабаром на рос кладених ланцюгах горіло вогнище і вода з бляшанки почала капати в відро.
Першій пити пані! — І Реньяр кивнув дівчині, щоб вона підійшла. З якою втіхою напилася Кеннайс, що мало не вмирала від спраги. І як же приязно, навіть ніжно поглянула вона на юнака! Яка ви дивна людина! — скрикнула вона. — Що б то було зі мною без вас, з оцими нікчемами!.. — І в погляді красуні, що перебіг по нужденій фігурці Чапвартса, була безмежна погорда. Реньяр спалахнув од щастя. Він з гордістю почув, яке мав значіння для дівчини. «Чеппі», з усіма своїми міліярдами в банках, не міг дати їй кухля води. А він, Реньяр, напоїв, а зараз і нагодує...
І з новим припливом енергії юнак рушив до корми, залитої водою, але спинився з прокльоном. Дві акули, два страшних людоїди, ліниво плавали в воді, що залила чардак. Підбігли й інші до Реньяра і з жахом дивилися на акул. Але Реньяр прогнав товариство разом із «Чеппі» до перегонного кубу, а сам знову подався на розвідку.
Незабаром він повернувся, заспокоюче посміхаючись до Кеннайс. В руках у нього була бляшанка з їдким нагром і величезна жирна риба, висушена одним з негрів. Проткнувши в бляшанці чимало дірочок, він загорнув її в рибу. Кеннайс стояла коло нього і в захопленню стежила за кожним його рухом. Зав'язавши рибу з бляшанкою мотузочком, він кинув її акулам. Тепер дивіться, яка буде комедія — озвався Реньяр до дівчини, весело підморгнувши.
Менша акула тикнулась носом у кинуте і почала термосити його. Та тут стрімголов налетіла більша, вирвала скрутіль у меншої і жадібно проковтнула його. Кілька хвилин акули далі плавали спокійно по залитому чардакові. Потім велика акула страшенно забилася. Стала сторч на голову, далі на хвіст, а після того сіпнулася геть з пароплаву. Друга — за нею.
Тепер Реньяр міг спокійно піти по їжу. Він узяв із собою негра і вони принесли купу бляшанок з консервами. Зараз зготували зупу. Кеннайс, що досі знала тільки делікатні гастрономічні бульони, тепер жадібно їла цю зупу просто з горщика. Наївшись, вона знову обдарувала Реньяра таким поглядом і усмішкою, що йому кров ударила в голову і в очах потемніло.
Коли ж «Чеппі», попоївши і ставши від цього в доброму гуморі, заговорив до красуні, вона з погородою відвернувся від нього.
Реньяр мало не здурів з утіхи. На радощах приніс він іще всякої їжи, потім притяг підмочені матраси, ковдри і пророскладав на сонці сушитись.
Стало смеркати. Повечеряли. Наказавши мільярдерові добре помити горщик спід зупи. Реньяр погасив вогнище, помостив Кеннайс ліжко в куточку і дозволив команді лягати спати. Нарешті поклався й сам. Це він уперше спочивав після цілої доби страшенного напруження всіх сил. Доля дала йому можливість показати себе, показати, чого він справді вартий! І красуня, неприступна як зоря, не тільки оцінила його, але як ніжно дивилась на нього, посміхалась... Раніше кілька годин тому, він був для неї твариною... чорно то кісткою... А тепер!., тепер!..
Реньяр аж схопився від радощів і скрикнув. Він побачив далеко в темряві ясну точку. Що з вами? — запитала Кеннайс, вставши й собі та підходячи до його. Там... пароплав іде! — схвильовано відказав Реньяр. —  Але далеко, не побачить нас. Так зробіть що-небудь, щоб нас побачили! Ви ж такий розумний, швидче, швидче!— істерично гукнула дівчина і знесилена прихилилась до нього.
Від цього дотику огонь пробіг юнакові по жилах і він одною рукою обняв Кеннайс. А та враз пригорнулася до нього. Не тямлячи себе, Реньяр нахилився поцілувати красуню, коли заскрипів писклявий голос «Чеппі»: Дивіться! Чи це не пароплав там? Так, так, — гукали інші, підбігаючи до Реньяра, що непомітно випустив дівчину з обійм: — Він сюди йде!.. Треба подати гасло, щоб він не проминув нас... Чим? Як?— белькотів Реньяр, ще не отямившись...
Та раптом він радісно скрикнув, згадавши, що в його в кишені електричний лихтар. Вихопивши його, він притиснув гудзика.
Тим часом ясна точка наближалася, ставала яснішою, а Реньяр усе натискав та натискав гудзика.
І пароплав, що йшов до Нового Орлеану, помітив його гасло.
Коли він підплив до «Слазвела», Кеннайс од радощів зомліла, і Реньяр переніс її на пароплав на руках.
Тут жертв аварії гостинно привітали. Про катастрофу вже було відомо через радіо, було відомо й те, що капітана, тітку красуні та всіх інших підобрав купецький корабель.
Кеннайс і Чапвартс одразу стали центром загальної уваги й гостинности.
На другий день, відпочивши, добре вдягнені в одежу, що дали їм пасажири, сиділи вони на чардаку, оточені юрбою цікавих.
Красуння Кеннайс осміхаючись оповідала про пережите, ніжно при цьому поглядаючи на «Чеппі», кому повернулася його самовпевненість і самовдоволення міліярдера.
Повз них проходило кілька службовців.
З ними йшов Реньяр, у постій одежі, але гарний, ставний, мужний. Аж, ось і він!— прощебетала Кеннайс... Ви не можете собі уявити, яка це сильна тварина, — правда Чеппі? Ми багато завдячуєм йому. І скоро я доберуся до чекової книжки, я нагороджу його!.. Полишіть це мені, як вашому майбутньому чоловікові, — промовив «Чеппі» і самовдоволено озирнувся.
Почувши голос Кеннайс, Рен'яр був спинився, але ж увесь здрігнувся, немов від батога. Знову він «тварина»! Знову цей холодний погляд, що байдужно перебіг по ній.
Лють, пекучий біль, охопили юнака. Він гостро сіпнувся до дівчини, але враз отямився. Не дурно ж він пройшов сувору школу життя! Він умів панувати над собою. І блідий, як смерть, але посміхаючись погірдливою усмішкою, пішов він далі, буркнувши тільки одно єдине слівце...
Коли б була Кеннайс почула, як він назвав її!! Як ні раз і ніхто не назвав портової повії, що продав себе, але заради шматка хліба...
