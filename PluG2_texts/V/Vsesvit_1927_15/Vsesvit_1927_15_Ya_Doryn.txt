НАШІ ДОСЯГНЕННЯ
Імперіялістична та горожанська війна закінчилися. Наслідки —  безліч інвалідів. Міліони й міліони робітників та селян вчора ще дужі, бадьорі, повні сил і здоров'я, сьогодні каліки, життьові покидьки: хто без рук, хто без ніг. Вони осторонь життя і праці.
На фронті, на передових позиціях, під гарматним обстрілом та дощем куль годі було думать про операції за останнім словом хірургічної техніки. В наслідок маємо безліч ампутованих рук і ніг, що їхні кульги непридатні навіть для протезування (не так бо зроблено ампутацію, як того потрібує протезування).
Або ось: чудова, жвава, весела дитина: раптом вона сумнішеє, на очах, як то кажуть, худне; щічки стають бліді — дитина тане. Одночасно сустави колінні або крижкових костей позбавляються повної рухливости.
А то трапляється так: батьки починають помічати, що в дитини на спинці десь уподовж хребта з'являється маленький бугрик. Де далі цей бугрик більшає, розростається і ось маєте горба. Перед очима батьків з усім жахом потворности — росте горбата дитина.
Ще інше: народилася прекрасна дитина. Та ось вона ніби помалу набуває звички тримати одну, а то й обидві ніжки якось криво, не так як усі. Минає якийсь час, дитина підростає і ... клишоногість вимальовується в усій своїй красі.
До тепер тільки окремі хірурги бралися лікувати хорих на туберкульоз костей та виправляти кульги і ріжноманітні каліцтва. І тільки в Німеччині ортопедичну хірургію кілька років тому вилучено в окрему дисципліну. В 1922 році після горожанської війни, коли число інвалідів з непридатними до протезування кінцевостями досягло в нас величезних розмірів —  саме життя стало вимагати утворення такого інституту, що сконцентрував-би всі питання ортопедії і поставив її на науковий грунт.
Саме тоді професор Трегубов заснував при Харківському медичному інституті катедру й клініку ортопедичної хірургії.
Катедра ортопедії поставила собі за мету: підготувати з студентів значний кадр ортопедів на випадок, коли б нам довелося оборонятись. Німецька бо статистика доводить, що ті дивізії, де підчас війни було досить спеціялістів ортопедів, дали менш інвалідів, а ніж ті, що не мали цих спеціялістів.
Далі, ортопедія має виправляти ті кульги, що за бойових часів були ампутовані невірно, зробити їх придатними для протезування і цим вернути інвалідів до лав трудящих.
Розвиток техніки викликав і величезну кількість промислових травм,о тайні каліцтва. Завдання ортопедії виправляти ці каліцтва і таким способом зменшувати кількість інвалідів праці. В цей час, коли катедра й клініка ортопедичної хірургії святкують п'ятиріччя свого існування, слід підкреслити, що катедра протягом цього часу блискуче виконувала свої завдання.
Під керовництвом проф. Трегубова до 2000 студентів-медиків здобули тут собі ортопедичну освіту.
Особливо довгого й упертого лікування вимагає туберкульоз костей; цілі рої и потрібно витрачати на кожного пацієнта. Тільки безмежна любов то своєї справи надає терпіння і самовідданости, що їх виявляють у своїй роботі і професор Трегубов і всі співробітники клініки ортопедичної хірургії.
