КУТОЧОК ХІНЦІВ У ХАРКОВІ
Там, де найжвавіший торг на Рибному базарі, де найбільше метушні, — незграбною купою стовбичить будинок, архітектури старовинної і таки досить недоладної.
Невеличке подвір'я, оточене фантастичними руїнами давно забутого погорілища, являв собою щось занедбане, закинуте, безпритульне...
Вузенькі східці, на зразок драбини, що нею лазять на голубятню — ведуть до другого поверху цього дивного будинку, просто в коридор з роззявинами замісць давно повибиваних шибок.
Далі — житло. Це — єдине в Харкові співжитло хінців.
Цілковите розчаровання чекав на прихильника східної екзотики, що силкувався б відшукати тут щось подібного до хінських кварталів у Лондоні, Чікаго та Сан-Франціско, з їхнім метушливим торгом, опіумом, ріжнобарвністю національних убрань та орнаментикою туго скручених кіс.
Міцний дух ситого доброго борщу, сизі струмки диму нашої таки «кремінчуцької» махорки та ще «Гулюбленої харківчанами
«Змички», певно і недвозначно свідчать за суто українську «орієнтацію» мешканців цього співжитла.
З напівросчинених у коридор дверей чутно дрібну руську говірку жінок, що якось дивно бренить на тлі тенорових нот незвиклих нам модуляцій хінської мови чоловіків.
День неробочий, і тому майже всі мешканці вкупі. Все до коридору вибігають заклопотані господарки, поспіль руські жінки, і дивно, — всі як одна біляві... Повільно, з відтінком східної млявости, похожають парами і поодинці чоловіки — хінці, а попід ногами у них нишпорять чорняві, з блискучими ледве-ледве косими оченятами малята.
Життя зосереджено в «Червоному куточкові» — світла, велика кімната, гарно оздоблена хінськими прапорами, географічними мапами, яскравими хінськими та радянськими плакатами, діяграмами. В центрі — портрети: Карла Маркса, В. І. Леніна і Сун-Яг-Сена.
Знайомимося з Завід, куточка Сун-Фу. Виявляється, що він партієць з 1925 року. Крім нього в співжитлі ще десять членів партії хінців. Решта на 90% члени профсоюзу; службовці міліції, трамваю, охорони, на виробництві, в установах.
Всі вони мають великий воєнний стаж. Є з них кілька інвалідів-пенсіонерів, тяжко поранених за війни.
Демобілізувавшись, майже всі одружилися виключно з руськими жінками, мають дітвору і вільно засвоїли ввесь побут радянського життя.
Та опанувати руську мову для них справа не легка. Дивно пом'якшена невиразними закінченнями хінської словотворчосте, уривчасті, з наочним напруженням побудовані речення надзвичайно тяжко розбирати незвиклому співрозмовцеві.
Два гуртки: лікнеп і політграмоти, ретельно відвідують усі мешканці співжитла. Багато гарно підібраних книжок, газет та журналів і хінських і наших радянських. Хінці виявляють гостру цікавість до політичного життя, прагнуть наукових знань. Все це справляє надзвичайно гарне вражіння.
Очевидно, тут багато працюють з дійсно хінською ретельністю та посидючістю.
Заля червоного куточка хутко сповняється хінців, їхніх жінок і дітей.
Зав'язуються знайомства; довідуємось про дуже цікаві біографії цих людей далекого, загадкового Сходу.
Ось, наприклад, Ян-Тан-Фу — родом з Пекіна, «чистокровний пролетар». Він п'ять років працював за машиніста на залізниці Пекін-Мукден. Не вподобалося. Пішов за кочегара на пароплав, що рейсував поміж портами далекого Сходу та Архангельском. Потім став на працю в одному з металургічних заводів у Катеринбурзі, де й захопила його революція. Довгі роки горожанської війни... — а тепер міліціонер.
Стримана, повна власної гідности людина, з великим міжнароднім, справжньо пролетарським стажем. Ще низка знайомств; та тільки невиразно запам'яталися прізвища, біографії; твердо пригадується тільки одне: всі вони з самої гущавини многоміліонних мас хінського пролетаріяту.
Хінці гаряче цікавляться подіями на батьківщині і певн неодмінної й швидкої перемоги кантонського уряду.
«Кантон наш, Шанхай наш; швидко, швидко і Пекін наш буде...
Таки дібрали ми змісту з переплутаної і перекрученої мови наших знайомих.
І єдину хінську газету «Гун-Іні-Жа-Лун» «Робітничий шлях»), що якось дивно починається з четвертої сторінки і неначе вся вимережана якимись дивними визерунками загадкових хінських письмен, чисто до Дірок зачитують. «Наша газета —  робітнича», — тепло, радісно висловлюються за неї читачі. А ще ж так недавно безнадійно вони боролися в туманних нетрях конфуціянської «премудрости».
Надзвичайно гарненькі дитинчата в цьому співжитлі. Чорняві, з агатовими очицями і до того дивно біловиді. Вони здається, всі поспіль— Володимири...
«Наша зміна», ласкаво посміхаючись «рекомендують» хінці свою малечу.
Крім співжитла, де оселилося до 70 чоловіка, проживають у Харкові хінці і по приватних помешканнях, переважно на околицях міста.
То — промисловці. Виробляють вони жіночі калиточки і продають їх по базарах. Жінки ж їхні — справжні хінки у ватяних кохтах з покаліченими ногами. Вони на всіх великих вулицях Харкова пропонують свої строкаті, дивовижні, подібні до їжаків хінські іграшки.
Таких хінців небагато і мешкають вони якось відокремившись від головного справжньо пролетарського ядра хінської колонії в Харкові.
