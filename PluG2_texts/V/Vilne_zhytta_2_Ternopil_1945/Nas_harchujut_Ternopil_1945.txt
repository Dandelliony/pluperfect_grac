Нас харчують тут добре
Односельчани мої добре знають скільки настраждався я і за поміщицької Польші, і за час хазяйнування німців у Золотниківському районі. Мав 
я на шість душ сім'ї один гектар землі. Та цей гектар, щоб обробити, треба було хлібом за коня платити. Ото й доводилось день і ніч за 
десятий сніп жати хліб куркулям, щоб якнебудь перебитися з сім'єю. Взимку ходив на заробітки в Підгайці до багатія Габера. У нього 
працював розпилюванні лісу циркуляркою. Радянська влада в 1939 році, ліквідувала споконвічну несправедливість у користуванні землею. 
Батракуванню моєму настав кінець. Я одержав додатково 2.5 гектари родючої землі і повноправним став громадянином нашої Батьківщини. 
Віддячити бльшовицькій партії і радянській владі за те, що ощасливили мою сім'ю, - ця мрія не покидала мене від 1939 року. I от настав 
слушний момент. Партія і уряд покликали мене разом з тисячами інших громадян на відбудову Всесоюзної кочегарки - Донбасу, вщент 
зруйнованого гітлерівськими бандитами. Мені випала честь будувати нову шахту. Працюю бригадиром на розпилюванні лісу циркуляркою. В моїй 
бригаді - тернопільці з села Золотники Давида та Кришко. Тут, на будівництві, я ще раз пересвідчився, що тільки радянська влада - влада 
робітників і селян, піклується про нормальні умови життя трудящих. Кожному зрозуміло, що там, де тільки-но починається будівництво, 
зустрічається багато недоліків, труднощів. Та не зважаючи на це, ми з перших же днів роботи були забезпечені всім необхідним. Харчуємося 
всі в їдальні тричі на день. Для стахановців і ударників, тобто для тих, що перевиконують норми виробітку, є окрема зала. Крім 
трьохразового гарячого харчування стахановці й ударники одержують додатково сало, цукор і додаткові м'ясні харчі. Цей додатковий харч 
систематично одержують всі члени моєї бригади, оскільки ми щодня виконуємо норму на 120-150 процентів. При їдальні в буфет. В ньому ми 
одержуємо свою норму хліба. Я, і всі ті, що працюють на поверхні, одержуємо 700 грамів хліба. Для підземних робітників норма - один 
кілограм. В їдальні готують смачну їжу. Але харчуватись в ній необов'язково. Хто хоче - бере продукти додому і там йому готує їжу 
господарка квартири. Місцеві шахтарі, звичайно, живуть краще за нас. Кожен з них обробляє город, тримає корову, свиней, птицю. Але, не 
зважаючи на труднощі військового часу, можна сказати, що й ми, приїжджі робітники, на Донбасі живемо добре.