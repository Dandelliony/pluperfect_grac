Вулиці м. Тернополя почали наповнюватись людьми ще о третій годині ночі. Біля репродукторів зібрались великі юрби народу. Кожному хотілось особисто послухати довгождану звістку про остаточну перемогу над німецькими бандитами, які по-варварському знищили красунь Тернопіль, замордували десятки тисяч його мешканців.
О 8 годині ранку на всіх об'єктах залізничного вузла відбулись мітинги робітників і службовців. А о 12 годині стрункі колони залізничників з тозунгами, транспарантами і портретами великого Сталіна прийшли на центральну площу міста. Тут зібрались на урочистий мілинг тисячі людей.
Веселі обличчя тернопільців, ніби говорили: тяжко було нам, але ми перемогли. Люди привітали один одного, стискуючи руки, радісно вигукуючи: «Перемога за нами».
Урочистий мітинг відкрив голова міської Ради депутатів трудящих тов. Кондратенко. Поздоровивши трудящих з великим святом, він надає слово вчителеві тов. Душик.
 — Фашистські варвари, — каже тов. Душик, — мали намір навіки закріпачити слов'янські народи. Але їхні плани догори дном перевернув героїчний радянський народ, який зумів згуртувати навколо себе й повести на священну війну проти фашизму югославців, чехів, словаків, поляків і всіх інших братів-слов'ян. Сьогодні ми свідки перемоги світла над темрявою, правди — над несправедливістю, демократії над теранією.
Робітник малярної майстерні тов. Орвич у своєму виступі заявив, що трудящі докладуть всіх зусиль, щоб підняти з руїн рідне місто — обласний центр Тернопіль.
Промови ораторів часто переривалися здравицями на честь радянських воїнів-визволителів, на честь організатора і натхненника перемоги, геніального полководця товариша Сталіна.
Мітинг закінчився салютом, який дано на честь історичної перемоги радянської зброї.
Протягом цілого дня і до пізньої ночі тернопільці заповнювали вулиці міста, поздоровляли один одного. О 9 годині вечора, коли до народу звернувся вождь наш, рідний Сталін, всі, хто був на вулицях, підійшли до репродукторів. Історична промова вождя була вислухана з величезною увагою. А по закінченні її тернопільці разом з усім радянським народом дружно аплодували великому полководцеві Маршалові Перемог.
