В Чортківському міськкомі КП(б)У
Бюро Чортківського міського комітету КП(б)У на своєму засіданні розглянуло статтю, надруковану в газеті «Вільне життя» від 13 березня ц. р. під назвою «Шановний Зуб і його діяльність» і визнало факти, викладені в статті, цілком правильними. За погану роботу міськкомунгоспу, за невиконання рішення бюро МК КП(б)У від 14.2 — 1945 р. про роботу міськкомунгоспу бюро МК КП(б)У оголосило членові КП(б)У, завідуючому міськкомунгоспом тов. Зубу сувору догану.
Тов. Зубу запропоновано покращити роботу міського комунального господарства.
12 квітня ц. р. бюро Чортківського міського комітету КП(б)У розглянуло питання про члена партії, голову міської Ради депутатів трудящих тов. Урасова. За розвал роботи міської Ради, порушення радянського законодавства, нечуле ставлення до побутових потреб населення (про що писалося в газеті «Вільне життя» 28 березня 1945 року) бюро міського комітету КП(б)У ухвалило зняти т. Урасова з посади голови міської Ради депутатів трудящих і оголосило йому сувору догану.
