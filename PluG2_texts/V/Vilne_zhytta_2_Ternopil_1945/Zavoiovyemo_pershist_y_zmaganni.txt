Завойовуємо першість у змаганні
	Більшість районів Тернопільщини вже почали весняну сівбу ярих культур вибірково, а південні райони розгортають масові польові роботи. Як же працівники сільського господарства нашої області підготувалися до виходу в поле?
	За планом колгоспи повинні посіяти ярих зернових, бобових, технічних, овочевих, кормових культур і картоплі 13 326 гектарів, а селяни - 602.938 гектарів. Щоб засіяти цю площу добірним насінням, в колгоспах і одноосібних селян невистачало посівного матеріолу. Радянський уряд відпустив насінневу позику для колгоспів - 4 429 центнерів, а для селян - 17.100 та обмінного фонду 72.000 центнерів. Це свідчить про велике піклування нашого уряду і більшовицької партії за найскоріше відбудування пограбованого і зруйнованого гітлерівцями сільського господарства.
	Проте, не всі районні земельні відділи проявили достатню зворотливість, щоб завчасно провести обмінні операції та вибрати й розподілити серед селян насінневу позику. Чимало обмінного фонду і позики досі ще не використано.
	Недостатньо заготовлено насіння картоплі. Сподіватись на завезення його не можна. Наша область багата на картоплю. Отже,насіння її необхідно, не гаючи часу, заготовити на місці.
	Весь посівний матеріал, який був засипаний,очищено від сорняків. Для очистки насіння в селах було організовано 1945 громадських зерноочисних пунктів. Але мало очистити зерно, його треба протруїти. Для цього необхідно не менше 15 тонн препаратів АБ та 13 тонн формаліну. Не зважаючи на те, що Наркомат Земельних Справ відпустив нам достатню кількість цих ядохімікатів, неповороткість обласної контори сільгосппостачу гальмує протруювання насіння.
	Добре справилися колгоспники, селяни й робітники МТС з ремонтом сільськогосподарських машин та інвентаря. Успішному проведенню ремонту плугів, борін, культиваторів сприяло своєчасне відкриття кузень в селах, створення виїзних ремонтних бригад машинно-тракторних станцій. 
	Річний план ремонту тракторів і причіпного інвентаря переважна більшість МТС виконала ще в січні. Між тим, знайшлись подекуди й такі директори і механіки МТС, які, погнавшись за строками, не звернули уваги на якість ремонту. Через те декому довелося ремонтувати заново. Так поступили, наприклад, керівники Іванівської машинно-тракторної станції (деректор тов. Яровебко, старший механік тов. Пишняк). Ще 30 грудня минулого року вони заявили про готовність всіх тракторів. Але при перевірці виявилось, що 3 трактори відремонтовано недоброякісно, їх довелось поставити на повторний ремонт.
	Для безперебійної роботи машин на весняній сівбі радянський уряд відпустив нам потрібну кількість пального і мастива. Але південна група районів, де раніше від усіх почалася сівба, своєчасно не завезла гасу. Справа в тому, що МТС цих районів, згідно рознарядки, повинні були одержувати гас на Чортківській базі, а облнафтозбуд не забезпечив підвозу сюди пального. Отже і цей недолік, якщо його не усунути негайно, може загальмувати успішне проведення весняних польових робіт.
	Машинно-тракторні станції закликані допомагати в обробітку землі не лише колгоспам, але і бідняцько-середняцьким господарствам, зокрема, сім'ям червоноармійців і вдовам, чоловіки яких загинули в боротьбі проти німецько-фашистських загарбників або українсько-німецьких націоналістів. Правильно зрозуміли це своє завдання керівники Мушкатівської, Іванівської, Білобожницької і ряду інших машинно-тракторних станцій. За допомогою районних партійних організацій і сільських Рад вони провели велику роз'яснювальну роботу в селах і уклали своєчасно з селянами договори на тракторні роботи. А от директорові Мишковецької МТС тов. Омельченко минулорічні успіхи запаморочили голову. Одержавши багато подяк від селян за допомогу в обмолоті врожаю, він склав руки і чекає, доки до нього прийдуть з проханням укласти договори. Тов. Омельченко покищо уклав договори лише на 3,5 гектари.
	Не краще поставились до цієї важливої політичної справи і в Летятинській МТС. Тут уклали договори на обробіток 80 гектарів при плані 670 гектарів.
	В нашій області є понад 150 тисяч безкінних селян. Допомогти їм повинні машинно-тракторні станції, селяни, які мають коней.
	Багато є господарств, що мають по одній коняці. Безумовно, вони неспроможні провести свібу самостійно. Щоб вивершити польові роботи в стислі строки, партійні і радянські організації провели значну роботу по об'єднанню селян в супряги. Супряг на Тернопільщині організовано 51797. Проте, і при супрягах, з наявною кількістю коней, важко своєчасно вивершити сівбу. Треба широко застосувати досвід колгоспів і селян Заліщицького, Мельнице-Подільського, Борщівського та інших районів, які використовують на польових роботах корів, як додаткове тягло.
	Обласна нарада передовиків сільського господарства 16 березня прийняла договір соціалістичного змагання за першість з Чернівецькою областю. Земельні органи, керівники МТС разом з партійними організаціями повинні організовувати трудівників сільського господарства на якнайскоріше усунення недоліків, на боротьбу за виконання й перевиконання зобов'язань нашої області в проведенні весняних польових робіт, щоб завоювати першість у соціалістичному змаганні, одержати в 1945 році високий врожай.
		І. Борисенко.
		Начальник обласного земельного відділу.
		Відповідальний редактор А. Мазанько  