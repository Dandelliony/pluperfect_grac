Покарала громада
Біля Тернополя Серет тече особливо швидко й навально. Таїть він у собі, як і люди, що населили цей квітучий куточок, невичерпні запаси 
енергії і сил. Чарівним вигином ріка обіймає мальовниче село Острів. Поміж Островом і Буцневою - МТС, заводи цегли і вапна, спиртзавод і 
маслозавод, кам'яні копальні. На річці є гребля, шлюз, урбіна в 150 кіловат. Треба небагато праці, щоб спорудити гідроелектростанцію і 
електрофікувати всі околишні підприємства, освітити Острів та сусідні села. Можна буде також організувати електромолотьбу. Великі 
можливості, великі перепективи. Докласти тільки рук. I тому зрозуміло, чому так ревностно і гаряче у селі Острів обговорюється постанова 
партії і уряду про відбудову і дальший розвиток господарства, а також їх звернення до трудящих західних областей. Нещодавно в селі Острів 
відбулися багатолюдні збори селян. Оратори виголошували слова подяки радянській владі за піклування, слова гніву до українсько-німецьких 
бандитських недобитків, що намагаються подекуди ще перешкоджати народові в будівництві мирного, заможного, щасливого життя. Одного разу 
до району прийшов з села Острів літній селянин. Він сповістив таке: 
- В селі "Скорий", на власні очі бачив його, з автоматом пробирався в село, почув гомін громади і сховався у верболозах. Нема йому куди 
вийти непоміченим. Напевне, чекатиме ночі... Неодмінно нашкодить. "Скорий" - це кривавий бандит-бандерівець Датько, якого селяни люто 
ненавиділи і шукали нагоди, щоб спіймати. І от тепер, почувши, що Датько в селі, селяни дружно зібралися, взяли хто що міг: сокиру, вила, 
лопату чи дрюк і попрямували гуртом до верболозу. Оточили гущавину. 
- Вилазь, Датько, по-доброму. Здавай зброю і кайся, - промовив гучно дід Юхим. Тиша. 
- Вилазь! - зажадали всі. І раптом автоматна черга. Впав крайній, скошений кулями. Натовп скипів. Постріл вразив сповнене гнівом серце 
кожного. Затріщали кущі. Ще постріли... Лайка. Удари кілками та залізом. Скигління загнаного двоногого звіра. Потім все притихло... 
Останнім виходив з кущів дід Юхим. На мить затримавшись там, він з усього маху ще стусонув чоботом розчавленого бандита і з ненавистю 
промовив: 
- Не схотів каятись, собако. Собача ж тобі й смерть, падлюко!