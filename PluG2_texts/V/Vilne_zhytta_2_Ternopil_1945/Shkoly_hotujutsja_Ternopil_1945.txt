Школи готуються до іспитів
Теребовлянська середня школа №1 підготовку до іспитів розпочала ще в третій чверті навчального року. Одержавши інструкцію про іспити, ми, 
перш за все, опрацювали її на загальних зборах, де зосередили увагу батьків на їх обов'язках під час підготовки і проведення іспитів. 3 
батьками учнів ми тримаємо тісний зв'язок. Багато з них приходять до школи, розпитують про поведінку та успіхи в навчанні своїх дітей. 3 
учнями проведено ряд загально-шкільних і класних зборів, на яких роз'яснили учням інструкцію про перехідні іспити та випускні екзамени. 
Для учнів, які не встигають у навчанні, організували консультації як з окремої теми, так і з незрозумілих питань. Проведена консультація з 
математики для учнів IX класу (класний керівник т. Єфремова), по географії в VII класі та з ряду інших предметів. Це дало свої результати. 
Багато учнів почали вчитися значно краще. Учениця 5-го класу Пімонова, наприклад, мала оцінку 2 з географії, а відвідуючи регулярно 
консультації з географії, стала вчитися на 4. Для кращого засвоєння і поглиблення пройденого матеріалу організовуємо додаткові уроки по 
мові, історії та географії. В навчальних планах червоною ниткою проходить повторення пройдених тем. Вже закінчили виготовлення іспитових 
карток, зроблений розклад іспитів. Секретар комсомольської організації т. Проскура та піонер-вожата т. Сідлецька добре організували 
комсомольців і піонерів школи на зразкову підготовку до іспитів. Так, комсомольці Ліповецький Сергій з 7-го класу, Яковенко Віктор з 6 
класу - відмінники навчання. Вони допомагають учням у з'ясовуванні незрозумілих питань, влаштовують колективні пояснення, на перервах 
проводять читання газет, знайомлять учнів з подіями внутрішнього і міжнародного життя. Старанно готується до іспитів весь колектив школи. 
Вчителька IV класу т. Деревинська добилася високого проценту відвідування учнями школи. Клас цілком підготовлений й до випускних 
екзаменів. Учителі нашої школи прикладуть всіх сил і енергію для успішного завершення навчального року, виправдають велике довір'я партії 
і уряду у вихованні молодого покоління.