Нужденне було життя народного вчителя за панської Польщі
Згадаєш - жах бере за те безправ'я і знущання, зазнали українці за панської Польщі! Малоземельний селянин не мав змоги вчити свого сина 
на вчителя. По селах семирічок не було, вони були лише по містах і то з польською мовою навчання. Вчителі були теж поляки. Вступити до 
п'ятирічної вчительської семінарії було трудно. На курс приймалося до 45 учнів, з них лише 5 — 7 поляків, та й то з заможних. Так, наприклад, 
на курс в 1926 р. подали заяви 150 чол., в тому числі 60 українців, а прийнято було 45 учнів, а українців лише 7 чоловік, з яких 
закінчили семінарію лише 2-3 учні, останні залишали семінарію, бо з учнів-українців знущалися, глузували. Інтернат, чи приватна квартира 
коштували дорого. I батьки мусили тяжко працювати, ходити на заробітки, аби дати змогу мені закінчити школу. Працюючи по куркулях, батько 
заробляв 1 злотий в день, а квартира на місяць коштувала в Тернополі - 60 злотих. Влітку мати обробляла свій 1 га землі, а батько працював 
на лану поміщика за 40 копійок в день. 3 горем пополам, як кажуть, я закінчив перший курс семінарії. Щоб далі вчити мене, батько поїхав 
до Канади на заробітки. Дуже він бідував там через безробіття. 4 роки навіть не писав, бо немав чим оплатити листа. Весь тягар роботи й 
турбот упав на плечі матері; щоб підтримати себе й допомогти матері, я, крім навчання в школі, заробляв гроші. Важко було вчитися, а 
разом і працювати, ні держава, ні школа не допомагали учням. Серед вчителів семінарії панувала звіряча ненависть до учнів-українців. В 
журналі, де вчитель записував оцінки учневі, проти прізвища стояло слово "русин", слово "українець" було заборонено. "Учням-русинам" 
вчителі давали такі завдання, які вчитель пояснював слухачам лише через 1-2 місяці. Коли я був на IV курсі, померла мати. Я залишився 
сам. Мусів працювати фізично, щоб заробити на підручники, школу. харч. В тяжкій нужді закінчив я 5-річну вчительську семінарію. Та не 
кінчилося на цьому моє нещастя. Одержати вчительську посаду українцеві було дуже тяжко. Пощастило мені одержати безкоштовну практику в 
школі, де працював я кілька років з денним навантаженням 5-6 годин. Вимоги до вчителя були великі, грошей не платили, я мусів окремо 
заробляти на харч і одяг. В 1936 році я одержав контракт. Контрактовий вчитель одержував щомісячно 130 злотих. Про одруження не було чого 
й думати, бо утримати на цю зарплату сім'ю - ніяк не можна було. В школі працювати було дуже важко, бо все кипіло ненавистю до українця.
На кожному кроці докоряли й хотіли, щоб зрікся свого народу. Про радянську Україну в школі розводили різну брехню, в яку ніхто з дітей не 
вірив, а вчитель, читаючи мовчки про себе, соромився написаного. З приходом радянських військ для українського народу засяяло сонце 
щастя. Для мене заново почалося життя. За мене дбає партія і уряд, моя сім'я мої діти мають право на освіту, працю і відпочинок. Перше 
слово подяки за визволення, за щастя, за нове життя - дорогому Йосифу Віссаріоновичу Сталіну.