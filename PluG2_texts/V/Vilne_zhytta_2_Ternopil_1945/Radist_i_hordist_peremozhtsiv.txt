Радість і гордість переможців
Урочисто і піднесено линуть звуки гімну Радянського Союзу. Біля тисячі жителів Заліщиків зібрались на мітинг, щоб обмінятися радістю переможців.
Як ми ждали цього щасливого дня! Берлін — це осине гніздо німецького імперіалізму, взятий нашими синами — доблесними воїнами Червоної Армії, — заявила на мітингу домогосподарка тов. Дубова. — Червона Армія, армія, яка несе світло міліонам пригноблених фашистами людей. Найкращим подарунком нашим захисникам буде наша наполегливіша праця, відродження наших міст, достаток всього, що виробляють трудові руки і родить земля. Тов. Дубова з гнівом говорила про бандитів-бандерівців, які подекуди ще шкодять вільній праці, заздрячи радості народу, що переживає великі історичні дні. 
Мітинг пройшов з небаченим піднесенням. Учасники мітингу захоплено славили доблесну Червону Армію, її великого полководця Маршала Перемог товариша Сталіна.
Мітинги і збори відбулися в усіх установах та підприємствах міста.
Думку робітників промислового комбінату яскраво висловив на мітингу технорук тов. Коверчук, який заявив, що взяття нашими військами Берліну колектив промкомбінату відзначить достроковим виконанням плану.
В селі Добровляни радість і задуми селян висловив селянин тов. Шух, що виступив на мітингу.
 — 	Ми майстри вирощувати високі врожаї городини. Даємо слово товаришеві Сталіну, що в цьому році зберемо небачений врожай і дамо вдосталь хліба державі.
На мітингу в Добровлянах було понад 500 селян. 
