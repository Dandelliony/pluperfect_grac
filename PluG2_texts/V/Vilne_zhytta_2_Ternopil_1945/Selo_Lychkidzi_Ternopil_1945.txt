Село Личківці
В широкій долині запашних ланів розляглося чудове село Личківці. Природа щедро нагородила цей затишний куточок. Особливо любо поглянути 
село в травні. Стоїть воно, мов приряжена молода, і пишається в водах Тайни, що майже замкнутим колом підперізує його. Личківчани здавен 
відомі в Гусятинському районі своїм полум'яним патріотизмом, Любов до рідної оселі, до Вітчизни передається з покоління в покоління. 
Честь села свято зберігається кожною родиною і всією громадою. Згуртованість і дружність трудящих селян завжди допомагала їм переборювати 
всі незгоди, що траплялися на довгому життєвому шляху. Селяни Личковець успішно виконують всі господарсько-політичні кампанї. Запорукою 
їхнього успіху перш за все є міцна сільська Рада, активність селян і їх доконечне бажання якнайшвидше добити проклятого німця і зажити 
мирним щасливим життям. Личковецька сільська Рада стала справжнім організатором радянського життя в селі. Добре працюють постійно-діючі 
комісії. Особливо слід відзначити роботу земельної комісії, якою керує тов. Добровольський Мар'ян. Все село добре підготувалося до весняної 
сівби. Селяни зобов'язалися вчасно засіяти всі 360 гектарів і виростити не менше 18-20 центнерів зернових на кожному гектарі.
Багато попрацювали члени культурної комісії під керівництвом тов. Рудницького Лавріна. В селі гарна школа. В класах тепло й затишно. 
Щовечора відкритий клуб, де збираються селяни газету почитати, послухати бесіду. Село має добру лікарню. Головне в тому, що личківчани 
пильно охороняють свій спокій і мирну працю. Кілька разів українсько-німецькі націоналістичні банди намагалися вдертися в село. Але піймали 
облизня. Голова сільської Ради Іван Іванович Фірман сумлінно дбає про те, щоб забезпечити спокійне життя села. Він організував добру 
самоохорону і сам подає особистий приклад, як треба бити цих прихвостнів. 
- Не такий чорт страшний, як його малюють, - говорить Фірман. Він уже сам убив трьох бандитів, двох піймав живих зі зброєю, а десять, що 
переховувалися - прийшли самі з повиною в сільську Раду й з'явили бажання піти в Червону Армію, щоб у боротьбі з німецькими загарбниками 
стерти пляму свого ганебного минулого. Тепер село живе спокійно. Все його населення в почесному списку борців за перемогу над гітлерівською 
Німеччиною. А бандерівська сволота обходить Личківці десятою дорогою. Личківчани свято додержують свого слова. Їхнє село на першому місці 
в районі. І треба сподіватися, що своєї першості вони нікому не віддадуть.