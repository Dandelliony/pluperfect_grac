Стахановська вахта залізничників
На мітингу в Чортківському паровозному депо, присвяченому святові Перемоги, 9 травня залізничники вирішили стати на стахановську вахту. Між слюсарями, токарями, електрозварниками розгорнулося соціалістичне змагання за кращий виробничий подарунок матері-Батьківщині на честь всенародного торжества.
Результати стахановської вахти перевищили всі сподіванки її організаторів-комуністів депо. Слюсар-арматурник тов. Крамарчук відремонтував прес-маслянку за 12 годин, в той час як на цей ремонт дається 33,5 години. Слюсар тов. Бачинський відремонтував паророзподільні золотники з заміною кілець і виготовленням та встановленням сальників. На цю роботу він затратив 8 робочих годин при нормі 28 годин.
На 325 процентів виконав своє завдання токар тов. Є. Ковальчук, на 250 — слюсар тов. Базишин, на 215 — електрозварник тов. Монастирський.
В день свята Перемоги не було ні одної ділянки стахановської вахти, яка б не перевиконала свого виробничого завдання. 
