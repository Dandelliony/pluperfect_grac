До редакціїї обласної газети „Вільне життя“
Прошу цього листа надрукувати в газеті
	Я Пуцентело Северин, родом із села Дубівки, Скала-Подільського району, Тернопільської області. Був я бандитом, брав участь у банді „Підкови“.
	„Підкова“ – з одного села зі мною, мій сусіда, за прізвищем Захарків. Він у 1939 році пішов до Німеччини, там закінчив гестапівську школу, разом з німцями під час окупації нащої області поаернувся в Скала-Подільський район і став служити в гестапо у селі Заліщиках. Він убивав і мучив ні в чому неповинних людей – стариків і дітей, знущався з жінок.
	Коли Червона Армія в 1944 році визволила нашу область від німецьких окупантів, „Підкова“, за завданням німецьких агентів гестапо, залишився в запіллі і став вербувати людей в банду. Він керував курінем українсько-німецьких бандитів.
	Будучи в банді, я прочитав звернення Презиції Верховної Ради УРСР до населення західних областей України. Я зрозумів що потрапив на хибний шлях, що бути в банді – злочин, що животіти, як бандити, не можна і рано чи пізно усім бандерівцям вийде одна собача смерть.
	І я з’явився до органів НКВС свого району з повинною, визнався у всьому і, щоб довести свою вірність, став бійцем винищувального загону. „Підкова“ убив мою дружину з помсти до мене. Полював я сам за „Підковою“, але убити мені його не пощастило, його за мене прикінчили інші радянські люди.
	Радянский уряд простив мені мою провину, мені дали змогу мирно трудитись, спокійно жити.
	Я звертаюсь до всіх тих, хто ще залишився в бандах – кінчайте з тим безчесним злочинним життям, поки вас не спіткала доля „Підкови“ і багатьох інших.
	Приходьте з повинною і ставайте до мирного життя
Пуцентело Северин.
