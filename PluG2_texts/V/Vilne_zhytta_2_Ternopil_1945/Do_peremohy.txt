До перемоги привів нас великий Сталін
Сонце правди зійшло над світом: впав ниць лютий звір з фашистською свастикою. Нарешті огидні німчики відчули на власній шкурі, що то є війна, яку вони, прокляті всім народом, нав’язали нам.
Три роки ми мучились в тяжкому німецькому ярмі. Три роки грабували села Тернопільщини фашистські бандити. А коли втікали під ударами героічного сталінського війська, то спалили наше село Плотичі Великі. Та хіба тільки наше! Тисячі сіл радянської України знищили гітлерівські паскудники.
В день всенародного торжества треба сказати, що трудове селянство багато зробило для справи остаточного розгрому гітлерівської Німеччини.
Для прикладу я скажу про своє село. 36 моїх односельчан з воїнами Червоної Армії. А ми, що лишились в тилу, всім, чим тільки могли, допомагали своїм визволителям. Виконавши хлібопоставку, ми дали до фонду перемоги 330 пудів збіжжя. Щоб не відривати з державної казни кошти, ми всім селом допомогли 120 селянам-біднякам побудувати хати, які спалили німці. Допомогли сім’ям фронтовиків засіяти поля. 7 тисяч карбованців дали на будівництво танкової колони «Селянин Тернопільщини», яка громила наших ворогів. Всі ми протягом трьох днів дали зараз в позику радянській державі 55 тисяч карбованців. Все це є нашим внеском у справу перемоги.
Під мудрим керівництвом великого Сталіна ми здобули бажаний мир. Під проводом більшовицької партії, великого Сталіна ми швидко залікуємо тяжкі рани, нанесені нашій Вітчизні фашистськими ізвергами та їхніми лакузами —  українсько-німецькими націоналістами.
