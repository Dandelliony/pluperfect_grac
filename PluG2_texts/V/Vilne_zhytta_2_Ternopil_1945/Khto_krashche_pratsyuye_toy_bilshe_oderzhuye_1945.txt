Про Донбас раніше я знав тільки те, що тут видобувається вугілля. І тому, коли їхав сюди, вважав, що всім, хто їде разом зі мною, доведеться працювати в шахті вибійниками. Це була моя помилка. Роботу тут одержує кожен за його здоров'ям і здібностями. 
Взяти, наприклад, людей з нашого села Таурів, Козлівського району, які працюють разом зі мною на шахті «Кочегарка». Ян Козакевич, Якуб Борчишин і я набули класифікацію лісогона і працюємо в шахті. Леон Гужда вже став навіть бригадиром лісогонів. Томаш Котович і Павло Шевчук працюють на поверхні теслярами.
Заробітна плата видається кожному по його роботі. Я щомісяця виконую норму на 150 — 200 процентів. За це отримую на місяць по 1000 і більше карбованців. Мої земляки Дмитро Колибайда і Антон Вінницький оволоділи професією вибійника. Стахановською працею вони домоглися почесного знання «Майстер вугілля в дні Вітчизняної війни». Їхній місячний заробіток 1500 — 2000 карбованців. А їхні вчителі, знатні шахтарі тт. Мінкін і Сидорченко заробляють по 7 — 9 тисяч карбованців на місяць.
Отже, на Донбасі, хто краще працює, той більше й одержує.
Для всіх, хто перевиконує норми, видається додатково хліб, сало, цукор та інші продукти. Раз на місяць відпускається в магазині промкрам. Для робітників, які самовіддано працюють на відбудові Донбасу, які зрозуміли, що Донбас – це той же фронт, створено всі умови для роботи по-воєнному.
