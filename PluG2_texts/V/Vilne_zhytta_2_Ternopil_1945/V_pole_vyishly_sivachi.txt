В поле вийшли сівачі
Річницю визволення Тернопільщини від гітлерівських поневолювачів селяни Бучачського району зустрічають на ланах. Тепло пригріло сонце. Підсохла земля – годувальниця. Селяни – її справжні господарі вийшли в поле. Знову, як і в 1940 році, залунала радісна пісня трударя про рідну матір – Батьківщину, про визволителя, натхненника перемог великого Сталіна. 
Перший день виходу в поле селян села Бариш показав, що трудівники вільної радянської землі сповнені бажанням докласти всіх зусиль і здібностей, щоб здобути високий урожай. Селянка Михайліна Гайновська говорить: «Як же не радіти, не трудитися, коли знаєш, що земля тепер родитиме тільки для нас і нашої держави. Скажу за себе. За поміщицької Польщі і за німців я не мала жодного ара землі. А тепер від радянської влади одержала три гектари. Цю землю я засію вчасно і добрим насінням». Цього ж дня Михайліна Гайновська та її спільники по супрязі Станіслав Ковш, Мар’ян Ковч, Володимир Гокаль посіяли по цілому гектару вівса. Висіяне зерно добре забороновано. 
По-бойовому керує сівбою голова сільської Ради тов. Мендак він обходить поля, слідкує, як хто сіє, дає поради. Тов. Пшепюра сам подає приклад старанного проведення весняної сівби. Він першим посіяв на своєму полі овес і ячмінь. 
Скільки оком кинеш – всюди майорять орачі і сівачі. Кожна громада працює на своєму полі – Переволока, Озеряни, Жизномера, Сороків, Трибухівець, Цвітової. Але де б хто не працював – ц кожного одна мета – посіяти швидше, більше, краще. Кожен докладає зусилля для того, щоб в соціалістичному змаганні Бучаччини з Золото – Потікським і Білобожницьким районами вийти переможцями.
 Село Переволока найбільше в районі. Білі чепурні хати стоять зачаровано, наче й вони відчувають радість весни. Всюди на городах парує земля. Люди копають грядки на цибулю. Закладено вже парники для вирощування розсади капусти, помідорів.
В полі теж багато люду. Орють, сіють. Сюди вийшов і керівник села голова сільради тов. Кашуба. Він радить молодим хліборобам, де яку культуру краще посіяти, як правильніше розсівати зерно. 
-	Мої односельчани не чекають, доки висохне весь грунт. Як тільки де протряхне, відразу на тому клаптикові з’являється сівач, орач або боронувальник, - говорить тов. Кашуба. 
-	- Більки за вчорашній день наші селяни посіяли 7 гектарів вівса, 15 гектарів конюшини, зорали 10 гектарів поля. Завтра зроблять ще більше. На зборах ми всім селом вирішили посіяти ранні зернові за 7 робочих днів. 
-	Такі ж рішення ухвалили й селяни Рукомишля, Старих Петликівець та інших сіл району. З кожним днем все нові й нові села розгортають масову сівбу. Кипить творча праця на ланах вільної радянської землі. 
