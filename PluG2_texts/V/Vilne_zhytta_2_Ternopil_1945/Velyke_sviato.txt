Велике свято
На урочистий мітинг у Заліщиках прийшли старі й малі. Біля двох тисяч чоловік заповнили площу. У всіх радісні обличчя. Свідомість того, що самовіддана праця, величезні труднощі, які довелось перетерпіти за час війни, не пропали марно, сповнюють законною гордістю серця трудящих.
Мітинг відкрив голова райвиконкому тов. Яценко. Він надає слово учасникові боїв за визволення Заліщиків Героєві Радянського Союзу райвиконкомові тов. Леусенко. Зустрінутий бурхливими оплесками, тов. Леусенко поздоровив трудящих міста з великим святом Перемоги. Коли він проголошує здравицю на честь організатора і натхненника Перемог товариша Сталіна, всі присутні в захоплено аплодують і вигукують дружнє «ура».
Інвалід Вітчизняної війни, депутат міської Ради тов. Тур у своєму виступі заявив:
 — 	Мені хотілося б тепер у Німеччині побувати, власними очима побачити, як кічливі німчики складають зброю перед радянськими воїнами-переможцями. Гітлер мріяв про завоювання світу, але сам опинився біля розбитого корита.
Після мітингу по всьому місту відбулися масові гуляння.
