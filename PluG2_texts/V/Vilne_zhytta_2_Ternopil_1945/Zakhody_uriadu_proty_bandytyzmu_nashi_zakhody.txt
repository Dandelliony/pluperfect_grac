Заходи уряду проти бандитизму - наші заходи
У неділю ранком, як тільки з’явилась у районі газета зі зверненням партії й уряду УРСР до робітників, селян та інтелігенції західних областей України, багатолюдні мітинги відбулися в 11 селах Білобожинського району.
- Час уже покінчити з тими, хто зловживає довготерпінням нашої радянської влади, хто не рве зі злочинним животінням і шкодить нашій мирній праці, - заявив на мітингу в с. Паусівка селянин т. Карабін. - Це останнє наше попередження решткам українсько - німецьких націоналістів. Не покаються - буде бандерівським псам те, що і їх берлінським хазяям. 
У селі Базар зійшлося на збори 350 селян. З яскравою промовою тут виступила селянка Одарка Шинкаренко.
- За постановою партії й уряду відпускаються великі кошти на відбудову господарства нашого краю, на освіту, ліквідацію неписьменності і малописьменності. У нас широкий ясний шлях у майбутнє, по якому веде нас радянська вдала. Немає сили, щоб звернула нас з цього шляху. І горе тим, хто ще виходить глупої ночі на шлях з обрізом і вбиїває зза рогу. Я закликаю всіх селян і селянок взяти найактивнішу участь в боротьбі з бандерівськими недобитками. 
За пропозицією селянина т. Кулія, що виступив на зборах у селі Біла, всі 524 присутніх на зборах селян ухвалили власними силами відбудувати сільську школу, клуб і будинок сільської Ради, а також до 1 червня внести готівкою всю суму передплати на четверну державну позику. 
Збори одностайно вітають звернення партії і уряду і рішучі заходи остаточної ліквідації бандитизму. 
Такі ж зобов’язання взяли на себе селяни с. Палівців. Селянин т. Іванків, що виступив тут на зборах, заявив:
- У ліквідації рештків націоналістичних банд ми всіляко допоможемо радянській владі. Учасникам банд, що ще не покаялися, сказано останнє: «Схаменіться, недолюдки, бо лихо вам буде».
