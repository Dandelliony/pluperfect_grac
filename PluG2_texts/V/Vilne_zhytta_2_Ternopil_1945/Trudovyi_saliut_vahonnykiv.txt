Трудовий салют вагонників
Радісна вість про падіння Берліна блискавкою облетіла станцію. На пункті технічного огляду вагонів вночі вийшла позачергова «Бойова листівка», що сповіщала колектив про блискучу історичну перемогу радянської зброї. В листівці кращі вагонники оголосили себе на фронтовій стахановській вахті.
Швидко весь колектив пункту зібрався на мітинг.
 — 	Слів немає, щоб вимовити всю радість і гордість за нашу Червону Армію, — заявив на мітингу старий залізничник старший вагонний майстер т. Вінцентович. — Він обіцяє самовідданою стахановською працею відповісти на взяття Берліна, трудовими перемогами підтримати переможну Червону Армію.
За пропозицією стахановця оглядача вагонів т. Бурцева зміна зобов’язалася за чергування усі поїзди опрацювати по-швидкісному, відрядити їх без жодних втрат повітря з автогальмівної магістралі, а також у вільний від поїздів час відремонтувати 4 вагонних стяжки, 10 буксових кришок тощо.
Всі вагонники працювали з особливим піднесенням, з честю виконавши зобов’язання. Відремонтовано 5 стяжок, 12 кришок і чимало інших деталей.
Приклад зміни Вінцентовича наслідують колективи інших змін. 
