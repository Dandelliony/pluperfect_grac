Семінар секретарів первинних парторганізацій
Оргінструкторський відділ Скалатського райкому КП(б)У днями провів семінар секретарів та заступників секретарів первинних парторганізацій. 
Учасники семінару прослухали доповіді секретаря райкому партії т. Гудошника про планування роботи первинних парторганізацій і доповідь 
завідуючого оргінструкторським віділлом т. Іванова про підготовку і проведення партійних зборів. 
Передова молодь вступає до комсомолу 
Після виборів комсомольські організації Козлівського району значно посилили політично-масову роботу серед сільської молоді. Це швидко 
позначилося на рості комсомольської організації. За цей час в районі прийнято до комсомолу понад 40 юнаків і дівчат з передової частини 
молоді. 
Відкриття спортивного сезону в Кременці 
3 червня молодь міста Кременця розпочала спортивний сезон відкриттям міського стадіону. Відбулося змагання по бігу, киданню диска, волейболу. 
В місті широко розгортається підготовка до спартакіади. Особливо енергійно готуються до неї учні шкіл і студенти.
Олімпіада художньої самодіяльності
В олімпіаді художньої самодіяльності шкіл, яка відбулася в Ново-Сільському районі, взяло участь 500 учнів. Біля 4.000 глядачів були 
присутні на огляді. Перше місце завоювала Ново-Сільська середня школа, друге - Токівська неповна середня школа. Перше місце серед 
початкових шкіл присвоєно Шилівській школі, друге - Добромірській, Скорецькій, Климківецькій школам. 
Курси командирів понежних команд 
5 червня закінчилося навчання на обласних курсах по перепідготовці кадрів командирів пожежних команд. Курси пройшли в Заліщицькому районі 
36 курсантів, які будуть надіслані на роботи в різні райони нашої області.
Допомога селянам, що потерпіли від окупантів
Село Швершківці німецькі окупанти спалили майже повністю. Уціліло лише 6 будинків. Радянська влада подає селянам велику допомогу у 
відбудові їхнього господарства. Для селян Швершківців відпущено в позику посівний матеріал, виділено ділянки для заготівлі будівельного 
лісу. Частина селянських хат уже відбудована. 
Подарунки пораненим бійцям 
Домашні господарки - мешканці Зеленої вулиці м. Чорткова т.т. Данилова, Панасенко, Москалюк, Бондаренко, Царева, Ковбасюк, Сеннусь, 
Котько днями відвідали поранених бійців, які зараз перебувають у Чортківській лікарні. Під час відвідування вони принесли пораненим 
подарунки: різне печиво, книжки та інш. Поранені радо зустріли домашніх господарок і щиро дякували їм за подарунки. 
Упорядковують місто 
Трудящі райцентру Заложців старанно упорядковують своє рідне місто. Посаджено багато дерев, квіти, розчищено садки, парк, тротуари. Вулиці 
міста освітлені електрикою.
Колгосп закінчив прополку хлібів
Колгосп імені Ворошилова, Чортківського району, закінчив прополку ярих зернових культур. Посиленими темпами проходить прополка хлібів і в 
одноосібних селянських господарствах району. 8 тисяч гектарів озимих і ярих культур повністю очищено від бур'янів. 
Авіапоштовий зв'язок з глибинними районами 
Налагоджено регулярний авіапоштовий зв'язок з глибинними районами області. Трудящі цих районів одержали можливість швидко діставати 
поштову кореспонденцію, газети, журнали та інш. Населення охоче підтримує заходи по устаткуванню посадочних площадок, виходячи на масові 
суботники. 
Верстат для виготовлення гребінців 
Майстер цеху Кременецького промислового комбінату т. Л. Рудковський і інженер т. Г. Іщук опрацювали конструкцію верстата для виготовлення 
гребінців. Слюсарно-механічний цех виробив перший такий верстат і здав в експлуатацію. За годину на цьому верстаті виготовляється до 20 
доброякісних гребінців, яких виготовлено вже 360 штук.
Передовики розмінування полів
28 чоловік у березні закінчили курси мінерів при Заліщицькій райраді Тсоавіахіму. За період навчання вони повністю закінчили розмінування 
полів Заліщицького району. Відзначилися на цій роботі Курик Михась з села Новосілки, Врублевський Васяль - начальник команди та ряд 
інших. 
Нарада інвалідів Вітчизняної війни 
Днями в Товстенському районі відбулася нарада інвалідів Вітчизняної війни. Для учасників наради було прочитано лекцію: "Радянськай лад - 
джерело могутності нашої Батьківщини", а завідуючий райфінвідділом т. Ганзіна зробила доповідь про пільги для інвалідів Вітчизняної 
війни.