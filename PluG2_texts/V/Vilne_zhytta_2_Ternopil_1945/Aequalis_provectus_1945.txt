Рівнятися на передових
	Весняні польові роботи в повному розгарі. Посіяти вчасно, доброякісно і високосортним насінням, щоб виростити високий урожай для себе і для своєї радянської держави-таке одностайне прагнення трудового селянства і працівників МТС та радгоспів.
	Там, де добре підготувалися до виходу в поле, де заздалегідь все було передбачено: і створення обмінних фондів, і очистка насіння та перевірка та його на схожість, і завезення палива та мастива до тракторів, і організація супряг,-там сівба йде повним ходом, без перебоїв.
	Селяни Ново-Сільського району за даними на 15 квітня посіяли 49 процентів ярих зернових. На ланах цього району працюють понад 800 супряг.Для забезпечення родин фронтовиків посівним насінням райком КП(б)У, за допомогою сільських Рад агітаторів, створив фонд допомоги сім'ям військовослужбовців. До цього фонду селяни внесли біля 20 тонн посівного матеріалу.
	Добре організували сівбу ранніх зернових сільські Ради Мохівецька, Антонівська, Шульганівська, Нагирянська Чортківського району. Тут уже виконали план посіву ранніх зернових.
	На 49 процентів план весняної сівби виконали також райони Шумський, Козівський та Кременецький. 
	Проте, не скрізь сівба проходить успішно. В ряді районів Заліщицький, Збаражський, Теребовлянський, Товстенський та інші, досі ще не включились як слід в роботу трактори машинно-тракторних станцій. Незабезпеченість пальним мастивом гальмує роботу машин.
	Рівнятися на успіхи передових районів, на повну потужність використати всі трактори й живе тягло, щоб в найближчі дні вивершити сівбу ранніх культур - бойове завдання працівників сільського господарства.
