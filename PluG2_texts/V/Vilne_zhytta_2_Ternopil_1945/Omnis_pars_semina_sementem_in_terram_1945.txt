Засіємо кожний клаптик землі
	Наступила перша радянська весна після вигнанняз нашої землі німецьких загарбників. Кожен господар готувався сіяти хліб для себе, для своєї радянської держави. Готувалися на цей час до сівби і ті, кого зобідив чужинець, забравши землю. Радянська влада повернула селянам нашого села всі 185 гектарів.
	Сільська Рада своєчасно прийшла на допомогу всім біднякам, родинам фронтовиків. Організували ми в своєму селі кузню, яка цілу зиму ремонтувала інвентар. Організували взаємодопомогу насінням. А щоб із-за нестачі тягла не затягувалась сівба, запропонували використовувати корів на сівбі та зорганізуватися в супряги. Bci родини червоноармійців ми прикріпили до супряг, а то і просто до окрених селян.
	Пропозиція про використання корів на сівбі здалася дивною для наших людей. Бо коли ще не було на нашій землі гітлерівських грабіжників, село мало достатню кількість коней. Нашим активістам товаришам Довганю К. С., Юрчуку Ф. І., Євчуку I. О. та іншим довелось довго роз'яснювати людям необхідність використання на польових роботах корів. Наша пропозиція пішла на користь. Тепер вже багато селян обробляють землю в супрягах коровами.
	Від 1 квітня почалися польові роботи. Приклад на сівбі подають активісти сільської Ради. Вони першими приступили до праці. Показали останнім, що хоч грунт ще не скрізь протрях, але сіяти вже час. Активіст 60-річний Юрчук Іван Федорович, першим виїхавши в поле, засіяв овес. За ним пішло в степ все село. За перші дні було посіяно біля 30 гекгарів. Зараз сівба йде повним ходом. За два тижні кожен клаптик землі, визначений планом під сівбу ярих культур, буде засіяний.
