Перші кроки земельних громад
	Утворення земельних громад, вибори Рад земгромад і ревізійних комісій, підписання статутів довіреними членами громад ми закінчили в квітні.
	Для селян земельна громада є новою формою організації. Тому цілком природно, що керівники Рад не маю ще досвіду роботи.
	3 метою ширшого ознайомлення голів Рад та ревізійних комісій з їхніми найближчими завданнями райком КП(б)У райвиконком нещодавно запросили їх на районну нараду сільського радянського активу. 20 травня ми скликаємо спеціальну нараду керівників земельних громад.
	В ряді сіл земельні громади вже на повний хід розгортають свою діяльність. Вони себе почувають, як повновладні господарі земельних угідь, лісів, шляхів, що проходять через їхні села.
	Земельна програма в селі Ольховчики вже придбала бугая-плідника. Громадою тут посіяно 3 гектари соняшника і 2 гектари цукрового буряка. Рада земгромади слідкує за тим, щоб супряги, організовані сільрадою, допомагали сім'ям червоноармійців у проведенні весняних польових робіт.
	Члени Мишковецької земельної громади спільно посіяли соняшник, приводять в належний стан шлях, який проходить через село.
	У відбудові сільського господарства, зруйнованого і пограбованого гітлерівськими бандитами, земельні громади вже починають займати почесне місце.
