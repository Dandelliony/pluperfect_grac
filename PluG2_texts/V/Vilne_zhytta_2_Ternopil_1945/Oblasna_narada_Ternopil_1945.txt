Обласна нарада працівників культурно-освітніх установ
7 і 8 квітня в Чорткові відбулася обласна нарада політосвітніх працівників Тернопільщини. Нарада обговорила підсумки політосвітньої 
роботи за зимовий період і завдання політосвітніх установ в час проведення весняно-літніх сільськогосподарських робіт. В роботі наради 
взяли участь інспектори політосвітніх установ районних відділів наросвіти, завідуючі та художні керівники клубів. Доповідь про підсумки 
роботи політосвітніх установ зробив заступник завідуючого обласного відділу наросвіти по політасвітній роботі т. Хорольський. Успішно 
відбудовуються культурно-освітні установи в Велико- Глубочокському, Вишневецькому, Скала-Подільському та інших районах. Кількість політосвітніх 
установ збільшується з кожним місяцем. В Кременецькому районі організовано клуби в селах: Гаї, Старі Тарани, Богдановці. По області вже 
відновили роботу 40 районних клубів і будинків культури, 887 сільських клубів і хат-читалень, 97 червоних кутків, 40 районних бібліотек, 
обласна бібліотека, 2 музеї, технікум політосвіти, 86 сільських бібліотек. Зупиняючись на питанні про кадри, доповідач говорить, що 
neреважна більшість клубних і бібліотечних працівників складається з місцевих товаришів, які виявляють велику активність. Наприклад, т. 
Побігущий добре налагодив роботу Копичинського районного клубу, а художній керівник цього клубу т. Главацький організував прекрасний 
джазоркестр. Доповідач підкреслює, що в багатьох районах систематично працюють лекторські групи. В області охоплено навчанням 10.245 
неписьменних, 7.425 малописьменних. Їх навчають 2.097 культ-армійців. В селі Лошнева Струсівського району вже ліквідували свою неписьменність і 
малописьменність 117 чоловік. 325 чоловік навчилися грамоти у Вишневецькому районі. Більше 300 чоловік закінчують навчання по ліквідації 
неписьменності в Теребовлянському районі. Поруч з досягненнями в роботі політосвітніх установ доповідач вказує на ряд недоліків. Мало ще 
розгорнута сітка сільських клубів і хат-читалень в Товстенському,3борівському, Велико-Дедеркальському, Підволочиському районах. Не 
працюють лекторські групи в Чортківському, Золотниківському, Лановецькому районах, в Тернополі. Про завдання політосвітніх установ в 
період весняно-літніх робіт і методи роботи в цей час розповів в своїй співдоповіді т. Цукерман - старший політінспектор обласного 
відділу наросвіти. Учасники наради обмінялися досвідом своєї роботи, відзначили ряд істотних недоліків у роботі політосвітніх установ, 
внесли багато цінних пропозицій для покращення роботи клубів, бібліотек, хат-читалень, червоних кутків тощо. Для учасників наради лектор 
обкому КП(б)У т. Бузовський прочитав доповідь про міжнародне становище Радянського Союзу, а гуртки художньої самодіяльності Заліщицького 
районного клубу дали концерт.