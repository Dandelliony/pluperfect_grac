Піврічний план — за три місяці
Завдання 1-го кварталу по виготовленню предметів широкого вжитку колектив Гримайлівського лісництва виконав на 222 проценти, давши продукції більше, ніж передбачено піврічним планом. 
Господарські організації і селяни можуть у лісництві придбати деталі воза — готові колеса, ободи, спиці, точені стулки, дишла, полудрабки. Для населення виготовляються і великій кількості топорища, зернові лопати, граблі, дерев’яні вила, мітли. Лісництво забезпечує також постачання заготівельних організацій клепкою та готовими діжками, успішно заготовляє для шкірзаводів дубильну кору тощо.
Велику допомогу подало лісництво сільським кузням в ремонті інвентаря до сівби, забезпечивши їх доброякісним дерев’яним вугіллям. З підтримкою районних організацій, що забезпечили нас гужовим транспортом, лісництво виконало завдання Державного Комітету Оборони по заготівлі дров для залізниць. План в 1.500 складських метрів дров виконаний на 133 проценти. Дрова вивезені на залізницю. При лісництві організовано випалювання вапна, на якому відзначається успішною роботою майстер т. Суходол.
Лісництво чуйно поставилось до потреб населення в паливі. Протягом 1-го кварталу червоноармійським родинам, інвалідам Вітчизняної війни відпущено 3 тисячі складометрів хворості та гілля. 
