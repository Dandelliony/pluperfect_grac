На мітингах селян
Звістка про остаточний розгром фашистських загарбників з швидкістю блискавки облетіла всі села. Скрізь відбулися багатолюдні мітинги. В селі Косово на демонстрацію вийшло біля 600 чоловік. З лозунгами, портретами вождя і натхненника Перемог великого Сталіна, під звуки духового оркестру колони демонстрантів пройшли через усе село.
О 12 годині біля сільської Ради відкрився мітинг. Слово взяв інвалід Вітчизняної війни, заступник голови райвиконкому тов. Дудник. Він поздоровляє селян з великим святом Перемоги.
 — 	Слава! — гучно прокотилась селянська здравиця по всьому селу.
На відзнаку відданості радянській Батьківщині, селяни Косова в день свята Перемоги завершили передплату на нову позику, давши державі 145 тисяч карбованців своїх заощаджень.
Мітинги відбулися і в інших селах. Трудящі Білобожницького району поклялися великому Сталіну швидко відбудувати народне господарство, зруйноване гітлерівцями.
