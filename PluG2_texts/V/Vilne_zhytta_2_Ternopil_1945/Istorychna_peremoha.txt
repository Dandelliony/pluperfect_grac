Історична перемога
Перемога! Ми чекали її, ми боролися за неї протягом чотирьох років. Цю перемогу здобув наш народ від керівництвом великого Сталіна.
Гітлерівські банди, розгулюючи в Європі, як на своїй вулиці, мріяли розгулятись і на неосяжних просторах нашої землі, хотіли підкорити нас, зробити радянських людей своїми покірними рабами. Та не така в нас Червона Армія, щоб дозволила ворогам топтати нашу рідну зумлю, не такий народ радянський, щоб скорився загарбникам. 
На тимчасово окупованих німцями землях нашої Батьківщини гітлерівці не були хазяями. Зза кожного року, зза куща, з лісу і яру на них нападали славні радянські партизани — народні месники. Партизанський рух, що розгорнувся по зову великого вождя народу товариша Сталіна швидко розрісся в величезну силу, від якої летіли під укіс німецькі військові ешелони, падали десятки тисяч гітлерівських грабіжників.
Український народ ніколи не забуде того великого вкладу, що його внесли в справу перемоги над ворогом уславлені партизани з’єднань двічі Героїв Радянського Союзу Ковпака і Федорова. Там, де побували ці з’єднання, горіла земля під ногами німецьких поганців.
Українські, білоруські, орловські, курські, литовські партизани та народні месники інших областей і республік, що були тимчасово окуповані фашистськими загарбниками, можуть пишатися з того, що вони поклали на вівтар визволення Вітчизни і повного розгрому гітлерівської Німеччини багато зусиль і енергії. 
