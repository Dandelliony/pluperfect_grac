Правда про життя й працю робітників у Донбасі
Тисячі наших земляків-тернопільчан працюють на відбудові зруйнованого німцями Донбасу. Привітно зустріла тернопільчан дружна шахтарська 
сім'я. Піклування про Донбас, про людей, що його відбудовують, проявляє Радянський Уряд, більшовицька партія, вся наша неосяжна 
Батьківщина. Не зважаючи на труднощі, викликані війною, для відбудівників Донбасу наша країна створює найсприятливіші умови життя. Вороги 
українського народу - українсько-німецькі націоналісти зводять різні наклепи на Донбас для того, щоб пошкодити його відбудові й тим 
допомогти німцям. Але даремно гавкають гітлерівські вилупки. Їхній брехні ніхто не повірить. Земляки наші, які вже кілька місяців 
самовіддано, чесно працюють на шахтах Донбасу, у своїх листах, що ми сьогодні друкуємо, розповідають правду про Донбас.