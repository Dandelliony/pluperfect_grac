Використаємо трактори на повну потужність
Ще 1 квітня ми направили свої трактори на поля, де згідно плану МТС в першу чергу намічено провести весняні польові роботи. Три трактори 
бригадира Олексія Кучик виїхали на лани колгоспу імені Ворошилова. Тут їм належить виорати під ранні зернові культури 74 гектари, провести 
культивацію, боронування та інші передпосівні роботи на площі 266 гектарів. Перед початком робіт з трактористами проведено виробничу 
нараду, дано кожному виробниче завдання, відведено й показано площу. Посів ранніх зернових в колгоспі імен Ворошилова трактористи зобов'язалися 
провести за 7-8 днів від початку масових польових робіт. Бригадир тракторної бригади тов. Кучик зобов'язався сам працювати вночі на тракторі 
ЧТЗ з тим, щоб забезпечити двозмінну роботу цієї машини. Подає допомогу наша МТС і одноосібним няцьким господарствам. Для виконання 
договорів з ними виділено трактор "У-2" з досвідченим трактористом т. Перлінським. Дільничий агроном МТС оглянув селянські поля, склав 
графік робіт з таким розрахунком, щоб одним заїздом обробити якомога більше площі, або скоротити час на переїзди трактора. В першу чергу 
обробляються поля червоноармійським сім'ям. Першим було оброблено поле Леона Корчинського. Після цього тов. Перлінський переїхав на майже 
суміжні поля Ольги Будзанівської та Ольги Базалевич. Тракторні роботи в колгоспі й в одноосібних господарствах розгорнулися на повний 
хід.