Останнє попередження
Довгожданна перемога над лютими ворогами людства - фашистами здобута героічним радянським народом. А ще зовсім недавно, всього лише один рік тому, німецькі загарбники топтали нашу землю. Разом з своїми холуями - зрадники українського народу - українсько-німецькими націоналістами вони виловлювали нашу молодь, відправляючи на каторгу до свого звірячого лігва. Понад 100 юнаків і дівчат тільки з нашого села німці вивезли до Німеччини на каторжні роботи.
Гітлерівцям прислужував староста Пасіка з своїми синами та іншими зрадниками народу. Хто ж, як не вони вказали німцям селян, які одержали в 1940 році від радянської влади колишню поміщицьку землю? Хто, як не підлі запроданці, допомагали німцям складати списки невільників?
Селяни нашого села ненавидять українсько - німецьких націоналістів так само, як і їхніх хазяїв - гітлерівців. Селяни всією душею і всім щирим серцем полюбили радянську владу, бо вона є владою самих трудящих селян. Адже першими кроками влади Рад після вигнання німців з села було повернення селянам землі, відібраної німецькими загарбниками, відновлення роботи школи й клубу. А бандерівці намагалися перешкодити цьому. Вони били, мордували тих людей, які з радістю допомагали Червоній Армії добити гітлерівців. Мою сестру Марію побили тільки за те, що вона є дружина фронтовика. Тому то люди наші й не стерпіли бандитської наволочі. Тих, хто не захотів скласти зброю добровільно, селяни нашого села допомогли органам радянської влади спіймати на гарячому. 
Десь в націоналістичній банді ще досі блукає один наш односільчанин Хвалибога Ярослав. Чого він хоче, на що він ще надіється, ми не розуміємо. Та він і сам, певне, не розуміє цього, Є й такий, який допомагає бандитам, а чесних людей залякує карою за те, що вони самовіддано служать своїй Батьківщині. Це рідний дядько бандита Хвалибоги, селянин Хвалибога. 
Радянський уряд, а з ним і весь сорокаміліонний український народ, востаннє дають змогу тим, що заблудились, спокутувати свою провину. Якщо ж вони не здадуться й тепер, то їх народ знищить, як скажених псів, а їх посібників покарає за законом радянської влади, як проклятих зрадників. 
