Молоді таланти
	В святковому вбранні, з бадьорим і веселим настроєм учні Шумського району прийшли до клубу продемонструвати свою самодіяльну художню творчість.
	В клубі людно, піднімається завіса. На сцені барвистим півколом хоровий гурток Шумської неповно-середньої школи. Він відкриває олімпіаду дитячої художньої самодіяльності Гімном Радянського Союзу.
	Один за одним виступають учасники олімпіади. Ось струнний гурток цієї ж школи пд умілим керівництвом тов. Заліського Семена Максимовича демонструє свою майстерність.
	Під акомпанімент оркестру кружляють в танку "Світить місяць", "Краков'як" учні IV класу Пташкіна Віра та Табачук Таня. Тисячами іскор бризкає намисто, майорять в повітрі кольорові стрічки.
	Добре виконали інсценіровку "Ріпка" учні Суражської початкової школи під керівництвом вчительки Жаданівської Галини Іванівни.
	Виразно, з відповідною інтонацією, декламує Гедз Ліда, учениця III класу Круголецької початкової школи, вірш "Привіт Вам, брати, "а учень Таращук Петро з почуттям патріотизму прочитав вірш "Радянський край".
	Стрункими рядами проходить по сцені спортгрупа дівчат. Під керівництвом вчительки Гієнко Олександри Лаврентійовни 25 учнів показали 12 цікавих, вміло виконаних пірамід. Довго не стихали в залі оплески, викликані добре виконавими спортивними номерами.
	Три дні тривала олімпіада. 22 школи Шумського району взяли в ній участь.
	Після заківчення олімпіади переможцям були вручені премії та подарунки.
