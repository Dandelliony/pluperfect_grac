Нове диво німецької техніки.
Вугляний вагон — іграшка велетня. У Вільгельмовім порті збудовано величезну машинну споруду  —  опору для мосту, з возком у підйомному крані.
Споруда ця має швидко вивантажувати вугляні вагони. Велетенський мостовий кран підноситься над залізничною колією, якою котяться вагони, хапає ці вагони руками велетня, піднімає їх, скільки треба, вгору й повертає до пункту вивантаження.
Підпора мосту призначена для 40 тон вантажу і, завдяки добре укріпленій платформі, може випорожняти 15 вагонів на годину 19-го травня ц/р. в Харкові трапилась аварія літака.
Обставини катастрофи такі: зранку літак Дорньє-Комета з пасажирами — співробітником «Правди» тов.
Розенблатом та представником Узбекістанського кіно-управління т. Рабиновичем — вилетіли в Москву.
Прелетівши до Білгороду літак з причин порчі мотора повернув назад до Харкова.
Перед спуском на землю перед літуном тов. Лебедевим розгорнулась картина іподрому, де тоді відбувалися перегони.
Причім натовп займав не тільки територію іподрому, але й майдан аеродрому.
Літунові довелося слідкувати не тільки за напрямком польоту, а також і за тим, щоб від посадки не постраждав ніхто з одвідувачів іподрому.
Ці обставини в такій мірі заволоділи увагою літуна, що він, звичайно, не помітив високого дерева, що було на дорозі до аеродрому.
Мимоволі трохи знизившись він зачепився лівим крилом літака за дерево.
Літак гостро змінив напрямок, і розбивсь об стіну іподромної трибуни.
Підчас аварії загинули журналіст  —  співробітник Правди тов. Розенблат, що брав участь у великому перельоті Москва — Пекін — Токіо, за що його було нагороджено орденом Червоного Прапору.
Також загинув т. Рабинович і тяжко поранено літуна і борт-механіка.
