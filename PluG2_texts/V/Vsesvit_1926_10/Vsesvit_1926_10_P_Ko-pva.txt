Вибух.
Сценарна криза, що спостерігається останнім часом, примушує наше кіно або переробляти літературні твори, що нічого спільного із сучасністю не мають, або брати переспіви мотивів громадянської війни, досить вже використаних на екрані. 
Приємною яскравою фарбою на цьому тлі є фільма «Вибух», що малює життя шахтарів Донбасу за доби імперіялістичної війни, боротьбу із підприємцями й революціонування їх всіма умовами їхнього буття. 
Рельєфний малюнок побуту шахтарів і шахтовласників, поданий у фільмі, тим цінніший, що досі Донбасу майже не показано в кінові. Треба відбити на фільмі «..Всесоюзну кочегарку» й найліпшу армію пролетарів, що здобувають «чорне золото» кров усьго нашого господарчого організму. 
У фільмі «Вибух показ Донбасу щасливо сполучений з відбитком життя донбасівських пролетарів. Намір нашого кіновиробництва дати побут треба здійснювати, яке б складне не було завдання. 
У фільмі, що виставляється, подано два вибухи — один у напізруйнованій шахті, де, через злочинне відношення до діла шахтовласників, назбиралося гремучого газу, і другий — лютневий вибух народніх мас. 
Коротко зміст картини такий: 
Тяжкий стан шахтарів ще гіршає під час іпмеріялистічної війни, коли шахтовласники під заслоною патріотичного чаду безмірно збільшували визиск і наживали на поставках величезних грошей. 
Придавлені капіталом робітники, з старим Осадчим і нареченим його дочки Петром Ларіоновим на чолі, організують страйк. На шахтах в цей час пробував комісія, прислана від товариства акціонерів обслідувати копальні. З'єднаність і організованість робітників примушує хазяїв, в особі комісії, поступитися на вимогу робочих. 
Управитель шахтами й його помішник інженір Климович, повні шаленого гніву, положили позбутися керовників страйку, боячись дальших виступів. Петра Ларіонова, якого ще анїш відправлено на війну і який повернувся під час страйку на шахту, легко вдалося закинути в тюрму. А з Осадчим росправляються, підкупивши п’яницю Кузьмича, що підрізує канат, коли Осадчий спускається в шахту. Осадчий тяжко побився, але видужав. 
Інженір Климович залицяється до родчки управителя Зізі й має в неї успіх. Кохання це проте, не заважає йому шукати інтрижки на стороні і згвалтувати дочку Осадчого, робітницю Пашу, що припала йому до вподоби. Паша вагітніє. Самітна, зневажена, вона хоче, щоб її милий Петро повернувся з тюрми, а разом з тим і боїться признатися йому про все, і не видержує — кидається в річку. Цього вечора Климович катається із Зізі човном. Почувши крик, він нехотя кидається рятувати топильника й рятує Пашу, не бачучи, кого рятує. Опритомнівши, Паша росповідає Зізі, що зробив з нею Климович. Зізі з огидою одкидається від Климовича. 
Незабаром Климовича спіткала й друга пригода. П'яниця Кузьмич, що помагав йому в усіх його темних справах, посварився із ним і рос казав робітникам, що зробили з Осадчим. Робітники ухвалили помститися Климовичу, вбити його. Починають ганятися за Климовичем, що в цей час був у шахті. Нараз у шахті, у відділі, де знаходяться робітники, що ловлять Климовича, — вибух. Климович, ніби то для того, щоб врятувати інші відділи, наказує закрити ляду над Кузьмичем і тими, що чули його оповідання, надіючись, що вони загинуть. 
Звістка про нещастя швидко шириться. Робітники і їхні сімейства збираються коло шахт. Робітники обурені, голосно гомонять. Прибуває поліція й починає розганяти юрбу. Один із стражників вдарив Пашу, що була у юрбі, ногою в живіт. Паша пада, її несуть геть і через якийсь час вона родить мертву дитину. 
Розрух на шахтах зростає і обертається в справжнє повстання. Прибуває поміч з сусідніх шахт. Вдається врятувати тих, що зосталися були в шахті. Події припадають на час лютневої революції. З міста разом з іншими робітниками приходить і випущений з тюрми Петро.
Управитель з Климовичем за гратами. 
Таким чином вибух обурення робітників, що збираюся протягом років, підштовхнутий вибухом гремучого азу, що стався в шахті, обертається в той історичний вибух, що навік визволив робітників Донбасу від кайталістичного гніту. 
Фільму «Вибух» ставить режисер П. П. Сазонів з їсистентом В. Г. Занозієм та помішником Ігнатьєвим. 
Зйомки робиться беспосередньо в центрі Донбасу, в Лисичанську, де в зйомці візмуть участь шатярі. Частину зйомок робиться на Одеській державній кінофабриці ВУФКУ, де художник-архитектор Байзенгерц споружає величезні кам'яновуглян шахти.
В головній ролі робітниці Паші знімається А. В. Олексіїва-Оленич. В ролі Зізі — В. Британ. В головних чоловічих ролях — артисти Загорський, Мініч і Чуверів. 
Ми зараз дуже не багаті на цікаві фільми, на нові, дійсно захоплюючі постановки.
Кілька картин ВУФКУ та російських кіно-підприємств не можуть задовольнити того величезного попиту на наші, сучасні фільми, де б було з'єднано цікаві фабульні моменти з новим побутом і величньою боротьбою за робітничу владу.
Надто неекономно ми використовували той величезний матер'ял з часу громадянської війни.
Правда, цього матер'ялу ще вистачить не на одно покоління письменників і сценаристів. Та все ж мабуть через те, що занадто ретельно і, часто поверхово, робилися фільми з епохи громадянської війни, зараз вони не викликають такого зацікавлення, як раніш.
Хоча треба сказати, що Трипільська трагедія (сценарій письменника Г. Епіка), що недавно пройшла у Харкові, користувалася надзвичайним успіхом.
Це дійсно був тріумф, коли юрба що дня юрмилася біля дверей кінотеатру, з бажанням подивитися «Трипільську трагедію». 
Фільм «Вибух» обіцяє бути теж одним з кращих фільмів цього сезону. І ще тим більше він цікавий для нас, що це буде дійсно робітничий фільм. 
Цікавий зміст, дуже сценічний сюжет — з одного боку, старанно добраний художній персонал, спеціяльні спорудження для зйомки й виїзд експедиції на місце дії — в Донбас — з другого, обіцяють у «Вибухові» цінний, потрібний і, безумовно оригінальний фільм.
