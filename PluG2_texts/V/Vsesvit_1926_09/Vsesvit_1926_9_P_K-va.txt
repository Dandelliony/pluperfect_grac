Підозрілий вантаж.
В кінові майже не чути здорового іскряного сміху. На це багато хто нарікає. Екран прагне змінити драматичні довжини, авантурні інтриги, солоденько сплетені в чужоземних картинах історичні моменти, і навіть наші радянські барабанно-батальногромові кровопролитні картини на добрий комедійний фільм. Глядач хоче комізму — заявляють кіно-робітники, цін хоче відпочити і розважитись у кіно. Це, безперечно, правда. Ми зараз в усій політично-освітній роботі узяли курс на максимальне охоплення мас, докладно й правильно зваживши попереду їхні вимоги. Треба починати з того, що буде зрозуміле і близьке масі, що вона прийме, і вхопившись за це, тягти її вище. В цьому розумінні утворити комедію стає просто черговим завданням нашої кіно-продукції. Ми бачимо, що глядач хоче щиро посміятися над доброю комедією. Бо в комедії не треба складної фабули, неймовірних «трюків, що втомлюють глядача і які вже досить надокучили, не треба й заплутаних ситуацій. Бо при доброму художньому оформленні і вдалій компоновці найпростіші життьові ситуації й рухи можуть набрати комічного і головно такого, що смішить, характеру. 
«Непевний багаж» фактично — перший комедійний фільм, що випускає ВУФКУ.
Основна ідея сценарія — показати глядачеві повну комізму недозрілість чужоземної поліції до радянських громадян, що приїздять за кордон в ріжних справах, получених з нав'язанням господарчих та інших взаємин з чужоземцями. На канві цього страху перед більшовицькою заразою, більшовицькими хитрощамй, і т. ін., що справді доходе меж комізму, завдання фільму розвинути намічений сюжет. Режисер-постановщик Г. З. Гричер- Чериковер (що був асистентом у А. Н. Грановського по «Єврейському щастю»), що ставить цей фільм, має на думці дати життєві і правдоподібні ситуації, контрасти і т. д., комічні своєю композицію. Дуже важно згадати, що в цій своїй постановиш роботі режисер робить методичну спробу поставити комедію повільного темпу, збудовану на принципі все дужчої насичености і інтенсивности дії. Як видно, уся робота режисера повинна пройти під знаком одмовлення від «суєтної динаміки», яку визнає режисер Гричер, подібно, які де-які чужоземні майстри, фальшивою величиною в комічних картинах, що ні в якому разі не помагає виявити стану того чи іншого, хто грає в комічному фільмі. Режисер старанно використовує все, що допомагає пізнати стан дієвого персонажу. Виходячи з цих міркуваннів, він заводі як принцип відбиту гру на ріжних речах, якою з таки успіхом користувалися в нашій радянській кінематографії. Ввесь фільм будується на загостренні способів, якими актор виявляє свій стан, через це —є багато штрихів, що звичайно дроблять картину. Мінімум штрихів, максимум виразности і значіння їх є важним принципом будови сценарія. 
Який же основний сюжетний матеріял сценарія? — Інженера Пайкина командирується в Америку. В Лондоні він зустрічається з землеміром Демченком, що відстав від екскурсії, з яким умовляється подорожувати далі разом. Після ряду комічних пригод в Лондонському ресторані, що мали сумні наслідки для шлунків обох подорожніх, вони рішають остерігатися чужоземних страв. Відтепер вони живляться самими апельсинами. Для дальшої подорожі вони запаслися величезною скринею апельсинів Коли вони сідали на пароплав, митні урядовці домагалися, щоб скриню було здано в багаж. Приятелі відмовляються і, щоб далі до них не чіплялися, наклеюють на скриню етикет: ХЕМВУГІЛЛЯ УСРР. ОБХОДИТИСЯ ОБЕРЕЖНО!
З цього починаються всі лиха. Сищик, що стежить за Пайкиним, негайно повідомляє тайну поліцію про таємничу і, розуміється, непевну скриню. В поліції паніка... Пайкина і Демченка мають за страшних більшовиків, що везуть якісь гази. Паніка перекидається на ввесь пароплав. Коли пароплав приходе на місце призначення,його не впускають у порт. Приятелів садять у тюрму. Скриню дуже обережно приставляють у місто, одкривають і... ой леле!: в ній гнилі апельсини. В сценарії поруч з тим досить удало розвивається невелика інтрига кохання. В картину по ходу дії вмонтуються окремі куски закордонної хроніки, які, безумовно, ще дужче оживлять фільма з видового і дійового погляду. Сюжет сценарія, безперечно, близький, зрозумілий нашому глядачеві, він охоче посміється над агентом чужоземної буржуазії, що з переляку широко витріщив очі і якого пошив у дурні комічний збіг фактів. Так, треба добитись цього здорового сміху у нашого глядача, що надає йому активности, і цього можна досягнути, коли актери (серед них Брайнін, Капка, Ігліцька, Мільтон, Замичковський) будуть на височині своїх дуже й дуже складних завдань. 
На це в великій мірі й розраховано сценарій.
