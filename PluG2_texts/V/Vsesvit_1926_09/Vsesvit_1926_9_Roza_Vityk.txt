Витвір війни
Імперіялістична війна призвела до численних жертв. Міліони молодих, повних життя трудящих, передчасно загинули як гарматне м'ясо капіталістів, залишивши на злидні свою сім'ю. 
Інші покалічені арсеналом імперіалістичної бойні понесли тяжкі рани, або втратили руки й ноги. 
Але імперіялістичні хижаки використовуючи на 100% техніку для удосконалення свого арсеналу смерти, з другого боку силкувалися замаскувати жахливий образ жертв своєї ненажерливости й масової різні. Повідь калік, жертв імперіалістичної війни, розлилася в час цієї війни і по Австрії. 
І в Австрійській імперії довелося припудрувати страшне лице імперіялістичної бойні. Медицина в час цієї бойні мала можливість пророблювати колосальні експерименти. 
Скирти ампутованих ніг і рук були доброю лабораторією удосконалення штучних ніг і рук, удосканалення так зв. протезів.
Імперіялістична бойня —  породила протез. Треба було відтягти увагу трудящих всіх країн від жахливого обличчя жертв імперіялістичної бойні, від армії калік, що збільшувалася відповідно до кількости вистріляних набоїв, випущених балонів газу. 
Треба було шукати ширму, щоб приховати своє злочинство.
І всесвітній імперіялізм білою рукавичною «співчуття і допомоги» силкувався загладити ту наругу, те знущання над масою трудящих, а разом з тим другою рукою підставляв їх під висячі тон динаміту під град куль і гранатних осколків.
Цілими місяцями лежав інвалід, не маючи можливости рушити з місця, відданий розпуці, в стані безнадійного пригноблення. Були випадки, що ампутація ніг або рук так впливала на хорих, що де-які божеволіли. Отож полегшити їх стан моральний і фізичний має на меті винахід війни протез. 
Але, коли навіть каліки закладали собі протези, то й тоді їх моральні терпіння були невимовні, бо ставали вони — річ ясна не на власні ноги. 
До того спочатку не могли зробити кроку вперед. 
На перших кроках медицина, покликана полегшити страждання калік, була в непевному становищі, бо не знали, як обходитися і як застосувати ці протези. Поволі прийшли до думки, щоб поставити їх на ноги, як малих дітей. 
І так поволі вчили їх ходити, як вчать дітей, й починають робити перші кроки. 
З початку помагали їм ходити по кімнаті, потім виводили їх на коридор, забезпечили їх примітивною конструкцією, щоб підтримати їх при падінні. У цей спосіб набірали вони в цій школі «ходу» вправи й відваги. Вже й самі починали удосконалювати техніку користування протезами. 
Один молодий хлопець, з ампутованими ногами, безнастанно жалів, що не буде більше танцювати. З ним почали вправи танців, і він в досить короткий час досягнув того, що було його бажанням. 
Інвалідів вчили спочатку, як вживати протези, а опісля заходилися щоб їм дати можливість протезами володіти навіть при роботі. І виїзжали з селянами протезні техніки в поле, щоб випробувати, чи будуть в стані інваліди обробляти своє поле. Зразу йшло це тяжко, але з часом вправи давали гарні наслідки. 
Поступ протезу, ефект його використання впливав на пригноблений дух інвалідів. Вони набирали волі й енергії до життя. З покаліченими руками було важче. Один слюсар, що втратив праву руку, ходив до варстату, щоб навчитися  знову працювати в своїй професії. Другий взявся до малювання і осягнув гарних наслідків у мистецтві. 
Лікарі захоплені здобутками і поступом хворих збирали матеріали, робили публичні доклади з чарівними лихтарями і разом з інженірами й технічними робітниками переводили студії над удосконаленням протез. Заложились варстати для експериментів і вишукування що раз досконаліших конструкцій. 
Витворилася спеціальна нова галузь, що перед війною мало була відома. Повстали школи для інвалідів, де вчили їх відповідно до їх фаху, або вишукували відповідні для них лекші праці.
І самі інваліди завдавали собі праці, щоб не залишитися на ласці тільки допомоги. Протези робиться зі шкіри, з корків, але найбільше тепер з дерева, через те, що вони найлегші. У цій галузі що раз більше поступає й розвивається що раз далі дослідча наука. 
Але як не розвивається ця наука там де панує буржуазія —  вона прагне тільки елементарно поправити неможливий стан калік-інвалідів. Тільки заспокоїти, так би мовити своє сумління, щоб не кидалась у вічі пануючій класі капіталістичного світу жахлива робота її рук. Щоб зтушовати перед трудящими масами той живий приклад, ту участь, що чекає тисячі робітників і селян за панування буржуазії. 
Ті селяне й робітники, що віддали своє тіло на поталу імперіялістичним хижакам, набирали охоти до життя, але що більше каліки приходили до себе, то дужче зростала в них невависть до імперіалістів, що зробили з них вічних калік. Тому особливо добрий грунт находила революційна пропаганда серед інвалідів.
