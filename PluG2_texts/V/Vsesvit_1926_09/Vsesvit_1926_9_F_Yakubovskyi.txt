Трясовина.
Офіційно ця трясовина зветься «справою Київської губернської міліції та позшуку».
Але й ця назва неточна... Аджеж на лаві підсудних сидять не тільки співробітники міліції й розшуку, але й багато инших. Тут і вдова розстріляного бандита Мунчика, а потім коханка «з професії конторщика й артиста», і невизнаного поета, і невдатного покараного в свій час за халатність співробітника ДПУ, і, головне, брата свойого відомого, для декого всесильного брата Валентина — Аркадія Горського-Зубцовського. Тут і Мунчикова стара мати, що возила хабарі Валентинові Горському, думаючи, що він владний врятувати життя її синові. Тут і загадковий Татарневич, якого затримали за великі бандитські операції, а потім з ласки Валентина Горського випустили. А в тім ні Валентин Горський, ні Татарневич на це обвинувачення не пристають. Втеча Татарневича залишається такою ж загадкою, як і все в постаті цієї понурої, тяжкої, неприємної, але без сумніву розумної, освіченої, взагалі не зовсім звичайної людини. 
Тут стільки імен власників і орендаторів готелів, ресторанів, паштетень «погребків», пивних і просто самогонних кубел... «Ренесанс», «Максим», «Акваріум», «Кахетія», «Ленінград», «Паласт»... Усіх І не перелічиш... А в центрі яскрава непманівська постать великої на теперішній Київський маштаб акули, орендаря готелю й ресторану «Марсель»-Гельфанда. 
А скільки крамарів, здебільшого мануфактуристів і в центрі їх — поважний старий Київський купець Габе (по-єврейському це значить титар синагоги) — Мирон Цепенюк. 
Це — справжній побут. Ніби для якогось цікавого науково-соціяльного експерименту стягли цю тоненьку плівку живого побуту сюди до стін вищої школи... Аджеж справа слухається в будинку ІНО, кол. університету св. Володимира, в тій залі, де колись відбувалися урочисті акти, оборони наукових дисертацій то-що. І ввесь цей побут од крамнички поважного й побожного купця до сумнівного готелю чи «ресторану» з окремими кабінетами, до самогонного кубла, до злодійської, бандитської малини, — це тільки хвіст комети. 
Комета тут не одна... Перша... Що до першої сказано давнім прислів'ям: «мертві сраму не імуть...» Це-Коваленко, кол. нач. губміліції, який зважився врятувати себе смертю від сорому прилюдного розгляду.наслідків його злочинної волі або злочинного безвілля... Це — однаково...
На суді є двоє безпосередніх учасників і свідків Коваленкового побуту: його дружина Лідія і його слуга «Грифон Поліщук. Слуга? Так це — слуга, це джура, це сліпий виконавець усіх, навіть незаконних розпоряджень свойого хазяїна. А на посаді він звався «караульним начальником промміліції». За те, що він здолав так зганьбити свою офіційну посаду, перейшовши на ролю хатнього Коваленкового слуги, він і сидить не серед свідків, а серед підсудних. 
Така ж трійка і в родині Фрадька. Сам Фрадько Сергій —  кол. пом. нач. губміліції по міській міліції, його дружина Феліцата і «вістовий» Завойко. Ще нижче подружжя Райманівнач. Либедського району естонець Едуард Райман і його дружина Олександра. Тут звичаї були найпростіші. Олександра Райман сама брала хабарі грішми й натурою. Посилала навіть брати собі гроші для аборту в... непмана Гельфанда. А Гельфанд, крім того, що давав подружжю Райманів даремне житло в свойому готелі, крім того, що задовольняв усі їх життьові потреби аж до таких інтимних, як аборт Ол. Райманової, ще й мав платити «жалування» участковим наглядачам. 
Радіон Менабде, грузин, понура людина в чорних окулярах. Нач. центрального району. Права рука Фрадька. Філософ своєї справи, що добре засвоїв собі «структуру поліції». Він, як оповідають наглядачі, ледве не бив їх, називав мерзотниками, скотами й лаяв непристойною лайкою, викидаючи з свойого кабінету, коли вони зменшували своє хабарницьке завзяття. . Ти мені зіпсуєш Бесарабку і кричав він наглядачеві Федорову, що не хотів особливо притісняти крамарів Бесарабського базару.
Суд розглядатиме епізод по епізодові. Аж десь, нарешті, він зважить усе й на підставі зваженого скаже ті слова, що дадуть змогу з корінням вирвати лихе зілля. Ніхто не в праві заздалегідь робити висновки, тоб-то переймати функції, довірені судові. Нам здебільшого доводиться вивчати побут, ті його гнилі покручені паростки, що так потворно вип'ялися в цій справі й цупко заплутали один з авантопостів радянського будівництва. 
І друга наша справа: вірити ... Вірити, що цей процес перший і останній, що з таким лихим ворогом, як розкладена, деморалізована міліція, нам більше після кінця цього процесу не доведеться зустрінутись ніколи. Київ.
