ПЕРЕМОГА „ЗУСТРІЧНОГО" НА ДНІПРЕЛЬСТАНІ
Ви, звичайно, пам'ятаєте перші дні. Березневі дні 1927 р„ коли було почато будівництво. Вся радянська преса послала туди своїх представників і вся країна. вся робітнича та селянська суспільність, з тримтячим нетерпінням чекала на звістки звідти. А звідтіля летіли телеграми, а радіо на всіх перехрестках кидало в натовп: Прибуло 6 вагонів лісу! Прибула перша партія грабарів!
Почало прибувати американське устаткування! І так далі, без краю... А кореспонденти писали, кінооператори крутили, фоторепортери клацали опустами своїх „дзеркалок". Вся ваша преса була наповнена статтями та знимками Дніпрельстану. Дніпрельстан став гаслом дня, гаслом всього нашого радянського будівництва. З’явилися навіть кашкети та цигарки „Дніпрельстан».
Почалося будівництво: незвичайне, Грандіозне, дивовижне, нечуване. І що ж? Інтерес до Дніпрельстану підупав? Звичайно ні. Ми стали лише спокійніші, ми знаємо, що збудуємо його і не як небудь, а на рік раніше. І не за 205 млн., а зі знижкою 0,5 %. Ми знаємо, що Дніпровська гідроелектростанція дасть нам 800 тис. кін. сил електроенергії, що її ми передамо радіюсом на 300 клм. до Донбасу, Дніпропетровського та Кривого Рогу. Цією енергією ми забезпечимо могутній індустріальний комбінат, що стане нам в півмільярда карбованців. Велетні-заводи цього комбінату дадуть нам 1.055.000 т. чавуну на рік, 160 тис. т. сталі, 108 тис. т. феростопів, 15 тис. т. алюмінію _і т. д. Про все це щодня розповідав наша преса, мільйон екскурсантів, що побували на Дніпрельстані, творить про нього епічну поему і розносить її по найглухіших закутках нашого Союзу. Ми, звичайно, стежимо за Дніпрельстаном, але думки наші вже далеко від нього. Ми думаємо про Тракторобуд, про Магнетобуд, про Кузбас. Ми будуємо ще грандіозніші пляни нових надвелетнів нашої другої п’ятирічки, а до Дніпрельстану ми звертаємося лише тоді, коли телеграф з Кічкасу приносить нам два тривожних слова: —...загрожує прориві.
Тоді ми знову починаємо хвилюватися, як перших днів. Ми „запитуємо", ми „вимагаємо" і заспокоюємося тільки тоді коли друга телеграма з Кічкасу повідомляв: —... ліквідовано. Подібні дні ми переживали влітку цього року. Протягом цілого тижня телеграф з Кічкасу тривожно цокотів:
„Робота середній протоці через гострий брак робсили напередодні цілковитого зриву крп частину механізмів переведено одну зміну крп число робітників меншав кожним днем крп".
У відповідь на ці телеграми загув „прямий" з Москви й Харкова, передаючи директиви партії, уряду і наших вищих господарських органів. Директиви були короткі й спокійні. Вони відразу ж заспокоїли і не дали виникнути паніці.
Треба було бачити, що діялось в ці дні на Дніпрельстані. Небезпека прориву поставила на ноги всю двадцятитрьохтисячну масу. Партія і профспілки стали на чолі. Робітники-металісти, студенти, комсомольці рахівничі робітники, стрільці ДПУ, члени окрвиконйому, інженери, нархарчівці з фабрики-кухні, утворивши бриґади добровільців, пішли працювати в копань. Люди, що ніколи не тримали в руках лопати та копаниці і не мали ні досвіду, ні спритности, почали перевертати каміння, неначе все життя тільки над цим і працювали. Молоденькі друкарниці з управи головного інженера і продавщиці церобкоопу, взувши високі чоловічі чоботи, місили бетон не гірше від справжній бетонників. Добровільців було так багато, що їх нікуди було ставити. Цехи правого і лівого берега взяли шефство над бичками, а школярі запорізьких шкіл взяли на буксир шлюз. За короткий час через середню протоку пройшло понад 16 тис. добровільців. В результаті за місяць на правому березі вибрано 1.200 куб. метрів ґрунту, на лівому — 8.500, а з початку робіт: на правому березі 15.800 куб. м. і на лівому 14.800 куб. м. Разом виходить 30.600 куб. мет. проти 23 тис. куб. м. за пляном. Воля й ентузіязм 23-х тисяч відновили фронт, що був похитнувся.
Звичайно спокійно містер Холл, старший консультант будівництва, що ніколи не губив самовладання, вигукнув; Вері велл! (Гаразд). Ще один такий прорив і ми закінчимо роботу не на рік, а на два роки до строку. Успіх був повний.
А потім пішов „зустрічний"... Ліквідація прориву показала робітничій масі, що за організованого. використання закладеного в ній колосального запасу ентузіязму, вона здібна творити чудеса. І маса зажадала «зустрічного".
Народився „зустрічний» в глибині копані. Він потужно сунув на низ, заливаючи протоки, б'єфи, шлюзи, кар'єри та бетонні масиви; він підіймався щораз вище до бичків, конструкцій, екскаваторів, заводів та дериків і, нарешті, захлиснув обидва береги: цехи, колії та устави. Але смуга затоплення „зустрічного" розливалася щораз далі. Незабаром вона затопила Кічкас, новий міст, Хортицю і всі заводи Запоріжжя.
Даєш 500 тис. кубометрів на друге півріччя! — сказали обидва береги! Даєш 500 тис!— відповіли цехи, устави та заводи Запоріжжя.
Даєш! — проголосили заводи й дерики, високо в гору підносячи свої стріли.
На робітничих зборах, в цехах, бригадах, в касарнях, на летючих мітингах біля Заводів та екскаваторів підчас обідніх перерв балакали тільки про зустрічний плян. Ніхто з робітників не сказав ані слова про свої потреби (а на Дніпрельстані є про що поговорити), говорили тільки про діло. Ентузіязм охопив усіх. Старі інженери, що за роки радянського будівництва ні разу не були на жодних зборах, виступали тепер не гірше від комсомольців, доводячи реальність зустрічного пляну та вимагаючи проведення його в життя. Робота накипіла. На всіх ділянках норма виробітку день-у-день біль піала. За 15 вересня правий беріг дав 2.020 кубометрів бетонного мурування, цифру що нечувану на будівництві. Коли другого ранку містерові Холлу подали введення зроблених робіт, він уже не здивувався і нічого не сказав.
Лише ввечорі, балакаючи і вашими інженерами про новий досягнутий рекорд, він зауважив, що вироблена цифра б рекордна навіть для Америки, бо на жодному американському будівництві за тієї ж кількости робітників та тієї в кількости механізмів, ніколи ще не було досягнуто подібної цифри.
Я певний, — додав він наприкінці, —що ваш новий льокальний плян буде здійснено. Адже ваша країна має дві дуже важливі переваги, що їх немає у нас. Це — єдиний економічний штаб, що відає промисловістю всієї вашої країни, і ентузіязм робітників, які знають, що будують самі для себе. Цих двох чинників ні в Европі, ні в Америці немає.
На Дніпрельстані робота йде. Наступ провадиться по цілому фронту. Бої вельми успішно розвиваються. Трапляються тимчасові відступи, поодинокі неуспішности, але загальна коньюнктура бою вельми сприятлива: зустрічний плян буде виконано. До Жовтневих роковин обидва береги простигли один одному руки і затиснули на завжди Дніпро в своїм сталевім стисненні рук.
Дивлячись віддаля на панораму Дніпрельстану, наприклад, з «Крісла Катерини" або а високого берега біля бетонного заводу, ви бачите на протязі всієї гатки безкраїй ряд дерев'яних споруд, конструкцій, заводів та скріз нагромадження дерева: брусів, дошок тощо. Людей не бачите. Скрізь ви бачите іграшкові паротяги, що бігають коліями та якихось мурашок, що пораються біля маленьких механізмів. Ви дивитися дуже довго і вам починає здаватися, що ви, як Гуллівер, потрапили до країни ліліпутів, остільки віддаля все це здається мініятюрним. Коли пройдете будівництво з одного берега на другий, вам уже, навпаки, починав здаватися, що ви раптом потрапили до і країни велетнів і що всі ці споруди справа рук якихось велетнів. Біля всіх цих колосальних конструкцій і заводів ви сами й люди навкруги здаються ліліпутами. Ви бачите величезний екскаватор, що кількома вимахами своєї страховищної руки навантажує скаллям повну плятформу, ви бачите звід, що в один раз забирає два десятки брусів і переносить їх по той бік гатки. Ви бачите бетоно-мішалки, що одним заходом наповнюють цілий ківш рідкою бетонною масою й т. ін. Процеси роботи на Дніпрельстані справляють Грандіозне, невимовне вражіння, але коли спостерігаєш будь-який окремий момент роботи, вражіння ґрандіозности розсіюється і з нього виступав звичайний трудовий процес. Ви бачите, що люди спокійно роблять свою щоденну, звичайну справу. Наприклад, ось в глибині копані, теслярі працюють над скріплюванням допоміжних споруд при встановленні турбін. Двоє людей беруть дерев’яний брус, становлять його на місце й один g них попльовуючи на руки, починає його обтесувати, а другий в цей час, присівши на момент, починав підв'язувати личака. Люди працюють так само, як у себе в Рязанській губерні, неначе хату будують. припасовано, останню клямру забито. Один з теслярів зводить голову догори і, придержуючи рукою шапку, кричить: Давай, або що!
І відразу ж з гори, наче з неба, по тонкій нитці спускається другий тесляр. Тут уже починає діяти Америка. Та Рязанську губерню нічим не здийуєш: Касімов і Детройт чудово разом уживаються. На Дніпрельстані працює багато чужоземців, але ще більше приїздять сюди вчитися, бо багато німецьких та американських фірм посилають своїх інженеров ознайомлюватися з постановою справи у нас. Щоправда, багато з них приїздять сюди з упередженою думкою. Чого, мовляв, можна навчитися у більшовиків?
Але, ознайомившись з нашими методами роботи, вони вже міняють свою думку, а через місяць від'їжджають додому „більшовиками”. Коли Купер, після своєї першої подорожі до СРСР, повернувся до Америки, до нього звернулися представники ділового світу з проханням прочитати доповідь про майбутнє Дніпровське будівництво. Купер охоче згодився. Яскраво і захопленими виразами він змалював присутнім ґрандіозну картину майбутнього будівництва, а також майбутнього індустріяльного комбінату. По скінченні доповіді один з „бізенес менів“ (ділових людей) підійшов до нього і сказав:
Ну, містер Купере, тепер я певний, що після вашої другої подорожі до СРСР ви повернетесь до нас з червоною піонерською краваткою. 
По цьому Купер багато разів був у нас, та, звичайно, більшовиком він не зробився. Зате він став завзятим прихильником нашого будівництва. І таких, як Купер, в Америці багато. Звичайно, з Гуверовим урядом ми не ладимо, експорт радянського лісу багатьом не дав спокою, але ділова Америка дуже пильно стежить за нашою п'ятирічкою, а найбільш далекозорі ділоки, як Генрі Форд, вже квапляться укласти 8 вами угоди. Коли представники ВРНГ підписували угоду з одною великою американською фірмою на встановлення на майбутній Дніпровській гідроелектростанції турбін, вони насамперед, спитали американців про термін виплати. Але американці відповіли, що їх не так цікавить питання про терміни, як те, щоб дістати замовлення.
Наша фірма, як ви знаєте, — говорили вони, обслуговує найбільші будівництва по 32 країнах в обох півкулях. Отже, цілком зрозуміло, що наші дальші замовлення залежатимуть від того, оскільки добре працюватимуть наші турбіни на Дніпровській гідростанції.
І справді, всі американські фірми, що приставляють нам устаткування для Дніпрельстану, аж випинаються, щоб бува „не підкачати". Так що наші інженери зробили деяких американських представників „ударниками". Для елюстрації ставлення американців до нашого будівництва цікаво навести такий випадок з уже знайомим нам містером Холлом. Якось містер Холл увійшов до тов. Вінтера і сказав йому:
Містер Вінтере, мені оце здалося, що бетон подають не досить рідкий і я насмілився розпорядитись, не спитавшись вашого дозволу, спинити роботу. Містер Холл ніколи не губить рівноваги, але тут було явно помітно, що це питання його дуже хвилює.
Тов. Вінтер відразу ж зажадав аналіз бетону, а також покликав до себе завідателя виробленням бетону. Виявилося, що хоча в бетоні було й справді мало вологи, але цілком досить, щоб одержати масу потрібної якости. Інциндент було ліквідовано і містер Холл пішов цілком вдоволений.
Коли представники американських ділових кіл дорікали Куперові за те, що він пішов працювати до „більшовиків", Купер відповів: Не будемо говорити про більшовиків. Таке будівництво, як Дніпрельстан, не щороку будується і я хочу, щоб моя фірма взяла участь в його будівництві.
Телеграф з Кічкасу приніс звістку, що зустрічний плян бетонування в 500.000 кубо-метрів закінчено до строку, отже на Дніпрельстані розпочато бетонні роботи майбутнього року. За ввесь час робіт забетоновано понад 777.000 кубометрів, вибрано 700 тис. кубометрів м'якого ґрунту та 1.200 тис. кубометрів твердого. Разом зроблено щось з 65% основних будівельних робіт. Нечувані темпи робіт цього року дають підстави гадати, що гатку закінчать бетонувати майбутнього року. Блискуча перемога дніпрельстанівців дала можливість скоротити термін бетонування на цілий рік. Отже на 1-ше травня 1932 року Дніпровську гідро-електростанцію можна буде пустити.
Ми вступили в третій рік п'ятирічки. Цей рік для Дніпрельстану, як і для цілого нашого будівництва, має бути вирішальний. Якщо робітнича маса Дніпрельстану виявить в майбутньому році такий самий ентузіязм, як і цього року, то пуск Дніпровської станції 1932 року буде забезпечено. Країна рад чекав цього від вас, товариші!
