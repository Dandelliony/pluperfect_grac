Дрібнота.
Кули вродлива Марта заявила батькам, що йде заміж за дрібного крамаря Йозефа Губера, батько її, швець Граммель, сердито похитав головою. 
«Це мені зовсім не до вподоби», пробубонів він. «По-перше, у нього хоре серце, а по-друг е— він голосує за центр. Та ще й божу матір у крамниці держить! І за такого повинна моя дочка...!» Обурений безглуздям цієї думки, він тільки ще раз похитав сивою головою. 
Маленька енергійна фрау Граммель була иншого погляду. «Коли у нього хоре серце, то він принаймні не піячить». Її погляд уперся в шевця, що неспокійно смикався на свому кріслі. «А божа мати висить у темнім кутку і не заваджає ні одному покупцеві. Що ж до центру, то, ах ти, боженьку мій!» Вона знизала плечима і її глузлива усмішка безжалісно запитала чоловіка: «Чим нам і тисячам иншим допомогло голосування за соціялдемократів? Чи одвернуло воно війну, де загинув наш синок-одинак? Чи знизило воно нам податки? Чи може нам краще живеться з того часу, коли твоя партія досягла влади?» У голос же вона сказала тільки: «Все це шахрайство. Підчас виборів кожна партія обіцяє нам і блакить з неба на землю, а далі все лишається як і було, або ще й гірше стає. Носке й Шайдеман не більші чудотворці, ніж мати божа бідолахи Йозефа».
Швець сердито мовчав. Жінки не повинні так багато балакати. Жінки не повинні міркувати й критикувати. Чесна жінка мусить і якусь релігію мати; не вірує в матір божу, то хай принаймні вірує в єдину праведну соціялдемократичну партію. А от його жінка — як раз така, щоб тільки завжди все гудити та ганьбити. Чи оповідає він із захопленням про загальні збори, чи читає з великими окулярами на носі парламентську промову партійного товариша, вона тільки плечима знизує: «Слова! Слова! Хай ці люде та щось зроблять, от тоді я охоче пойму їм віри». Антон Граммель тяжко зітхнув: жінки анічогісінько не розуміють у політиці!
Сама Марта мало цікавилася поглядами своїх батьків. Вона любила свого Йозефа і раділа, що буде його жінкою. Так само раділа вона й його чистенькій маленькій крамничці їй подобалися ці пакуночки блискучих голок, сніжно-білі цівки ниток, барвиста заполоч і лискучі шовки. «Як що будемо совісно працювати і нам пощастить», мріяла вона, «то може вже через рік спроможемося зняти крамничку на кращому місці і почнемо, бува, торгувати й мануфактурою». Маленька крамничка розсовувалась перед її очима, ставала великою й просторною. Попід стінами стояли люстра. А покупці йшли одне за одним, двері майже не зачинялися. Веселий дзвіночок майже не вгавав.
Тим часом батьки розмовляли далі, і Марта крізь свої мрії почула материні слова: «А крім того ж і Малпочка — капітал!» 
Дівчина осміхнулася. Малпочка, люба малесенька руда Малпочка з породи пінчерів — капітал! Йозеф, зрозуміла річ, росповів їй, що одного разу маленьке звірятко врятувало його від продажу його майна з молотка. Приспів термін векселеві, і платити не Суло чим. А тут люба Малпочка привела семеро бездоганних гарнесеньких цуценяток. І Йозеф продав їх, як раз за потрібну суму грошей. Марта кивнула матері: «Так, будь що будь, а Малпочка — наша».
Вони одружилися. З Йозефа Губера вийшов гарний чоловік, ніжний і терплячий, повний глибокого кохання до своєї молодої вродливої жінки. Він би охоче звільнив її від усякої роботи. У нього теж була мрія: гарна кімната з плюшевими меблями та олєографіями по стінах, - найкраще б релігійні малюнки —і в кімнаті його Марта, з колискою, безтурботна, вільна од праці, бо на кухні порається працьовита наймичка. Марта була весела, ретельно хапалася за все, силкуючись улаштувати маленьку крамничку якомога більш принадно. Адже здійснення всіх мрій залежало від покупців, що чомусь приходили дуже скупо, як коштовні і без міри потрібні в пустелі цілющі краплини.
Та даремно осміхалася Марта своєю найкращою усмішкою, даремно метушився Йозеф, роскладаючи на столі найкращий товар: покупці брали голки й нитки, а дорогих заполочи й шовків ніби й не бачили. Фройляйн Нойман, стара швачка, пояснювала зітхаючи: «Це від революції! Коли ми мали ще нашого кайзера, були нитки в два раза дешевші, а так само й голки. Так, так, тепер мститься на нас те, що влада опинилася в руках черни!».
Марта хитала білявою головою і казала: «Я гадаю, що все це від війни!»  Але вона казала це тихо й скромно, бо не хотіла відштовхнути одну з найкращих покупачок. 
Труда, маленька фабрична робітниця з коротким волосям, була инших поглядів.
«Все тому так дороге, що ми, злидні, мусимо платити на роскішне життя багатіїв». І вона починала довгі роз’яснювання. Иноді Марта її не розуміла; що ж вона розуміла, те здавалося їй справедливим. Та як ні як, а одне було дійсним: покупців не було, крам вкривався б порохом, коли б Марта що дня не змітала його з полиць, не витручувала товар та не чистила його. Вона ж мала так багато вільного часу! Йозеф сидів на свому стільці біля вікна: «Ось іде якась пані! Зараз вона зайде до нас. Ах, ні, вона завертає».
Сотню раз на день він бував певний, що люде йдуть до його крамниці, а вони все йшли повз неї.
Бліде обличчя Йозефа блідло чим раз дужче, його худа постать худла далі. Вони мусили недоїдати, а як раз тепер треба б було Марті краще їсти. І Йозеф звертався до своєї ікони: «Благословенна й милостива Маріє, пішли нам покупців, пішли нам покупців, царице небесна! Свята матір, пішли нам покупців за-ради моєї дружини, що теж має стати матірю!».
Чувши, як молиться її чоловік, Марта осміхалася, але часто-густо набігали їй при цьому на очі сльози. І вона теж шукала допомоги й захисту у жіночої істоти: часто в вечорі брала вона гарнесеньку собачку собі на коліна, гладила кучеряву шкуру, пригорталася обличчям до холодного чорного писка і шепотіла: «Малпочко, люба Малпочко, приведи багато цуценят, щоб моя маленька дитина мала пелюшки й м’яке ліжко. П’ять, шість, сім цуценят, люба Малпочко!».
Мати божа лишила їх у біді, покупців ставало чим раз менше, Малпочка ж була добріша і привела семеро цуценят. Марта цілувала маленьку собачку, сміялась 1 плакала. Йозеф дякував матері божій за плодючість Малпочки. Труда, що надійшла на це, назвала звірятко кормителем родини.
Найкраще цуценя купила одна пані в Вестенді. Марта сама понесла його туди. Іти їй було вже важко, але вона не хотіла витрачати «багато грошей» на трамвай. Брудна березнева негода лютувала на вулицях. Марта щільно пригортала до себе під пальтом маленьке цуценятко,— коштовний песик не повинен був змокнути. Дощ лив просто струмочками. Змерзла й наскрізь змокла, дійшла так Марта до вілли. Коли вона показала песика пихатому локаєві, що спочатку заявив їй: «Поставщикам входити
З двору,— він пом’якшав і сказав: «Пані баронеса чекає на нього вже з нетерплячкою», і провів Марту до салону.
Марта озирнулася навкруги: звичайно, тут було далеко краще, ніж у мріях її Йозефа про кімнату з плюшевими меблями. Були тут обтягнуті світлим шовком софи й фотелі, та столи, що виблискували рудочервоною поверхнею, як дзеркалом. Двері в сусідню кімнату було одчинено. Спокушена непереможною цікавістю, Марта ступила ближче і зазирнула туди. І тут у перше в життю зворухнулася в ній заздрість. Такої дитячої кімнати, як оце вона побачила, їй ніколи й не снилося... Все витримано було в білому й рожевому тонах, скрізь оздоблене прогорим як дим, пахучим мережевом. «Оттаку б зустріч і мому маленькому Йозефові», подумала Марта і далі несвідомо зробила перший великий крок свого поступу: «Стільки краси і стільки піклування про себе мусила б мати кожна дитинка». Вона здрігнулася в своїй мокрій одежі, зауважила свою неповороткість, брудність, осміхнулася гірко сама з себе і, не розуміючи чому, відчула несподівану ворожість до цього оточення. Вона витягла цуценя спід пальта і поцілувала його.
Двері одчинилися і молода вродлива пані в широкому мережаному капоті вступила до кімнати. Це була баронеса.
«Слава ж Богові, що ви принесли собаку!» вимовила вона. «У мене була вже така нетерплячка. А хвилюватися в моїм стані — мені не можна. Лікар заборонив як найсуворіше». Марта позирнула на неї і побачила, що й ця друга жінка теж була вагітна. Вона мовчки подала баронесі песика, трохи ображена, що ця пані не відповіла їй на привітання.
«Ах, бідне звірятко! В таку люту негоду! Сподіваюся, що воно не змокло».
«Ні, собака не змокла», відповіла Марта, трохи натиснувши на слово «собака». Чи не помітить ця друга жінка, як мерзне вона в своїй вохкій одежі, чи не покличе їі хоч до чашки гарячої кави погрітися в кухні?
А в баронеси про це й гадки не було. Вона заплатила умовлену ціну і Марта без зайвого слова знов вийшла на вітер і дощ. Підчас довгої дороги до дому міркувала вона про баронесу, що в своїм стані неповинна була хвилюватися. А хто уважав на Марту, на її стан, на її ненароджену дитину? Звичайно, її добрий Йозеф робив, що міг, але йому просто не сила була годувати і і як слід. Вони працювали совісно, зрікалися навіть потрібного і все ж їхня дитина лишилася б без пелюшок, коли б не вирятувала Малпочка. А он та жінка... Марта згадала про Труду... «Мабуть і справді ми, злидні, мусимо платити на рискішне життя багатіїв. Що мені кепсько, то це про мене, а от моя дитина, моя дитина».
Вдома її гіркий настрій вихопився на волю. Йозеф став долі навколішки, зняв її черевики, ростирав заніміли ноги. Він не знаходив ніякої відповіли на її запитання, чому це світ так кепсько збудовано, і тільки заклопотанно пробубонів для її заспокоєння: «Легше верблюдові пройти через ухо голки, ніж багатому в царство небесне».
Марті вперше увірвався терпець. «Що мені твоє небо? Де воно? Моїй дитині має тут бути добре, на землі», захлипала вона. Йозеф зітхнув, злякано звів очі на божу матір. Пробач їй свята Маріє, ти ж сама добре знаєш лиху вдачу вагітної жінки».
Потім він обняв Марту ніжними руками, почав цілувати її, шепочучи пестливі слова про надії майбутнього, поки вона не осміхнулася знову. Малпочка смикнула її за сукню Вона взяла маленьку собачку на коліна і прошепотіла їй стиха, щоб не образити Йозефа: «Ти для мене краща за шляхетних дам і за ту матір божу».
Це були тяжкі роди. Лікар робив стурбоване обличчя та бубонів и щось про недоїдання. Йозеф метушився, ламаючи руки, витираючи піт з лоба. Повитуха оповідала пригоди про важкі роди, смертельні випадки. Малпочка подеколи скиглила з переляку під ліжком. Фрау Граммель дивилась на дочку: «Вона була дужа, здорова дівчина. Створена для материнства». Марта стогнала від нестерпучих мук. Обличчя старої фрау скривилося. Вона побігла до кухні і начепилася на старого шевця, що Смоктав люльку біля холодної печи: «Ви винні в цьому!».
«Саме?» запитав переляканий чоловік, що на цей раз чомусь не почував на собі ніякої провини.
«В усьому. Ви, з вашою балаканиною. Ми родимо на світ дужих здорових дітей. Але вонизамісць добре їсти, мусять голодувати, мусять працювати, ніколи відпочинку не бачивши. А тоді — де їм дітей родити? Чому ви, чоловіки, не подбали е свій час, щоб усе було инакше? Ви ж такі розумні!»
Швець мовчав, похиливши голову. «Революція», кепкувала стара в своїй журбі,— «для кого зробили ви вашу револоцію? Кайзера вигнали, а на його місце насадовили фабрикантів. І гадаєте тепер, осли, що не знати якого дива досягли. А де люде, що піклувалися б про матерей та дітей? Покажи їх мені, хай я піду за них у вогонь і воду!»
«Лишайся біля Марти», вимовив швець.» «Це жіноча робота. А політика — чоловіче діло».
«Того ж то вона така кепська й виходить. Ви робите дурниці, а ми повинні терпіти. Наші сини вмирають на війні, — не знати за що. Наші дочки здихають при родах».
Зойк, що не нагадував нічого людського, перетнув хату. Фрау Граммель побігла назад до спальні. Після тридцяти шости годин страждань з» явилася на світ дитина. Хлопчик, маленький і кволий. Йозеф дивився на нього повний гордощей: «Наш син. Спадкоємець нашої крамниці. Поки виросте — кепські часи минуть. Може ми його й до гімназії пішлемо. Хто зна... може ще кінець-кінцем і студентом буде»...
Щось мале, червоне й зморщене, жалісно верещало. Марта осміхнулася» взяла дитину на руки. «Що не кажи, а йому буде краще жити, ніж нам», заявила вона.
Бабуня кивнула. «І він повинен розумнішим стати, ніж старі!» Отрутний погляд потрапив у шевця, що стояв у дверях та тер заспані очі.
Здавалося, маленькому Йозефові цей світ не дуже вподобався; він увесь час силкувався втекти з нього. Всі хороби малих діток були його прирожденною долею. Марта роспачливо боролася за його життя, виснажувалася, худла, хутко старіла Йозеф був як і перше ніжний, терплячий. Тяжкі турботи гнітили його; він почав зазнавати смертельного жаху перед ранком. Увечорі його маленька каса майже завжди була порожня.
Фройляйн Нойман лементувала за кайзером чим раз голосніше. У неї стало аж надто мамо роботи. Люде, на кого вона працювала, не мали тепер грошей, щоб замовляти собі одежу. І вона унадилася до крамниці проповідувати своє обурення.
Всьому вина — робітники; вони ж вимагають такої високої плати. А звідти й така на все дорожнеча».»
«Та коли все такс дороге, то робітникам теж треба більшу плату мати, щоб якось жити», втручалася Марта.
Стара дівка кинула на неї докірливий погляд і урочисто заявила: «Оце ж він і є — ціркус віплюс! Вона колись почула слово clrculus vitiosus на зборах дойчнаціоналє і з того часу завжди вживала його, щоб знищити супротивника. Марта не знала, що воно таке «ціркус вітолюс», а проте ця магічна формула якось на її розум не впливала. Фройляйн Нойман наносила з собою газети й 6рошюри, але» її агітробота в родині Губерів лишалася без наслідків. Для Йозефа слово «дойчнаціоналє» З якихсь невідомих причин завжди рівнозначило «протестантові», і він стерігся брати в руки єретичну літературу А Марга, ввесь час шукаючи порятунку зі злиднів, хоч і читала х, але не знаходила в них нічого, що б їй могло стати в пригоді.
Сірі, вбогі, турботні тяглися дні. Маленькому Йозефові був уже рік. Марта й Йозеф все ще любили одне одного, але й це останнє щастя було їм отруєно. Марта побоювалася другої дитини; вони ж і одну не могли як слід прогодувати. А Йозеф, слухняний син своєї церкви, не хотів і слухати про застережливі засоби, вважаючи їх за гріх. «Хай же твоя церква й дітей годує», гримала сердито Марта.
Йозеф сумно поглядав на неї, не знаходячи ніякої відповіли.
І тут раптом з за чорних хмар засяяло сонце: люде почали купувати. Купували як божевільні. Сон Марти справдився. Маленький дзвіночок не вгавав, двері за покупцями не зачинялися. Йозеф метушився в крам ниці і обличчя йому сіяло. Марта з полегшенням зітхала. Нарешті, нарешті! Світле щастя панувало в крамниці. Ввечорі тремтячими від радощей руками підраховував Йозеф денну виручку: мілюни, міліарди. Тепер він ніколи не дозволяв жадного прикрого слова про революцію і знайшов навіть мужність гостро поставитись до фройляйн Нойман. На його здивовання стара швачка не образилася на нього. Вона виглядала Збентежено й перелякано, сіра на обличчю, з запалими щоками. Нові паперові гроші паморочили їй голову. Одного разу вона аж заплакала: «Я не можу! Рахуйте самі, пане Губер. Правда ж ви не одурите мене? Бідну, самітну жінку. Я ж і без того згину з голоду! Ах, наш кайзер, коли б він це знав тільки!»
Охоплений співчуттям, Йозеф подарував старій швачці пакуночок голок ціною в десять міліардів; при цім він дивився на себе як на якогось князя-доброчиння. Подарунок у десять міліардів! Бог муситиме справді високо поцінувати його Йозефові.
Але охота до подарунків зникла в нього дуже швидко. Він часто - става навколішки в крамниці і тремтів: «Коли б тільки не приходили покупці! Коли б вони в мене тільки краму не брали! Свята матір божа, рятуй мою душу від покупців!»
Але молитва його лишалася даремною. Запас краму невпинно танув. Найохочіше Йозеф поховав би все. Йому здавалося, що кожний покупець грабує його. І як покупці приходили, то він обслуговував їх мляво, повільно і не вгавав балакати, щоб навести їх на инші думки: чи не забудуть вони, часом, чого вони хотіли купити. Але й покупці теж були за» жди охочі до балачки. Вони герготали як гуси, намагалися згуком своїх власних слів перебороти жах, що в них верещав. Ледве чи казав хто заходячи Добридень»; тепер замісіть привітання тільки й чути було: «А чи не знаєте ви, як стоїть долар?» Йозіф цього здебільшого не знав, а коли вже довідувався, то аж мороз дер у нього поза шкірою. Кожний з одвідувачів мав инший погляд на біжучий момент, кожний підкидав відповідальність чужій партії. Йозефа аж вадило од цих балачок: «Тільки дойчнаціоналє, дойчфелькіше, соціялдемократи, фолькспартай... центр... можуть нас урятувати».
«Так чому ж вони цього не роблять?» стогнав Йозеф, з переляком стежачи при тім очима за покупцями, що розглядали його крам. Раніше він заперечив би: «Бог нам поможе. Але тепер бог і долар були для нього цілком ріжні речі: він мав тепер грішне почуття, що боже всезнавство спиняється перед курсом долара.
Марта теж часто прислухалася до розмов покупців. Вона не визнавала рації ні тим, ні иншим; ні одна з цих партій, здавалося, не захищала прав трудящих мас: навіть і соціялдемократи. Їй якось неясно здавалося, що населення само дозволяло вести себе на голодну смерть. Невже ж це всі люде побожеволіли? Подеколи траплялися невеличкі бунти проти дорожнечі. Тоді щось у ній співало: «Вони прокидаються! Обороняються!» Але наслідки завжди були однакові: поліційні кийки на виснажені тіла голодних, а иноді й кулі. Труда умовила Марту взяти участь в одній демонстрації. Молода жінка не питала як і що, а престо пішла за червоним прапором: може ж мовляв, хоч з цього вийде толк, раз усе инше виявило свою нездатність. Вона бачила море люду, але тільки суворі, невблаганно рішучі обличчя, позначені печаткою тяжкого бідування. «Пролетівська наволоч», сказала фройляйн Нойман,— її ж батько був у свій час судовим писарем Але Марта неясно відчувала: «Це наші: до них ми належімо, їх ми мусимо й триматися». 
Похід ішов через ціле місто. Марті крутилася голова. Малий Йозеф хорів на зубки і не давав їй заснути цілу ніч, а понад те й на обід їй припало лише чотирі картоплини, їй почорніло перед очима, вона похитнулася. Якийсь велетень-металіст підхопив її, виніс як дитину з юрби і сказав, ставлячи її знову на землю: «Здається, у тебе теж порожній шлунок, товаришко. Ну, потерпімо, буде краще». 
Вона понесла ці слова додому як обіцянку, як дорогоцінний скарб. «Так, буде краще!» Ці люде, що з ними сьогодні я йшла за червоним прапором, потурбуються про це. Йозеф дивувався її веселому обличчю.
Труда якось принесла їй вирізку з газети. Марта прочитала там, як у Росії піклуються що жінок, що мають стати матерями, і про дітей. Велика радість сповнила їй серце. Вона сіпнулася до крамниці. Фройляйн Нойман що-йно росповіла Йозефові, як одна пані сплатила їй свій рахунок тільки через тиждень, і як вона, Нойман, втратила на цьому кілька міліардів. «Міліардів, пане Губер! За нашого кайзера ніхто не»  зважався дурити вбогу людину на міліарди». Марта перебила її скарги: «Йозеф, що воно таке — більшовики?»
Фройляйн Нойман з жахом відповіла за нього: «Це ж комуністи, грабіжники, вбивці!»
Марта спалахнула: «Коли грабіжники й убивці піклуються за дітей, то вони мені ліпші, ніж ваші чесні люде». 
Йозеф зітхнув. Він не покладався на людей. Вірив тільки в бога та в Малпочку, що вже п» ять тижнів була вагітна. Її цуценятка мали б ізнов наповнити крамом порожню крамничку. Десять раз на день обмацував він маленьку собачку, силкуючись довідатися, скільки цуценят вона приведе. І ніжні руді оченята Малпочки, здавалося, обіцяли зробити все для неї можливе.
Каса була порожня, крамниця так само. Троє «людей залежало від маленької жовтої собачі и, І рішучий день настав. Йозеф молився перед божою матір» ю, щоб Малпочка мала легкі роди, Марта ж поклала звірятко в старанно набиту соломою скриньку. Здавалося, що щось почуває навіть маленький Йозеф, тягнучись ручками й ніжками до скриньки з маленькою собачкою.
Малпочка привела двоє мертвих цуценят. Здавалося, вона безмірно сормилася і хотіла пожерти нещесний плід, щоб знищити всякий слід свого злочину. Кінець-кінцем вона в роспуці залізла під ліжко. Марта плакала. Йозеф побіг по ветеринара. Здохне вона — ми загинемо!
Привітний білявий ветеринар запокоїв його. Малпочці - нічого, тільки цуценят вона більше не матиме. Йозеф поглянув на нього, не вимовивши й слова. Марта одвернулася, щоб сховати сльози.
Увечорі вони мовчки сиділи одне біля одного. Марта принесла маленьку собачку на колінах. Малпочка не повинна думати, що на неї сердяться. Це ж була не її провина.
Мовчанка Йозефа занепокоїла Марту. Він був дуже «блідий і губи йому смикало. «Йозеф», тихо проказала Марта. «Не сумуй. Буде ж колись краще». Він повернувся до неї, ніби не розуміючи, що вона каже. Тепер і вона зажурено змовкла. А Йозеф безпосередньо зауважив: «Твій батько мав рацію». Марта зиркнула на нього, не зрозумівши. «Ти це про що?»
«Про те, що таки нема бога. Коли б він був, він би не покинув нас. Ми ніколи не робили нічого злого і чесно працювали. м А тепер нам — тільки мерти з голоду. І малому Йозефові з нами. Він заплакав: «ні, ні, нема бога!»
Він через силу підвівся, пішов до крамниці, повернувся з іконою матери божої в руках. Поклав її в піч, витяг сірники j підпалив. Вона довго чорніла в полум’ї, смерділа. Йозеф нерухомо дивився на жар з неї, все примовляючи: «Ні, ні, нема бога! Ми ж ніколи не робили нічого злого».
Потім він знову тяжко сів у своє крісло. Марта підійшла до нього, почала гладити йому волосся, бажаючи його втішити. Він роспачливо поглянув на неї і почав приглушено, ніби слова давили йому горло: «Молись і працюй, цього мене вчили завжди. Як я молився, як я працював! Ти ж знаєш це, Марто. Жадної радости не було мені в життю, аж поки не прийшла ти. Праця, турботи, злидні. Ніколи не дурив я своїх покупців, не вимагав за крам більше, ніж слід було. Я шанував кайзера, коли у нас був кайзер, а коли настав президент - я шанував президента. За що ж мене так тяжко покарано, Марто? Чи ж не виконував я своїх обов’язків? А тепер ми мусимо йти жебраками. І ти, і я, і дитинка».
Губи йому тремтіли, бліді щоки почервоніли. Шепото і говорив він далі: «Знаєш, у нас є десь вороги. могутні вороги. Але де вони? Хто вони? Кому добре жити? Шахраям, ошуканцям. Ти ж знаєш колоніяльного крамаря на розі. Нині в нього вже власне авто. Він завжди брав з покупців зайве, дурив їх. Тільки шахраям щастя. Чесним людям хоч здихай. Але хто ж це, хто це штовхає нас у злидні? І невже ми цілком безпорадні, цілком пропащі?
«Ні, твердо відповіла Марта, «ми не безпорадні. Поглянь на росіян, що спекалися багатих дармоїдів. Хто там працює,— не здихає з голоду. Чому ж і в нас не повинно так стати? «.
Він безнадійно похитав головою. «Росіяне? Це щось інше» .
«Чому! Робітник — скрізь робітник; одному пощастило, пощастить і другому».
«Але ж ми не робітники, Марто». Вона глузливо скривила рота. 
«А хто ж ми тоді? Панство? Оце ж вона й є, наша помилка, Йозеф. Ми сіли проміж двох стільців. Нам би триматися пролєтаріяту, іти разом з ним. А ми завжди були тільки колодою, що падала йому під ноги. Чи ж міг він тоді тягти вола на гору?» Він здивовано глядів на неї. «Звідки ти все це знаєш?» 
По-при всю свою журбу Марта не могла втриматися од посмішки перед його отетереним обличчям. «Та я ж не осліпла, я читаю, читаю і своє й чуже.» 
«Так, ти розумна, розумніша за мене. Але», говорив він пригнічено, майже ображено, «ми ж не пролетарі, ми ж середній стан» .
«Нема більше середнього стану». «Мовчи, Марто, цих розмов ти вчишся від Труди.
«Марта нетерпляче ворухнулась і Йозеф поквапився додати:
«Ні, за Труду я не хотів би сказати ані слова кепського. Коли мале було хоре, нам ніхто не допоміг стільки, як вона». 
«А вона не тільки пролетарка, а ще й комуністка». 
Цього було вже аж надто багато для першого разу. Бідолашний Йозеф Закректав, почухав потилицю, почовгав ногами по підлозі, а потім сквапливо сказав: «Лягаймо спати» , і загасив світло.
Два місяці ще боролася маленька крамничка зі смертю. Йозеф аж ноги стер, даремно гасаючи за грошима. Хто б охоче йому допоміг — не мав нічого, хто ж мав що-той і не думав рятувати його від руїни. Йозефові ставало чим раз скрутніше. Звикши в усякий біді покладатися на бога, він був тепер як сирота, без поради, без захисту. Коли б не Марта, він не витерпів би й одного дня цього злиденного життя. Але її кохання та незламна мужність підтримували його.
Швець не міг їм нічим допомогти; адже й йому самому було аж надто сутужно. «Коли б ти хоч за соціялдемократів голосував!» кидав він иноді зятеві тоном гнів того пророка. 
«Коли б злочинці не скинули нашого кайзера», проповідувала фройляйн Нойман.
А прикащик з аптеки, що сам крім гакенкройша не мав ніякого иншого земного добра, вчив Йозефа, ніби всьому лихові причина — жиди. Тестеві Йозеф не вірив тому, що за соціялдемократів голосувало й без нього аж надто багато народу, і від його голосу на ділі не залежало ніщо. Фройляйн Нойман була йому як дурна гуска, бо ж був він злиднем і за кайзера. Словам же прикащика не йняв він віри тому, що колоніальний крамар на розі був християнин.
І от, коли такі ріжноманітні погляди змагалися за душу спантеличеного Йозефа Губера, коли й Марта теж іще не зовсім ясно все розуміла, один з членів родини вже вступив на новий шлях: фрау Граммель.
Марта свого часу дала матері вирізку з газети про Росію. Стара жінка два дні носила її з собою, знову й знову прочитуючи. На третій день наділа вона свого старого скривленого дощами солом’яного капелюха і подалася до бюра комуністичної партії. З вирізкою в руках підійшла вона до столу партійного секретаря і без жадно о вступу запитала:
«Чи Ви чесна людина?» Той засміявся. «Так. а для чого вам це» ««Тоді скажіть мені, будь ласка, чи це правда?» Вона поклала йому газетну вирізку на стіл. Він прочитав. «Так, це правда».
Фрау Граммель завдоволено кивнула. «Гаразд, тоді я хочу вступити до комуністичної партії». Секретар остовпів. «Вибачте... але... чи знаєте Ви також?.. «Мені досить знати, що комуністи в Росії дбають за матір і дитину; до всього иншого мені байдуже».
Вони побалакали ще де-який час, а через місяць фрау Граммель стала членом партії.
Щевцеві ледве не пірвалося серце, коли маленька стара фрау підсунула йому під ніс членську книжку. Зять — центр, власна дружина - комуністка! Світ і справді чор’зна як зроблено. Нас завело 6 аж надто далеко — росповідати про внутрішню боротьбу в цьому подружжі; в кожнім разі боронитися доводилося не фрау ГрамМель.
Всіх нас учили в школі, що тиждень складається з сьоми днів. Але вчитель ніколи не поясняв нам, що воно таке ні сім де ь, якими довгими і одночасно короткими можуть вони бути в життєвій скруті. Через сім день треба було заплатити оренду за крамницю, і задовольнити одного з найбільших кредиторів Йозеф Губер стогнав: «Ще тільки тиждень!» Марта ж підбадьорувала його: «Ми ж маємо ще цілий тиждень» .
Втративши віру в бога, Йозеф Губер все ж чомусь покладав якісь невиразні надії ще на пастора: чи не допоможе, часом, цей йому. Треба тільки заплатити оренду і тому кредиторові, а далі вони може якось уже й утримаються.
Марта знайшла собі роботу денної наймки. Йозеф заплакав, почувши од неї про це. «Я ж так хотів дати тобі безтурботне й приємне життя». У прірву полетіли плюшеві меблі, олеографії, образ вільної Марти і працьовитої дівчини в кухні. У прірву ж полетіла й віра в науку дитинства: тільки пильно працюй та складай копійки, і ти матимеш успіх у життю.
У понеділок, у перший день цього згубного тижня, Йозеф пішов до пастора. Він узяв із собою книжки своєї крамниці, де в чистеньких літерах — Йозеф завжди пишався своєю каліграфією ховався незбитий доказ, що крамар Йозеф Губер був порядна, чесна людина і ніколи не ухилявся від податків. Не можна знати, що зробив би добрий пастор, і чи не став би він чесному Губерові в пригоді, коли б... так, коли б... Марта не загорнула чистенько ті книжки в «Роте Фане» принесене їй напередодні фрау Граммель, що стала вже палкою пропагандисткою.
Його преподобіє побачило тільки «червону ганчірку», а не скруту людини, що н впевнено, заїкуючись, скаржилася йому на долю, мнучи капелюха в руках. І воно сказало наче грудками льоду: «Мені аж надто шкода Вас, пане Губер, але я справді нічим не можу Вам допомогти».
Йозеф повернувся до дому як политий водою пудель. У вечорі заходилися вони переглядати хатнє причандалля: що можна б іще продати. Але біда: кімната й кухня були вже порожні, святочне вбрання Марти вже давно гуляло на тілі иншої жінки. Прикра думка мучила обох, але ніхто не хотів висловити її. Марта зрадила її, злегка тремтячим голосом
сказавши: «Мале так любить Малпочку. Завжди слухняне й спокійне коли вона біля нього». Йозеф вдячно поглянув на свою дружину. «Так, так. Твоя мати має менше мороки з дитиною, коли собачка при ній. Крім того Малпочка вже стара. Хто купить стару безплідну собаку». Марта осміхнулася. «Вона ж таки часто допомагала тобі, бідолашна». Вона схилилася до маленького звірятка. «Ні, моя Малпочко, ти лишаєшся в нас».
Вівторок. Йозеф бігав скрізь і всюди, стукав у безліч дверей, зневажував себе, просив, благав. Даремно. Виснажений, цілком безпорадний, вернувся він у-вечорі додому. Марта зустріла його веселими очима. Вона дістала сьогодні аванс під свій заробіток, зварила гарячу вечерю, першу за довгий час. Йозеф, що завжди надто піклувався про душу, не міг заперечити, що пахуча капустяна супа не тільки добре вплинула на його втомлене тіло, а й зміцнила його дух. Марта пестила його, втішаючи: «Коли дійде й до найгіршого, то ми ж зможемо жити й з мого заробітку. Мати обіцяла взяти мале до себе, а Труда зробить усе можливе, щоб знайти тобі працю».
«Вона гарна дівчина»,сказав Йозеф переконано. .Є ще гарні люде на світі, та на жаль усі вони бідні» .
Він замовк, швидко ковтаючи їжу, і Марта читала його думки: «моя мила крамничка. Я так охоче продавав добрий крам. Так пишався славою чесного купця». У голос же він ткав свої міркування далі: «Я зустрів сьогодні фройляйн Нойман. Вона сказала мені, що нитки, куплені нею у Лянвіга, все рвуться. А голки лайнуться. Непутящий товар. Він раптом розсердився. «Це злочинство-- продавати чор’зна який товар бідним людям, що мусять оглядатися на кожний пфеніг. Це гріх. Такі крамарізлодії». І з невимовною образою додав: «Але вони мають успіх — багатіють».
Прийшла фрау Граммель. Ще в дверях вона запитала: «Ну»? «Нічого», відповів Йозеф. Старенька фрау сіла. «Та буде краще. Коли пролетаріат досягне влади». Її заполонила ця думка цілковито. Марта, хоч і в безнадійнім смутку, мусила розсміятися: «Мамо, цього ж напевне не трапиться до понеділка». Фрау Граммель не піддалася. «Ні, мої дітки. Але малий Йозеф переживе це. Він уже злиднів не знатиме. А в цім же й річ». « «Дай Боже!» за старою звичкою, але з глибоким переконанням озвався Йозеф. Фрау Граммель почала вмовляти Марту піти завтра ввечері на збори: одна руська товаришка оповідатиме про соціяльні установи в Росії. Марта обіцяла прийти. Фрау Граммель гордо показала їй червону радянську зірку, почеплену на плесковаті груди. «Ах, як би ото батько обурився, коли б тільки її побачив», сказала вона сміючись. «Боже, бідний йолоп старий уже; йому бракує революційної бадьорости. Але я його все ж іще приведу до партії, побачите». Йозеф поглянув на тещу і перед його очима припливла картина, як старий Граммель тремтячими руками слухняно й зажурено чепляє собі на лацкан радянську зірку. Коли вони лягали спати, Йозеф зиркнув на календар. «Завтра середа», сказав він. Чиста середа». І згадалися йому великодні свята, церковні церемонії, глухі дзвони в страсну п’ятницю. «Христос ніс хреста тільки один день», сказав він сумно. «Ми ж несемо його ввесь час. І коли ми досягаємо Голгофи, нас там убивають. Але хто саме роспинає вбогий люд, Марто? Хто?»
Середа. Йозефові черевики були драні. П’яти проти дірок боліли від довгої й даремної біганини Біля четвертої години він стратив уже надію. Але додому не пішов. Марта почула б про невдачу надто рано. Стомлений і зажурений, сів він одпочити в невеличкім сквері. Лавочка стояла під двома роскішними магноліями, що як раз пишно розцвіли. Йозеф звів на них очі. Незвичні думки огорнули його. «Є ж такі чудові речі на світі. Росквітлі дерева, чудові будинки, багаті крамниці з найкращим крамом. Але тільки для инших». Проти сквера стояла величезна крамниця дитячих іграшок. Йозеф заздрими очима дивився на вовняних ведмедиків, «а гойдалки, на коників. «Яка радість усе це для дитини. А в мого малого Йозефа ані однісінької іграшки, хоч він і має право на це, він же дитина».
Двоє обідраних хлопчаків спинилися біля вікна, щільно притиснувши носи до шибки, та в’ївшись запаленими очима в іграшки. І тут Йозеф Губер ступив далі, як і Марта, що зробила це далеко раніше; «Ви теж маєте право на іграшки й радощі, бідолашні хлопці. Всі діти мають його, всі». І як блискавка осяяла його думка: «Треба б за це боротися, за право дітей —а також за право всіх тих, хто працює».
Йозеф Губер і ще довго сидів на лавочці. Перший раз за кілька тижнів міркував він не про самі лишень власні злидні. але про всіх, хто бідував і терпів. В перший раз за своє життя почував він себе частиною, окремою складовою частиною одної великої маси. Коли він повернувся додому, Марі а вже пішла на збори. Йозеф зважився й собі піти туди.
Велика заля була повна вщерть. В передніх лавах Йозеф, побачив яскраву червону шапочку маленького Йозефа, що сидів на руках у Марти. Але до них не можна було доступитися. Промовляла руська товаришка, худа молода жінка з темним волоссям. Йозеф прислухався, як колись звичайно в церкві до євангелля. Адже ця промова справді стала йому за «радісну вість». Дітей, найкоштовніше добро держави й суспільства, доглядають, годують, учать, вагітним жінкам дають поради та гарний притулок, щоб вони найлегше могли виконувати своє завдання дарувати світові нове життя. Всіх робітників і робітниць не викидається на смітник після тяжкої праці, а за них піклуються. І для всіх, хто чесно хоче працювати можливість життя, щастя, радощей.
«Царство боже на землі», міркував Йозеф зі слізьмі на очах. А я й не знав цього. Як багато люду не знає цього! Треба було б усім про це росповісти».
Він смикнув «свого сусіду за рукав: «Чи кожному тут дозволено промовляти?».
«Звичайно, дискусія — вільна, напиши своє прізвище на клаптику паперу і передай до голови зборів».
Йозеф послухався. Йому випало починати. Він ледве помітив, як знайшов дорогу через юрбу і опинився на трибуні. Тепер він стояв на кону. Поглянув додолу на безліч облич, відчув холодний піт на лобі, здрігнувся від остраху. Далі він почув власний голос, і ледве впізнав його. Йому здавалося, ніби говорить не він, а щось незалежне в ньому.
«Я слухав слова ораторки», почав він, «як радісну вість. Досі я не належав до вас. Я крамар, шановні пані й панове, але людина чесна. Ви можете запитати моїх покупців, чи рвалися нитки, що вони в мене купували, чи ламалися голки. Всі вони скажуть вам: «Ні!» «Ми були чесні й працьовиті — моя люба дружина і я. Я любив бога і шанував уряд. І тепер стою я перед вами панове...»
«Товариші», поправив якийсь голос із залі. «... Я стою перед вами, панове-товариші, цілком зруйнований. Коли я не зможу сплатити вексель до понеділка, я втрачу і крамницю і все, все, що я напрацював за двадцять років. Я питаю вас, панове-товариші, чи це справедливість? І як мені, так тепер сьогодні сотням, тисячам. Моя теща каже, щоб це від того...» Сміх покотився по зборах, а голова зборів — велика, чисто виголена людина — сердито вигукнув: «Спокій!»
Збори заспокоїлися. Йозеф Губер не спантеличившися говорив далі: «Моя теща каже, що це тому, що ми не тримаємося пролєтаріята». «Розумна жінка», вигукнув якийсь молодий голос. « Так, вона розумна жінка. Тепер я це бачу. Бо коли два чоловіки, панове-товариші, мають спільного ворога, надзвичайно могутнього ворога, і не тримаються спілки проти нього, а ще й шкодять одне одному, то вони дурні!»
«Браво! Браво!» Йозеф Губер зарожевів од радости. «Цей дурень, панове-товариші, це — дрібний буржуа, це ремесник, що підтримує своїх ворогів, багатіїв, замісць іти разом з пролєтаріятом. Панове-товариші, ваші злидні - наші злидні, ваш голод — наш голод, ваш ворог — наш ворог, ваша перемога — наша перемога».
«Браво! Браво!» Йозефові Губерові аж коло серця потепліло. Збори завдоволені ним; що він каже — розумне, справедливе, його бліде обличчя червоніло. «Ця пані», він хутко поправив себе, «ця пані-товаришка росповіла нам, як у Росії живеться чесним і працьовитим людям, як піклуються там про дітей і старих. Це тому так, казала вона, що робітники захопили там владу. Згодом буде й у нас так само, панове-товариші,— ледве тільки трудящі захоплять владу. Я знаю від моєї тещі» , на цей раз уже ніхто не засміявся, «що це вимагає запеклої боротьби, і хочу вам сказати, що й я хочу спільно боротися, всіма силами, а ще хочу вказати шлях усій дрібноті, кудою їй іти, — вкупі з вами, з пролєтаріятом. Бачите, панове-товариші, я маю дитину»...
«До діла! До діла!» загукали нетерплячі голоси. Тут квола маленька людина раптом випросталася, Дивна поважність облягла постать Йозефа, його голос задзвенів зразу як мідь:
«Я говорю до діла, панове товариші. Бо ж і ви, напевне, маєте діти, і в ремесників та дрібних буржуа теж є діти, що недоїдають і позбавлені всього, на що їхня молодість має право. Панове-товариші, майте терпець з нами, з дрібнотою. Ми мало розуміємося на політиці і мусимо забути багато брехні, поки спроможемося пізнати правду. Але одно повинно бути і буде ясним кожній людині, а насамперед кожній жінці: справедливою є тільки та державна влада, що захищає наших бідолашних дітей од голоду й злиднів. За неї треба боротися, для неї всім жертвувати: навіть життям, панове-товариші»... .
Голова зборів узяв дзвіночок зі столу, «продзвонив, привітно кивнув Йозефові Губерові: «Ваш час вийшов!»
«Панове-товариші», вигукнув Йозеф. «Хай живе Радянська Росія, хай живе й комуністична партія, що бореться за право дітей».
Далі він підступив до столу, ввічливо вклонився голові зборів і сказав: «Дякую вам, пане-товаришу, що дозволили мені промовляти! Але я дуже хотів би ще щось сказати, може б уже просто вам одному».
Добре виголена людина осміхнулася і привітно відповіла: «Кажіть, але швидко».
«Панове-товариші не повинні вважати мене за розумнішого, ніж я справді є. Все, що я знаю, я знаю від моєї любої дружини і моєї тещі. Тому в вашій роботі ви повинні особливо уважати на жіноцтво. Тепер я вже все сказав, пане-товаришу.»
Голова зборів міцно стиснув йому руку. «Я це собі занотую. А ви, як кажете кому з нас «товаришу», то «пана» можете спокійно не додавати»
Хочете знати, що сталося з родиною Губерів? Турбуєтеся, може, про їхню дальшу долю? Тоді я можу вам сказати, що крамничку їхню не продано. Труда в останню хвилину знайшла їм заможного товариша, що позичив
потрібну суму грошей; він дав їх навіть трохи більше, і Губер зміг закупити нового товару. А тим, що товариші з околиці зробили собі ділом чести купувати голки й нитки в товариша Губера, маленький дзвіночок у крамниці все ще міг озиватися кілька раз на день. Звичайно, Губери й нині мусили оглядатися на кожен пфеніг, а подеколи й недоїдати, але. як каже фрау Граммель, «уже не довго!» Старий швець тим часом цілком спантеличився. Коли він у крамниці, там, де висіла мати божа, побачив портрет Леніна, він безпорадно поточився в крісло, хапаючи повітря стисненими грудьми. Ходять чутки, шо його жінка змусила його на останніх виборах віддати свій голос комуністичному кандидатові; та це може бути й порожньою, цілком безпідставною балачкою, бо сам швець мовчить про це, а фрау Граммель, коли її запитують у цій справі, тільки посміхається.
