ДО НАСТУПНИХ ФРАНКО-РАДЯНСЬКИХ ПЕРЕГОВОРІВ
Сучасна Франція має багато причин до того, щоб налагодити з нами, Союзом Радянських Республік, нормальні зносини, нормальні звязки, Сучасна Франція переживає великі кризи, що вимагають виходу. А разом з тим, переживаючи смугу буйного зросту промисловости, великою проблемою для Французької промисловости є ринки збуту і питання про сировину. Отже шукання ринків збуту, шукання сировини є оснівним фактором, що змушують ділові кола Франції до налагодження зносин з СРСР. Ще рік тому, зразу ж після визнання нас Францією вже велись попередні переговори про нормальні відносини з СРСР, але тоді це зіткнулося з великою перешкодою — справою з довійськовими та військовими царськими боргами. Рік, що минув після перших спроб вирішення цього питання, а ми й зараз йдемо на переговори з гаслом анульовання боргів царської Росії — не минув дарма.
Ділові кола Франції змушені були констатувати, що СРСР в цій справі не поступиться вирішувати цю справу окремо, не звязавши ії з загальними проблемами ділових звязків між двома країнами — себ-то на підставі допомоги нам кредитами, як товарними так і фінансовими. Щоб дало нам змогу на підставі економічного зросту наших Республік сплачувати ті зобовязання, що ми їх підпісали-б. Тільки на таких принципах. Радянські Республіки укладатимуть свої ділові звязки з Францією. Крім того Радянські Республіки будуть настоювати на визнанні наших контр-претензій. Ми домагатимемось визнання тих міліярдних збитків, що їх нанесено СРСР під час інтервенції, що в них дотеперешні французькі уряди відограли не малу ролю. Загальна обстановка для переговорів, здавалась-би сприятлива, але як будуть розвиватися вони, сказати зараз важко. У всякому разі СРСР що завжди прагне мирного співробітництва з усіма народами й на цей раз до переговорів ставиться з усією поважністю. Уже склад делегації, для переговорів з французькими представниками, куди ввійшли відповідальніші представники нашої дипломатії, та будівники нашого господарства, фінансів — свідчить про це.
