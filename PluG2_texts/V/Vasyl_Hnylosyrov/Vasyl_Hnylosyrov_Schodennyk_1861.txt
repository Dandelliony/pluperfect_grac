  13 февраля... Позавчора прийшла до нас в хату «Основа» 1, це перша книжка, котрої так дуже бажали, щоб хоч трохи роздивиться, що вона таке є. Спасибі велике петербузьким: вкоїли книжку — гріх слова сказати, путящу, хоч куди. Тут і Шевченко 2, і Гоголь 3, і Костомаров... 4, Куліш 5, М. Вовчок 6, Галка 7, Ганна Барвінок...8, Левченко 9, Номис 10, Чужбинський...11, Белуха-Кохановський 12, Полтавський пан, человек, скільки чутки за його, хороший. Я так зрадів, як уздрів сю книжку, що, далебі, й поцілував... Кинувсь читати, не знаєш, за що і вхопитись — те гарне, а те ще краще. Ну, звісно, зараз вчисав поетичну мову Тараса Григоровича, й найбільш вподобався мені його Чернець, посвящ. П. Кулішеві 13.
 14 марта. Зранку, тільки що встав, заходе до мене Жученко Михайло і тиска штук з 30 афішок об ве́чері, що наша братія-хохли задумали зробить в поміч Шевченковій сім’ї. Я зараз кинувся порозпихати їх на скілько стане: зайшов до крамаря, дістав гвіздків і попхавсь скілько здря по улицях... де зоткнув по крамарях, а де на ділуваннях та на стовпах поприбивав.
    На Павловській площаді, як прибивав до стовпа афішку, — народ так і оступив мене... дивується... думав, мабуть, що як студент прибива своєю рукою — то воно, певно, що-небудь путнє! Вже на що сердяги неодмінно думали, що має бути що-небудь про волю... Деякі виявилоись і грамотні. Читають... Що воно за вечір?.. Що воно за Шевченко?.. Тут я й заявив їм, що то за чоловік, об чім турбуємся... Дехто хватав держати листа, щоб слободніш було мені його прибити: бо у одній руці держав гвіздки, а в другій афішок... Видно, діло нове для народу, що студент не соромиться робить холопське діло.
    Так-то, мабуть, за мою простоту і щирість і получия великий подарунок від Феоктиста 23, аж із самісінького Петербурга — прислав мені свій лист відтіля, лавровий листочок з вінка, котрим була уквітчана голова покійного Тараса (за це нема й слов як подякувать!), теж — своє слово над його тілом і обписав похоронну толпу... Одно тілько скажу: щире спасибі козакові за такий великий подарунок! І прочитавши кому слід лист його, як звістку о смерті великого чоловіка, сюди і притулю навіки... 24 Ще Феоктист пише, що посила мені дві нитки з китиці від його труни, та, мабуть, враз забув положить у письмо, або ж я... загубив. Шкода! Треба ще об цім написати йому...
    Читаючи [лист] вперше, я так і заливсь гарячими та повними сльозами... обцілував лавровий листочок... і часто не тямив, що діється зо мною... читав його Ал[ександру] Афанасьевичу 25, розказував всім путнім людям, як почтили (хоч пізно) нашого кобзаря у Петербурзі... Більш нічого сказати не вмію, опріч того, що сегодня для мене щасливий день маю листочок з вінка, що був на розумній голові Тараса...
 
    21 марта, вторник. До 19 бичувались об вечері, а в неділю і був він. Народу таки чимало зібралось. Лавровський Петро 26 читав добре, голосно і наче до діла: бо під кінець пам’ятував-таки й про покойного Тараса. Виноградський і Галченко [читали] Гребінцини приказки теж, а Чернеця [Шевченка], вже дуже гукав. Шнрков — на скрипці, а Ковалевський на flûte harmonie грав кепсько... Отже, позавчора, чи що, розживсь трохи на гроші та учалив собі патрет Іскандера 27: треба колись обробить, добра буде картина.
 
    22 марта. Вчора була мала збірка хохлів порадиться об грошах, вилучених літературно-музикальним вечором, що був 19 у неділю. Грошенят усіх зібралось аж цілісеньких 280 карбованців. Народу було трохи. П. Лобко, М, Жученко. А. Шиманов... Другі хохли якось не явились. Опріч здержок, що хвата трохи за 30 карбованців, на остатні гроші положились виписати тисяч з шість Южноруського букваря Т[араса] Григоровича, щоб вислать їх до Арсенія митрополита київського, об котрім скрізь пішла чутка, що хоче вишить єпархію свою в люди; та із чого зоставиться немала підпора й грамотності нашій...28
    ...Накрутив писульку до Феоктиста [Хартахая] 29 в Петербург, та вже завтра пошлю; треба буде хоч верхове содержаніє накидати у книгу живота, а тепер вже дуже пізно, та й спать хочеться...
 
    23 [марта] ранком. Послав сегодня [лист Феоктисту Хартахаю]. — Накидки більшеньких мислей з письма до Феоктиста. Дяка за силкування писати до мене і за щирість до Тараса. Ниток од китиці у письмі не було: просив прислати хоч зо дві 30. На Вкраїні переводиться щирість до путніх земляків... Обсужденіє вираженія: «ляха посажено в «Камчатку» 31... За Потебню і його книжку. Читав на вечері «Наймичку» [Шевченка]... Чи має вісті з Києва?.. Чи не зробилось би чого путнього і там об Тарасові?
 
    24 марта. Увечері була збірка хохлів — і рішили виписати 6 000 екз. Южноруського букваря Тарасового з тим, щоб послати їх Арсенію мнтрополиту київському для распространенія в сельськіх школах, що буде стояти до 190 руб. серебра. Остатні гроші рішили берегти Жучкові. На збірці було всего 7 чоловік: Дядя, Лобко, Жученко, я, Паученко, Мова і Сукачов.
   12 апреля... Надвечір забіг Жученко Мих. Заніс патрет Н. Маркевича 36, що получивсь при другій книжці «Основи» в студ. книгарні. Подивились... затим пішли до Лобка — там я зиркнув і на «Основу». Дещо перечитали... добра книжка! Аж дух радується, як там кажуть, як уздриш, як то гарна... наша самостійность хоч в письменному ділі. Коли б скоріш прийшлось самому густенько придивитися та перечитати... А там незабаром вийде і згадка об Тарасові, де, мабуть, прийдеться перечитать і речі, сказані над його тілом 37.
  16 мая... Учора був у Шишкова. Там застав парубка дворового і чоловіка з Михновки, що приїхали до панича... Побалакав з ними, випили по чарці. Прочитав їм Тарасову ніч... Народ прийма за благо.
    22 мая. Після науки в школі була збірка в університетській бібліотеці (книгарні) членів общества грамотності. Сюди явились деякі й тузи... З збірки я пішов з Потебнею. Дорогою зайшла річ об його букварі... Потім забіг до козаків з Дому Чу... і Федосєєва, прочитав їм з «Основи» дещо. Річі над тілом Тараса найбільш їм вподобались.
 
    23 мая. Вівторок. Оце до 80 листа приліпив патрет Тарасів, що привіз мені Абрамович з Петербурга.
 
    10 июня. Зелена субота. Пішов гулять в університетський сад. Було 12 ч. ночі. Що за ніч така важна у нас на Вкраїні, а ще пуще у доброму садку, як вітерець і листочка на дереві не заворуше, і як місяць і зіроньками так і сяє на блакитнім небі... Не дурно вона добре забирала за серце покійних поетів Тараса і Гоголя.
    Арсеній, київський генерал-піп, за тим, мабуть, не відвічав нам у Харків 41, що київська консисторія вже одспівала у Петембурський курінь, що, каже, южноруський язик єсть нарічіє господарюючого московського, так по сій причині вони й [не] стали приймать українських книжок?.. От бісова наволоч, врагові халтурники! — Лобко привіз V книжку «Основи», де вже кончилась поезія Тарасова 42 і почавсь його дневник...
    Учора уночі налагодив листи до Охрицького і до Коралова... ще написав до Залєського у Лебедин. Ув’язав книжок у Охтирку цілкових на 50. Далі послав від Лобка телеграму у Єкатеринослав до Левицького. Узяв подорожню — і того й гляди, справний козак!..
    Завтра прийдеться ще де з чим видрядиться, поприганять діла — та в дорогу, в дорогу!..
19 июня. --- Ми посідали з Ив[аном] Льв[овнчем] [Шимановым] під коморою, побалакали з народом. Я прочитав їм «Тарасову ніч» 43, «Тополю» 44 [Шевченка]... Тут була й одна жінка. Ця стояла нерухомо біля стовба, до котрого я прихилився. Спершу кепкувала, вигадувала витребеньки, бо жартлива по натурі. Далі не хотіла вірити, щоб ото все те було понаписуване, каже, що я сам видумую. Потім слухала любенько, ковтаючи слинку, як читав «Тополю»... Чоловіки ж сиділи поважно, слухали во всі уха, сльоза радості так пробивала із очей...
 
    25 июня. Неділя. С. Котельва (2025 дворів). Уїхавши в слободу, зараз показалась нова мироносицька церква, а там вознесенський міст через ріку Котелевку. Очіпки на бабах високі... сірі свити... Волосне правленіє: голова усьому голова, книжок без нього не приймають... «Якби бамага яка-небудь, то ми б і прийняли, а книжки не наше діло!» — доложив писарчук. Пришилось йти до голови, ...Я застав його за обідом. Він вийшов пузатий, червонопикий, у жилетці — розкошний, як той Богдан Хмельницький. Розказав йому, що ось, мов, привіз на пробу книжок землякам, нехай вони побудуть у волості, щоб народ побачив, може, й розкуплять потроху. Він велів хлоп’яті, що проводило мене з волості, сказать, щоб прийняли книжки. Я в волості прочитав «Наймичку» 45 Шевченкову. Старі люди слухали поважно, а молоднеча реготалась?!
 
    27 июня... Підходив у кокарді становий. Запитав фамилію. Чиї книжки? Чи нема чого з Колокола? Іскандера?
 