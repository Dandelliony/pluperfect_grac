ПРОЦЕС ШВАРЦБАРДА
В Парижі відбувся процес французького громадянина Щварцбарда, що вбив 25-го травня 1926 року Петлюру. Як заявив Шварцбард зараз ж після свого заарештування, він вчинив це вбивсто, помстившись на Петлюрі за ті муки, що зазнав їх єврейський народ на Україні від погромів за часів петлюрівщини.
Цей процес, що з юридичного боку є простою росправою за вбивство, певні французькі кола, а особливо вся українська контр-революційна еміграція, намагалися використати як подію великої політичної ваги. Французькі кола, звичайно, — особливо після останньої гострої протирадянської кампанії, що закінчилась відкликанням т. Раковського — вбачали у цьому процесі новий засіб ворожої до Радянського Союзу агітації, бо хотіли довести звязок Шварцбарда з якоюсь начеб-то терористичною „більшовицькою організацією".
Українська ж контр-революція намагалася на процесі довести свою непричетність до погромів та виставити Петлюру за національного „героя". Але ж уже перші дні процесу показали, що він обертається зовсім не в той бік, куди французькі твердолобі хотіли скерувати. На лаві підсудних сидить не Шварцбард, а вся українська контрреволюція, зграя викинених українськими трудящими масами глитайсько-буржуазних ідеологів зоологічного шовінізму, на чолі з їхнім маріонетковим „урядом".
Оборона Шварцбарда, передбачаючи всі можливі перипетії процесу, зібрала величезний матеріял і, оперуючи ним, з великою легкістю та зручністю викриває усі фальсифікації представників обвинувачення.
Шварцбарда суд присяжних виправдав, і тепер французька громадська думка, передовсім широкі кола французьких робітників та селян матимуть змогу наочно на цьому процесі побачити, хто боронив справжні інтереси широких трудящих мас на Україні.
Ставка петлюрівської еміграції на процес Шварцбарда вже тепер побита і роля її навіть серед емігрантських кол скінчена.
