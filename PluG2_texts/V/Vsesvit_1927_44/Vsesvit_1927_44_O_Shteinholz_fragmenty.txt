ДІТИ НА ВІДПОЧИНКУ
--- віком, перевдягаються, миються і бурхливою зграєю заповнюють їдальню.
Тут уже все приготовлено. На довгих чистих столах привабливо парує в чашках солодке какао, лежать великі шматки хліба з маслом, тільки що вийняті з окропу крашанки.
Яких небудь 15-20 хвилин — тиша, діти з апетитом знищують перший сніданок. Потім після півгодинного відпочинку в сітках та ліжках на свіжому повітрі дисципліновано починає виконуватися санаторний режим, що має своїм завданням — крім оздоровлення дітей — культурно-освітню роботу.
Пильно по годинах росподіляється день. Зараз же після першого відпочинку діти, кому лікар дозволяє приймати соняшні ванни, заповнюють солярій. За гарненькою дерев'яною загородкою на білих деревляних ліжках розміщуються вони і радіючи купають свої молоді тіла в цілющих проміннях сонця.
Пройде стрілка годинника визначені на соняшні ванни 20 хвилин і кидаються діти до душів. Скільки веселощей!
Весняним дощем, теплим та ласкавим, поливає вода засмалені постаті, що аж пританцьовують від задоволення.
Бадьорі — вода вимивав з дітей кволість — та жваві починають вони після купання ріжні гулянки, беруться за книжки, або скупчуються біля виховательок і не втихають розмови.
Після другого сніданку о 11 1/2 год. і знову півгодинного відпочинку — фізкультура.
По майданчиках, що ховаються в гущині дерев, де повітря аж солодкувате від пахощей роспаленої сосни, діти вишиковуються стрункими шерегами.
Закінчились фізкультурні вправи і знову ріжні гулянки. Напружено метушаться у волейбола, уважно націлюючись грають у крокета, серсо. А окремі групи малюють, ліплять з глини ріжні речі, розважаються в клубі.
Так аж до обіду, до 3 години. Після обіду мертва година. Приємно ваблять до себе ліжка в холодочку та сітки, навішані на стовпи. Дзвонить дзвінок. І вже за 10 хвилин сплять майже всі діти. Сплять сп'янілі від пекучого сонця, чистого повітря смачної їжи. Відпочили та знову граються, знову розмовляють з виховательками про все, що їх цікавить, працюють у музичних та драматичних гуртках, готуються до вистав.
Після чаю — з пряниками, цукерками, медом то що, вже швидко проходить час до кінця дня. О 7 год. вечора на прощання — вечеря. Діти миються, одягаються і групами, з виховательками на чолі, розїзжаються до дому.
Затихає до другого ранку санаторій. Вже скоро відбудеться 5 років існування денного дитячого санаторія Харківського Окрздоров'я.
5 років кожного літку з 23-го травня до 23-го вересня на пружено живе санаторій і майже непомітно здійснює величезну роботу, оздоровлює дітей і підлітків, кому доводиться жити в маленьких та темних кімнатах харківських околиць. Дітей посилають до санаторій через поліклініки та диспансери.
