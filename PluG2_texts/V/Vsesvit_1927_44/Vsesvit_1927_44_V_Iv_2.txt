ОПЕРЕТА „МІКАДО"
До шостого сезону слід віднести й „Мікадо", постановку п'ятого сезону. Оперета зовсім не жанр березільців, і „Мікадо" тільки спроба та цікавий етап театру, що зайняв досить видне місце, як в своїй культурі, так і в техніці. Оперета "Мікадо" в перетворенні театру „Березіль" набула досить цінних художніх даних, зберегла легкість, яскравість, жартовливість. й відкинула все, що нагадувало в ній типову оперету, тоб-то дешеву двозначність, що навіть дуже часто переходить в непристойність.
Березільці зберегли в опереті традиційний звичай відриву до сучасности. В репліках вони сміливо звязали древній сюжет японської наївної повісти в єврейському тлумаченні, з сьогоднішнім днем. Репліки березільців носять характер громадської сатири. Сміх березільців бадьорий й соковитий, уколи гострі, іронія добродушна.
Оперета „Мікадо" — блискучий доказ гнучкости театру та широчини його можливостей. В зовсім новому жанрі, березільці продемонстрували яскраву ріжноманітність своїх талантів.
Театр створив тип нової оперети, що дуже ріжниться од штампованих зразків закордонних видань сумнівної, а часом й нулезої цінности.
