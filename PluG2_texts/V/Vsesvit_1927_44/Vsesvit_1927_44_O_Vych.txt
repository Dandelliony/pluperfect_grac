Одеса-порт
Гуркотня масивних ланцюгів, ричання та гудки авто, пухкання засопавшихся паротягів, що страшенно надсаджуються, перетягуючи по рейках довжелезні ланки вагонів, і над всім цим плескіт та гурчання близького моря, що отут під ногами заковане б'ється у безсилій злобі — ось та специфічна симфонія згуків, що нею завжди наповнений одеський порт.
.. , У довійськові часи, коли кожного місяця реєстрували понад 500 пароплавів, що прибували сюди зо всіх кутків земної кулі, вславився одеський порт страшенною славою, своїми жінками та притонами... Своїми „жлобами" — славнозвісними одеськими босяками... Нічого такого не можна було зустрінути на протязі довгого шляху від Пірею до Нагасакі, від Сендерленда до Сіднею.
Ввечорі, коли земля вдягалася у непроникливий серпанок темряви, маленькими, кривими вуличками, що їх ніколи не можна було знайти в альбумчиках із надписом .Souvenir d’ Odessa", ніби потік брудної води в дощовий рівчак, стікалося сюди все темне й злочинне, що днем ховалося по кутках і тільки ніччю починало своє життя і свою роботу.
Одеський порт мав свою особливу — п'яну, брудну й злочинну романтику. Багато талановитих письменників знаходило тут, по одеський „ямах", теми для своїх життьових оповідань.
І багато років наступ темряви сповіщав про початок п'яної меси, про початок нового, брудного життя. Це так було що-дня. Так було завжди.
Революція геть чисто знищила оцю всю „романтику". Жодного притону на протязі всієї приморської — це щось неможливе, звичайно. в погляду старого мешканця одеського порту. І майже жодного босяка...
Деж вони поділися?
Напевне, загибли у бандах Мишки Япончика та батька Махна... А де-кого з них революція поставила на правильний шлях трудового, чесного життя.
Змінилося й обличчя одеського порту. Не впізнати його. Майже зовсім не видко вантажників, оцих одвічних мешканців порту, що оживляли та розмаїтили його суто-індустріялізований пейзаж. Замісць вантажників — машина.
А рядом з механізованою коморою — коли ви любите старовину, ой дивіться, дивіться, бо цього швидко-швидко не буде — примостився старий, порепаний дубик. З нього вигружають пшеницю. Вигружають так, як і десять і сто років тому її вигружали. Пшеницю руками дістають із трюму, потім важать, насипають у лантухи і несуть до підводи. Понад двадцять чоловік пощастило налічити на цьому дубку. І мляво, поволі посувається на ньому робота. Бо крім ведер, бочок, лантухів і, головне, дужих рук, тут нічого немає...
Оддаля видко величезну будову портового красуня — холодника. Він вже скінчений, і вже почав виробництво льоду. Ввечері, коли море покривається темним килимом, і тихо-тихо шепоче білявому маяку, що ласково підморгує морю своїми червоними очима, холодник палає десятками вогнів, освітлюючи, далеко від себе порт і одеревенілі хвилі солені.
Він все працює...
Порт будується. Ремонтують деякі будови.
Порт розвивається, поширюється... І потрохи починає оживати. Все більше-більше пароплавів заходить до нього, все збільшується вантажообіг порту.
На старій напівзруйнованій портовій вежі пробило чотирі годині.
Висипали робітники з портових майстерень... Зупинився конвеєр...
В-останнє взлетіли в повітря лантухи з борошном...
Робота зупинилася.
... По широких сходах, що ведуть у порт, знімаємося на приморський бульвар, туда, де прівітний, кам'яний Дюк радісно махає рукою, наче запрошує увійти до міста.
