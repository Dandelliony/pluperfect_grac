Село на Гурманщині
ДОВОДИЛОСЯ мені бувати на селах, але так далеко ніколи.
Це село Антонівка на Уманщині.
Розляглося воно на узгір'ї, притаївшися біля бурхливого Гірного Тікичу.
Зазнало це село чимало лиха.
Один селянин пригадує, як німці спалили геть усю садибу, другий росповідає, як якийсь нащадок панський убив з рушниці селянську жінку лише за те, що вона посміла перейти через парк (кол. кн. Любомірського), а далі йде ціла низка оповідань про знущання німців.
Жах бере, коли слухаєш, чого довелося зазнати цьому селу.
По-первах, коли ми приїхали в це село, на нас селяне дивилися скоса, недовірливо оглядали нас, прислухалися.
Занесло нас сюди гасло радвлади — електрифікація сел та селищ.
Першим вісником культури в цьому селі, далекому від міста, навіть окружного, був трактор, а потім радіо, і, нарешті, десь у далекім центрі почули шум Гірного Тікичу і вирішили впрягти його свавільну течію в роботу.
Тут „Т-во Електрика" будує гідростанцію.
Картина величнього спокою довічних скель змінилася; села Антонівки і впізнати не можна; метушаться люде, гомонять, а Тікич теж гомонить разом з ними. Він воює, бореться, бо ці люде хочуть використати силу його на свою користь, але ж людина перемагає Тікич вони рвуть скелі, довбають, розгортають шлях новому річищу, забирают в лещата свавільну течію.
Одвели воду, обголили каміння.
Тікич затих, прислухається, що то далі буде. Культура величньо, крок за кроком упевнено вступає в свої права. З води Тікичу добудуть енергію, освітлять село, а потім впряжуть енергію в молотилку, пристосують до сільського господарства, примусять Тікич працювати разом з селянами і допомогати їм у щоденній їхній важкій праці.