Москва дипломатична
... Депутатам союзних радянських з'їздів, вельможним гостям дипломатичних віталень Москви й досі, часом, показують три барвисті фоліянти. 
Величезні, старовинного формату книги, оправлені в сап'ян та свинячу шкіру, з причепленими на шнурках важкими печатями; печаті у футлярах, під покрішечками, як ті об'єктиви в фотографічних апаратах. І приблизно по 200 сторінок, густо задрукованих старим квадратов. шрифтом, через кожні двацять— трицять рядків поділені параграфами. 
Готика літер, важкі німецькі речення: ними великодержавна дипломатія Вільгельмів замінила французьку протокольну сушу. І на останній сторінці вже не друкарня набрала, а урядовцева рука дрібнесенько, як маком, написала потверджуючу (ратифікаційну) формулу свого державця. Різко, зривчасто, з багатьма розчерками й викрутасами, традиційним гусячим пером підписався під історичною грамотою Берестейської угоди “Wilhelm Imperator— Rex“.
Французькою мовою складений і латинською післямовою закінчений такий самий ратифікаційний примірник, присланий нам з Відня. І найважливіший за своє коротке царювання підпис Карло Габсбург зробив, тільки перевіривши, чи правильно виписано його „апостолічного” титула, де говориться, що австрійський престол дістався “в спадщину” від Карла Пятого, Григорія VII й самого апостола Петра. 
До третього, турецького примірника причеплено дві печаті, маленькі як самовар завбільшки; і як самовар блищать золоті, по-над п'ять фунтів вагою, справи цих печатів...
В цих позабутих пам'ятниках—перепочивок, вагання, тривога й початок такого клопоту. І проте—перша перемога Рад.
Навряд чи на виставках з'являться примірники пізніших договорів із Москвою. Або-ж доведеться організувати спеціяльну виставку, де могли-б уміститися сотні паперових актів і таких саме, як перші, чепурних, та далеко не таких невкладистих, книжечок. А чужинці, що живуть у Москві, так само як і товариші, що приїздять з окраїн, задовольняться спокійною проходкою по „кварталу Воровського” , по-при застиглі, немов нежилі, “особняки”; коли-не-коли під шанобливий шепіт чужинців, або під російське “ач-який” — випливе звідти гладка, чужа фігура і, поправляючи бриля, поїде собі автомобілем, що дожидавсь її.
Живі й кам'яні, заступили такі „пам'ятники" усі двісті статтів Берестейського трактату; яскравіш, ніж дальні договори, говорять вони про дипломатичне відновлення Москви.
Різного кольору прапори мають з обох боків Поварської—старовинної вулиці панів, що, на досаду її сучасних мешканців, перезвано на вулицю Воровського. І не без такої самої досади ставляться різні „превосходительства" до того, як їм довелося розміститися в Москві. Обурюючись на житлову кризу й неможливість обрати, який хоч, “особняк” , не зовсім приязно дивиться англійський в справах на сусідній будинок з чорним прапором з барсом і фортечними зубцями на цьому прапорові. Герб Афганістана переносить думку сера Роберта Ходжстона до берегів індійської держави, де його щасливіший колега — лорд Кемфрис може дозволити собі те, що тутешній британській місії, на щастя, неприступне. Бо, хоча й почеплено британський прапор це над будинком, як то ведеться, а на осібному флагштокові в саду—щоб видніш його було,—та не може „найвельможніший мешканець” вулиці Воровського прибути некликаний на Кузнецький міст, 15; ще менш може він говорити із радянськими міністерствами таким тоном, яким заговорив-би був в Англії з далеким і вбогим родичем і яким його колеги звикли командувати індусами й афганцями.
Шведи, перси, норвежці, литвини; втім, представником останніх давній мешканець цього таки куточка Москва—Бальтрушайтис, друг Брюсова й Бальмонта, сам поет—символіст, що знайшов у протоколах більше поезії, ніж у віршах: „литовський Шатобріян", *) як жартують з його старі знайомі з „Літературно-Художнього гуртка".
Поляки. На тій-же вулиці їхній буро-блакитний прапор тремтить над найшумнішим в цьому кварталі будинком. Коли все завмирає і коло хвірток дерев'яних домиків, що збереглися тут, шепочуться весняні парочки, повітря крає сирена польської машини. І пізно чути музику, а на світанку законодавці непманської моди —лощоні численні секретарі польських місій—провожають тою-ж машиною своїх гостей з академічного й инших балетів.
На Никитській, в понурому старому домі, де був Центрополонбіж, а пізніше—місія Нансена, сіло нарешті, Турецьке посольство. В сіті Арбатських провулків—датчани й норвежці, а ближче до Поварської, на Садовій, живе єдиний, здається, беззмінний московський посол—старий культурний журналіст Отто Поль, що репрезентує тут свою Австрію з 1920 року.
В епоху таких напружених взаємовідносин п'ять років на посаді посла в Москві—незвичайний ювілей, що разом з Полем відсвяткує тільки перський повноважний міністер Алі-Гулі Хан-Мошавороль.
В Пречистенських провулках, в трьох найкращих „особняках"—посли „великих" держав. В музейному будинков, оселився останній гість—типовий парижанін старої епохи, не дуже далекий від Анатоля Франса „homme de lettres" (літератор), Жан Ербетт. Він дбає не тільки про прийоми та промови: обличчя нової Москви французький дипломат вивчає й підчас самотних проходок, надівши замість „котелка" кепку, щоб не впізнали, на вулицях, ринках, в театрах пізнає новий побут, радянську культуру.
Недалечко, в сірій назверх, розкішній в середині купецькій садибі живе “колишній ворог", дипломат ще біомарківського типу, чия трагедія стала вже історією. Служачи ще „великій Німеччині , яко міністр справ закордонних, граф Брокдорф відмовився підписати Версальську угоду, що звязала його батьківщину. Надовго відійшовши від справ, цей високий, неговіркий дипломат, що проте, притягав до себе все дужчу увагу, згодився покинути своє полювання й сільське життя тільки ради московської посади.
Третій знатний чужоземець Пречистеньки граф Манцені - живе в видатному будинкові. Тут в прихожій вбито Мірбаха й тут таки чотирі роки підряд працював і збирався Виконком Комінтерну. І тут таки відбулася й розійшлася конференція в справі роззброєння. Зовсім, видать, незабобонна людина—граф Манцоні, посол фашиської Італії...
По принципу районування Москви, чи що, стягаються сюди й инші чужоземні місії. Правда, цій, сусідній з Червоною Пресною й Хамрайоном, місцині не погрожує небезпека стати Пекінським дипломатичним містечком, куди тубільців не пускають. Тутешній тубопець- тихий інтелігент Трубниківського й Скатертного провулків, скорше неприязно, з острахом дивиться на лаковані мотори з екзотичним, аж до Льва й Сонця, прапорцями, на радіяторі, що вже турбують його спокій...
Прапорці, до котрих допіру прилучилося Японське “сонце на зіході”' їздять між „кварталом Воровського", Кузнецьким Мостом, Концескомом на Малій Дмитрівні й тим завулком Китай - города, де бічним ходом, стараючись уникнути метушні свого наркомату, виходить підчас своїх, все рідших, приїздів до Москви Л. Б. Красин. І ще спиняються мотори на тому найлюднішому розі вулиць, де завзято лаються підводчики М. К. X., де вартують шпиги всіх націй, до ресторану „Бару” ходять німецькі штурмана й хінські торговці опіумом і де в сусідньому міжнародньому готелі „Савої” навспинячки стають перед прихожими дореформені швайцари.
Там теж живуть клієнти Наркомзаксправу й Наркомзакторгу. Дипломати—одинці, московські й гості на короткий час, не знають тут, звичайно, обивательських розкошів „уплотненія”, водопроводних і топливних непорядків. Пристойний ресторан на четвертому поверсі готелю витримує конкуренцію з європейськими зразками таких закладів, та на цьому, мабуть, і кінчається увесь зовнішній европеїзм Москви для гостей, що залітають до неї. Бо після десятої години вечора, коли Париж і Відень тільки починають жити огненими точками кабаре й мюзік-голлів Москва тиха, й чужинець, що шанує себе, може піти тільки до страшенно нудного московського „гуртка”, замінивши партією преферансу й розмовою з ветераном Малого театра всі втіхи гри й танців західньої столичної ночи.
А вдень політики, концесіонери, журалісти й політики, що роблять собі кар'єру на раптовій любові до СРСР, шкандибають по централльних вулицях, поважно складають стеки з ручкою на столах Наркомзаксправських „сановників”. При цьому вони мало сумніваються в тому, що той самий солідний завідуватель романського або балканського підвідділу о пятій годині вечора—може перекинутися товаришем таким-то і по наряду агітвідділу М. К. поїде на районовий мітинг, де й викриє підступи держави, з представником котрої він сьогодні розмовляв.
І все-таки приїздять і приїздимуть, з Віндавського й Білоруського вокзалів, з Ходинського аеродрому, де вже спускаються паризькі літуни, ці люди, що повірили в нашу тривалість. Їх, правда, не так вже багато, вже не бігають по заставах меткі американські або італійські кореспонденти, що винюхують нову країну хоча-б за допомогою ченця Антенина або одставного професора Озерова. Якість списків гостей міжнародніх готелів від цього тільки виграє; поважніші стають ділові пропозиції, що робляться радянським органам, і в довгих змістовних кореспонденціях описують західні газетяри наші способи господарювання.
Та не стихає Наркомзаксправ. Шість поверхів на Кузнецькому Мості зоставили далеко позаду не тільки самий колишній завулок „Метрополю", де творилося перше дипломатичне коло: старі дипломатичні фахівці, що чесно виконують подробиці нашої зовнішньої політики, гадають що виразність, порядок, способи і обихід Кузнецького, 15—зразковіші, на півсонній, хоча й пересадно пристойній, петербурській Мойці.
1 це вже не організаційне місиво 1921 року, коли для зносин із шістьма державами було коло двох тисяч співробітників, існувало до сотні екстериторіальних “особняків", а всі, що сяк-так цвенкали по-німецьки, оббивали пороги відділів особистого складу, а то навіть Обліково-Поділового відділу ЦК, прохаючи перевести їх на дипроботу.
Зараз це—цілком європейське, ділове міністерство, робота якого цілком виразна, де мало говориться, де не метушаться зайві люди. Найменш бюрократичний з наших установ, Наркомзаксправ дістав надзвичайну хвалу в передсмертних статтях Ілліча..
Це не значить, що там не заведено десятинної або й більшої системи реєстрації або, що тихі дівчата в закордонних блузках не втопають в морі вихідних та бюлетенів. За пару останніх років паперовий станок став, правда, повільніший, з дипломатичного обиходу зникла конкуренція з Наркомшляхів: для тих, що переїздять радянські кордони, є не тільки два протекційні наркомзаксправовські вагони на тиждень, а й щоденні на більше люду, кур'єрські й швидкі потяги.
Зникла й конкуренція з Наркомпочтелем, коли через дипломатичних кур'єрів різні родичі, яким жилося добре, посилали листи й посилки зголоднілим москвичам. І зникло, нарешті, суперництво з поліцією, що лучиться з функціями всякого європейського міністерства справ закордонних. Сотні спекулянтів не пруться більш у відділ віз і закордонних паспортів: натиск їх з неменшою холоднокровністю стримується, а закордонний потік фільтрують місцеві відділи керування і, звичайно, той величезний будинок на Луб'янці, який всякий чужинець завше старається обминути...
“Висока политика” робиться тепер не конче вночі, коли зникають непотрібні прихожі. Голова відомства не змінив, - проте, своєї довголітньої звички працювати до сходу сонця: як і раніш, в екстренних випадках, коло  “посольського" під'їзду великого будинку о другій і о третій годині ночи стають автомобілі з прапорцями. А о пятій ранку, по давно заведеній традиції, відбувається останній, провірочний, обхід наркому.
Повпреди в столицях світу, керівники відділів комісаріяту, його уповноважені в Ленінграді, Тифлісі, Владивостоці... Вони не потішать західніх охотників на сенсації якої-небудь пишною заявою або розмовою невіддільною на Заході від звання дипломата; це тільки точні виконавці.
Коли треба, вони навіть покажуть гнучкість і гречність, що примушує Красина й Мдивані їхати у фраках до президента Думерга, а Розкольникова—їздити на прогулянку на слонах його величества еміра афганського. Але ще 1918 року. В. І. Ленін, сміючися, дозволив нашим дипломатам надівати хоч спідницю, коли це буде треба, щоб створити більший престиж і полегчити дип-зносини. І, може бути, в особі А. М. Колонтай, радянська дипломатія цеї поради й послухалася...
Минулого року почалася була навіть в часописах дискусія про недопустимість особливої зверхньої пишности для наших закордонних представників: пропонувалося навіть завести якусь нову форму. На практиці це привело тільки до того, що Г. В. Чичерин почав надівати червоноармійськийський мундир в тих випадках, коли „етикет” вимагає гаптованого золотом фрака. І тільки часом поверх форми підшефної роти надівається бухарський халат і чалма, що викликали чимало балачок в Парижі: на цій голові й на плечах вони спинилися, яко подарунок визволеного Сходу; може, через це з таким докором говорять в дипломатичних альманахах одставні посли про цей, теж, беручи загалом, скромний убір... 
— Східні дипломати. Так говорили 1918 року німці про тодішній, скупий на слова, комісаріят заксправ. І сполучили, як водиться, це поняття з хитрістю й здатністю стяти гостеві голову через годину після ласкавого прийому. 
— Московські дипломати, говорить тепер Париж, Лондон і світ,—
і сполучає тут наші східні симпатії, симпатії Сходу до нас із суто-західним умінням кори статися чужими помилками, віддавати око за око, не забувати дрібниць. Така практика й світло великої теорії допомогли наркомзаксправцям цям підняти червоні прапори майже над усіма царськими посольствами, зробити автомобіль з серпом і молотом шанованим, повноправним екіпажем, що, правда, трохи наганяє страху, коли він прорізує тишу римських або  пекінських Поварських.