ЄВРОПЕЙСЬКА ЦИВІЛІЗАЦІЯ В МАРОКО
Редакція журн. „Clart'e", присвячуючи цілком свій черговий №76—подіям у Мароко під загальним гаслом—„Проти війни в Мароко, проти французького імперіялізму", наводіть думки про Мароканську війну найвидатніших письменників, вчених, громадських діячів, а також видатних військових діячів. 
На запитання журналу „Clart’e" „що думаєте ви про Мароканську війну?", одержано 52 відповіді. Витяги з частини найхарактерніших відповідів ми наводимо.
Ромен Ролан. 
Славнозвісний сучасник французький письменник, один з проводирів літературної групи „Clart’e", що об'єднує антимілітаристів і друзів Радянських Республік. 
„Само собою розуміється, я приєднуюсь до протесту проти Мароканської війни. Я не вважаю за потрібне говорити багато з цього приводу, бо всім відомо, що я проти всякої війни. 
Цю війну треба огудити навіть з національного погляду. Вона розорна для Франції. Я не можу не дивуватися дурості наших капіталістичних проводирів, що "прискорюють фінансову загибель Франціі, кидаючи в безодню останні народні ресурси".
Шарль Вільдрак. 
Відомий поет основоположник, разом з Дюамелем і Ю. Роменом, течії „унанімістів". 
„Ось парламентери, що розпинаються, кажучи про своє прагнення миру, на всіх політичних банкетах, на всіх виборчих зборах. А опинившись при владі, вони розпочинають колосальну війну. 
Ця заборча політика рано чи пізно примусить схід повстати проти ганебних цивілізаторів Заходу. 
Колоніяльну війну завжди вигадують європейці. „Честь Франціі зачеплено", бо Мароко має підземні скарби. 
Нам не вистачає грошей на все, крім війни. І сотні, тисячі молодих людей, менш зацікавлених завоюванням Рифа, ніж французький банк, загинуть на африканській землі".
Жорж Дюамель. 
Поет і белетрист з школи унанімістів. В серії реманів і повістів дуже рельєфно виявив різко анти мілітаристські тенденції своєї групи.
„Багато пацифістів уявляє собі, що Мароканська війна не схожа на инші, що метою її є мир, цивілізація й инш. Це не так. Війна в Мароко нічим не відрізняється від инших війн, і через цю війну
Франція втратила в значній частину престиж, і матеріяльний кредит".
Мішель Корде. 
Молодий белетрист, вславився романом „Спустошені душі", де змальовується настрій Франції після війни. 
„Я думаю про Мароканську війну те-ж, що й про всяку колоніяльну війну: це шарж на війну континентальну, тільки методи її простіші й брутальніші: найчастіше намічений нарід за щось обвинувачують, потім нападають на нього. Нарід зрозуміло, пробує боротися. Гине кілька салдат; далі справа йде відомим способом: в ім'я національної честі починаютея утиски; тубільців, що обороняють рідну землю, оповіщають за бунтівників... Чи існує, кінець кінцем, Ліга Націй?"
Віктор Маргеріт. 
Автор відомих романів „Моніка Лербье”, „Товариш", „Проститутка" й ннш., де зазначається розклад старої моралі в сучаснім буржуазнім суспільстві і зародок нових, вільних взаємин між чоловіками й жінками. 
„Ганьба після досвіду останньої війни дозволяти гинут одним людям для збагачення инших, бо така мета війни, не вважаючи на красномовні слова".
П'єр Амп. 
Белетрист, виступив на літературне поле ще перед війною (1912 р.), але особливо став відомий лише після війни своїм виробничими романами, особливо близькими радянському читачеві. 
„Я не знаю, чи є Абд-Ель-Керим соціяльний реформатор, але навіть негативна відповідь на це питання не дає права європейцям силою забирати Рифські копальні, тим самим подаючи рифлянам приклад мілітаризму. Ми—побіденні канібали. Чим відрізняється радість дикуна, коли він побачить труп ворога, від радости французького буржуа, коли він дізнається про 400 трупів на полі бою... 400 трупів людей, у яких були жінки й діти, які любили й працювали“...
Жорж Шенев'єр. 
Сучасний французький поет, автор „Пісні плодового саду" (1923). 
„Я тієї-ж думки про Мароканську війну, що й про всіколоніяльні війни. Зони є систематичним насильством , під виглядом поширення європейської цивілізації, навсправжки служат фінансовим та промисловим цілям".
Рене Марон. 
Письменннк-негр, одержав премію Гонкурів за роман „Бетуане", де змальовується побут відсталих негритянських племен під гнітом европейського імперіялізму. 
„Всяка колоніяльна війна заздалегідь обдумується і підготовується. Ось рецепт, по якому, „виготовляють" намітивши жертвою будь-яку народність, починають кривдити і всяко зачіпати її. Коли їй це не до вподоби, то її оповіщають за „бунтівничу". Треба приєднати ще й податки грошима й натурою. 
Належно від того, чи підкоряються „бунтівники" владі—хай-то військова чи цивільна влада — приходять до висновку, що миру досягнено буде тільки шляхом енергійних утисків. 
Абд-Ель-Керима звуть розбійником... Але хіба не схожі на розбійчиків маршал Ліоте та його лейтенанти?"
Жан Ришар Блох. 
Сучасний французький белетрист, відомий своїми книжками „Леві‘‘ і „Карнавал це смерть", у нас не перекладеними. 
„Лицеміри ті, хто каже: „Мароканці напали на нас, ми обороняємось”, тоді як прекрасно знають, що ми пішли на них. Лицеміри ті, хто каже: „Ми обороняємо європейську цивілізацію від дикунів", знаючи, що цивілізація не має нічого спільного з помилками імперіалізму і з нахабством правління французького прококсула”
Віктор Баш. 
Професор літератури у Сорбонсьному університеті. 
„Ми, учні Жореса і Перевансьє,— проти колоніальних війн кажемо, що всі народи будь-якої раси, релігії, цивілізації мають цілковите право вільно розпоряжатись собою з умовою не поневолювати инших народів. Через те 25 травня ми голосували в порядкові справ, що уряд повинен яко-мога швидче відновити в Мароко довгий мир, яким гарантовано було-би безпеку населенню французького краю і постачання харчових припасів риф'янському населенню. Слід-би вимагати від уряду республіки щоб він негайно припинив різню і почав мирні переговори. Але ми, на жаль, не досить поінформовані про причини війни і чи справді Абд-Ель-Керим завзятий честолюбець, що задумав, після перемог над іспанцями, взяти верх і над французами. Об'єднаймо-ж наші зусилля, дорогий Андрі Барбюс,—і вимагаймо від уряду, щоб він усе зробив для замирення, але не заохочуймо Абд-Ель- Керима в його ворожнечі до нас. Заявімо нашу огиду до війни де-б її не підгтовляли".
Северин. 
Псевдонім французької письменниці Каролінн Ремп—журналістки, захисниці й наступниці демократичної ідеї свого друга, відмого соціяліста Ж. Валеса. 
„Я проти всіх війн без винятку".
Професор Пренан. 
„Моя думка про цю війну це думка всіх людей, вільних від політики, а також вільних від егоїстичних міркувань. Війна завжди — дурість і злочин. Ті, хто уявляє, що вони є втілення Франції, кажуть, що винні мароканці—привідці і що наш обов'язок—втихомирити і покарати бунтівників.
Але розумна людина, не звязана політикою, розуміє, що вся відповідальність лягає на тих, хто переплив моря, щоб явитися туди, де вже раніше жили инші. Що казати про справедливість, коли в кого сила, той і правий. Що казати про честь країни, коли відомо, що зачеплено інтереси деяких, а зовсім не держави. Наш спільний інтерес, щоби наші діти були живі і щоб не тратилось марно сотень мільйонів, потрібних на мирну роботу, на створення того загального добробуту, тієї справедливости, яких вимагає життя'.
Люсьєн Декав. 
Відомий белетрист, член академії Гонкурів, особливо вславився своїм романом „Старий Філемон і його стара". (1913-й). 
„Що до війни в Мароко, то треба відшукати, кому вигідний ц а й злочин. І ми шукатимем уперто".
Ганерал Персін 
„Мароканська війна порушила питання, чи мають право, так звані цивілізовані народи експлоатувати скарби мароканської країни під тим приводом, що мароканці нездатні на це і що така експлоатація потрібна для інтересів людства. Коли Ліга Націй вирішить це питання позитивно, то лишається ще спитати у самих мароканців їхньої думки на це питання. Вони можуть відповісти, що хай цивілізовані нації задовольняються щастям культури в себе, давши змогу мароканцям жити, як жили колись спартанці. Міркувати-ж про права народів розпоряжатись самим собою—марно потрачений час“.
Андре Жермен. 
„Колонізація сама по собі несправедлива. Слід сподіватися, що европейські народи збагнуть нарешті, що вони не мають ніякого права, на підставі порізненности раси або коліру шкіри, поневолювати инші нації нижчої чи вищої цивілізації, ніж наша; ніякий справжній поступ неможливий, поки люди віритимуть, що наче б-то існує честь нації, яку треба захищати, замість того, щоби бачити в нації просто чесне суспільство з обопільним забезпеченням. Що таке богиня відчизна?! Мароканська війна, з приводу якої в палаті й по всій країні знов забалакали про “національну честь”, показала нам, проти чого повинні ми боротися в ім'я розуму й рації.
Марсель Сей.
„Подібно війни 1914-1919 років, Мароканська війна— цс явище капіталістичної хвороби. Явище жахливе, огидне і проти якого нема иншого способу, як цілковита зміна влади. Насамперед боротися треба з націоналістчиною історією, з святою любов'ю до батківщини. Треба негайно скасувати некрутський призов, обов'язкову службу. Війни ще довго будуть, але треба охоронити від різні тих, хто не хоче вмирати"
Генрі Пуляйль.
„Проти Мароканської війни, проти всіх війн. Але що значать протести, коли загалом ми безсилі!”
Шарль Грид.
„Перше, ніж починати цю різню, слід було розглянути вимоги Абд- Ель-Керима і виконати їх у межах можливого”.
Поль Елюард.
“Франція — країна сміху. Вона сміється завжди, низько, з усього. Хай вороги радіють, принижують її, сиплять на неї удари. Я чекаю від цього Волі. Всяка війна передбачає поразку, а поразка революцію".
П'єр Бонарді.
“Я гадаю про Мароканську війну те-ж, що й про всі війни взагалі. Нема такої ідеї, що виправдала-б жертви людьми. Одне з двох: або слушна ідея поширення колонізації, або вона неслушна. Чи маємо ми право цивілізувати людей проти їхнього бажання? Як-що Абд-Ель-Керим є дійсно представник риф'янської республіки, якої хочуть риф'яни, і бунт викликано ганебними вчинками цивілізаторів, а війна була наслідком низьких інтересів, то я скажу: Мароканська війна—ганьба".
Шарль Генрі Гірш.
„Ніхто не має права зазіхати на життя другого. Війна вбиває майбутнє, а ті, хто викликає війну, самі від неї ніколи не гинуть. Абд-Ель-Керим дурить своє військо, наче воно б'ється на славу Алаха, тоді як він має на меті матеріяльну вигоду. Європейське військо боронить честь свого знамена, не підозріваючи, що цей ідеал криє за собою грошові комерції різних торговців буржуазними цінностями і крамарів, які сами не б'ються. Розумом і серцем бажаю миру Мароко і на всій земній кулі".