„СЕРП І МОЛОТ“.
ПОВІЛЬНО скрутивши з махри цигарку, старший робітник повів таку мову: 
— ...Раніш господар більш торгував ніж виробляв, перепродував закордонні машини, то-що, тепер-же „Серп і Молот" не купляє машин за кордоном, а сам виробляє і незгірш ніж там, да,— хитнув упертим підборідком в знак підтвердження. 
— За 25 рік-й на 5 1/2 мільйонів карбованців вироблено машин, в біжучому році гадають на 9 мільйонів виробити—значно більше ніж до війни, зазначив виразно. Тоді підвівся й повів нас по цехах.
Ковадло й молот. 
І куди ми попали?— 
Парня? Пекло? Хаос? 
Температура за 50°. 
Гуркотить, бряжчить, торохтить…
Палають, гудуть десятки печей.. 
Летить до долу розпалене залізо, розкида каскади іскор під ударами молота... 
Немов демони сновигають засмаглі, покриті вугляним пилом робітники, осяяні полумням й брудні краплини поту котяться з натрудженого чола... 
Поривчасті, нервові рухи,— кидають, стромляють, підставляють розпалене лалізо. Що-йно сновигають вагонетки. Бесперестанно 6‘ють молоти —на різні ритми, на різну силу. Туть і падаючий, хвостовий пневматичний... Тут і ручний... Кожний удар молота відбивається в твоїй гарячій скроні. 
Бесперестанно цокотять Рейдера. Вони то і приковують нашу увагу. Невелике спорудження. Поруч піч відкіля робітник що-йно викидає розпалене залізо — зубці для борін. Два робітника хватають ці зубці довгими обценьками й вмить оббивакть на Рейдерах. 
— Рейдера ці гордість заводу, пояснює старший робітник — робимо самі. Кожен Рейдер за 120 робітників працює. Да, раніш з-за кордону призозили,— й знов упертий кивок підборідком.
В царстві машин. 
Пекельний гуркіт позад, — наче голові легче стало. Запахло масляною фарбою й сосною. Стролярний цех. 
Ціла армія молотарок, віялок, корнерізок, соломорізок, плугів, борін й багато иншого знаряддя випирала незграбними ричагами, вилискувала метальовими частинами, свіжою фаброю, лаком. 
Очі старшого робітника тут засвітились теплим вогником й він ніжно гладив зашкорублою долонею одпаліровані, новенькі частини, охоче розповідав, пояснював найменші деталі. 
— Ось маєте віялки... Удосконалено, точно підібрано сита, вентилятори—дають більшу продуктивність, — й він штурхав, цокав зашкорублим пальцем. 
— Молотарки. Раніш були на центрах, незручні, тепер на глухих підшіпниках, з точно перевіреним барабаном.
— А ось „пропашники" „Планет" американської системи, раніш привозили з Америки, тепер робимо самі... Від цукроварень, колективів маємо подяку...
— А це пружинна борона —теж раніш з Америки привозили. Борона дуже корисна в господарстві—після пару копирсає землю так, що можна зразу-ж сіяти,—на 6 дюймів бере... 
— Зернодавилка,—теж дуже корисна річ в господарстві,— зберігає скот. 
— Сортировки й фугтеля перечищають зерно для засіву. Сортировка більше пропускає, фугтель менше, но зато краще. Сортировкою можна замінити і віялку.
— Ручна або-ж приводна молотарка 60 копиць вдень може обмолотити...
— А ось і млин для селянського помолу — 300 штук в цьому році взяв „Мельстрой“. Весь млин, як бачите, метальовий. В звязку з електрифікацією буде поширюватись.
— А сортировки, фугтеля, віялки продаємо навіть в Турцію, Персію. .. Да, ще збираємось трієри виробляти. Вони ще ніколи ні в Росії ні на Україні не вироблялись. 1000 шт. в майбутньому році збираємось виготувати.
На зустріч віяло прохладою... Ми виходили з задушливих, шумливих цехів з важкою головою.
А там привільний степ розкинувся поза заводом. Задумані, сірі хати чекають гостей... А вони приходять... Партія за партією виходяїь з-за брами і поглядають на обрій, на села, на поля... 
Село радо чекає гостей...