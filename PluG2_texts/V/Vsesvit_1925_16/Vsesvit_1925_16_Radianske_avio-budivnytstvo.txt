Радянське авіо-будівництво.
27-го липня на Київському аеродромі спробувано було новий аероплан „К. І“. 
Аероплан було збудовано київським ремонтним Воздухзаводом за конструкцією і бсзпосередньою участю українського радянського конструктора комуніста т. К. Калініна. 
Найпершою особливістю машини, що гостро одмежовує її од всіх инших машин, є форма її крила: у плані вона — правильний еліпс. Перше в світі елептичне крило розраховано радянським конструктором, збудовано на невеличкім радянськім заводі, спробувано радянським пролетарським літуном і показало блискучі наслідки. 
Другою практичною особливістю аероплану є конструкція його моторної рями. Ряма сполучається з корпусом лише 4-ма болтами і в разі потреби може бути хутко знятою разом з мотором і пропелером. 
Другий мотор зі своїм пропелером на такій-же рями хутко встановлюється на місці знятого 
Операція заміни потрібує не більше 20 хвилин. 
Аероплан „К. І“ збудовано з мотором “Сальмсон“. 
Конструктор мав на увазі використати чимало цих моторів," що лежать у нас без діла ще з часів імперіялістичної війни, для потреб комерційної авіяції. 
Весь аероплан за виключенням крила й стабілізатора — стальний. Крила й стерна покриті полотном, корпус до половини обшито алюмінієм. Простора каюта вміщує 4-х пасажирів. П'ятий — сидить поруч пілота. 
За розрахунками конструктора, його аероплан в разі замовлення більш 5 штук коштуватиме біля 10.000 карб. 
В цьому відношенні конструктор Калінін і київський Ремвоздухзавод теж поставили рекорд мабуть що на весь СРСР. Протягом найближчих днів аероплан “К. І“ зі своїм конструктором прилітає до Харкова.