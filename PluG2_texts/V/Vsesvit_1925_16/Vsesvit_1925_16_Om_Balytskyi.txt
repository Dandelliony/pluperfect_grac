Наша радіо-техніка.
Підсумки наших досягнень в галузі радіо - техніки зробила І Всесоюзна радіо-виставка, що оце зараз відбувається в Москві. 
На першому місці стоять Радіо-експонати Нижньогородської лабораторії, праці якої популярні на обох Земних півкулях, а далі—тресту слабих токів та Т-ва друзів радіо, що здебільшого демонструють саморобні прийомники найрізноманітніших типів.
Серед експонатів Нижньогородської радіо-лабораторії особливо вражає 20-ватний аматорський радіопередачник для коротких хвиль (100 —120 м.). Працює він міським током і забирає енергії не більше ніж 16-свічкова лямпочка. Радіус його передачі, як показали досвіди, — 2 до 3 тис. кіломтерів. 
Випуск цього передачника дуже своєчасний, бо саме тепер розглядається у вищих союзних органах проект декрету про право влаштування приватних передачних станцій.
З инших праць радіо-лабораторії слід зазначити, ще новий тип катодних лямп так званих „Малютка“, що працює при одному напруженні у 8 вольтів, цеб-то при напруженні в 10 раз меншому, аніж до цього часу випущені типи катодних лямп. Безперечно „Малютка" відограє величезну ролю в справі поширення лямпових прийомників на селі, що до цього часу, через високу ціну анодних батарей не було змоги.
Що до тресту слабих токів, то він вже налагодив масове виробництво радіо-апаратури. Але все-таки він навряд ми справиться з величезним попитом, якого слід чекати в-осени —з початку нового радіосезону. Бо-ж літо з своїми атмосферними перешкодами потроху припинило швидкий розвиток нашого радіо-аматорства. За те воно через який місяць повинно піти тим швидче вперед, тим паче, що мережа передачних станцій весь час збільшується. 
На півночі Радсоюзу майже кожне губерське місто має вже свою радіостанцію. В одній Москві до осени працюватиме 6 радіо-станцій. На першому місці стоїть могутня станція ім.
Комінтерну, що своїми хвилями покриває всю земну кулю. 
Що до України, то тут розвиток йде повільніше, бо до цього часу немає єдиного органу, що вів-би цю справу, так-що все базується тільки на самодіяльности місць. 
І не дивлячись на це до цього часу вже працює 1,2 киловатна станція в Київі. Закінчується будову Одеської станції а через тиждень почне працювати нова 2-кіловатна станція в Харкові. Справа будови могутньої станції в Харкові на зразок ст. ім. Комінтерну, щодавала-б змогу слухати її найпростішим детекторним прийомником по всіх закутках України — ще остаточно не вирішено. 
Що до радіо-аматорів то це здебільшого робітники та службовці (біля 90%). Одначе є не мало радіо-аматорів і серед червоноармійців та селян—останні не можуть гаразд працювати через високі ціни на апаратуру, що для села в наслідок великої віддалі від передачних центрів повинна бути помітною.
Успішно працюють гуртки при заводах та радянських установах. На це звернено увагу правліннями профспілок, що гадають взяти керівництво гуртками в свої руки. На це слід звернути особливу увагу спілці Всеробітземлісу, бо перед нами завдання просунути радіо на село.