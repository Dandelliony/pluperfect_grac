Червоне Поле
“Комунізм то є—Радянська влада плюс електрифікація”. 
В. І. Ленін.
Під Чугуївим, в 33 верствах від Харкова біля Совхоза ВУЦВК'у на хуторі Рождественському, там де річка Уди впадає в Донець, серед гущавини лісів день і ніч характерним таканням стукотить двигун, тимчасово подаючи електричну енергію для робіт будучої гідростанції.
Колись це був один із кращих кутків Харківщини, який давав власникам своїм і добрий прибуток і хороший відпочинок.
Паперова фабрика стояла там, за роки війни горожанської зруйнована.
На місці цих руїн за ініціятивою ВУЦВК'у, Акц. Т-ва „ЕЛЕКТРИКА” та місцевого населення будується нині тою-ж „ЕЛЕКТРИКОЮ” гідростанція на 200 кінських сил, що має обслуговувати: Радгоспод. ВУЦВК'у, села: Старо- Покровське 390 двор, Ново-Покровське 565 двор., Введенське—675 двор., Мохнач—236 двор., Скрипаї—300 двор., Гнилицю—400 двор., Терцово—500 двор., Кахенне—700 двор., Рогань—l000 двор., й Малинівка—l000 дворів, а разом до 6.300 дворів.
Обслуговання має повестись як по лінії освітлення селянських дворів, так і по лінії моторної нагрузки для Місцевих сільсько-господарських підприємств та с.-г. робіт.
Підприємствами район не багатий, а через те поруч зі станцією, біля колії південної залізниці, в 4 верствах від ст. Мохнач будується одночасно млини та маслобойка, з виробництвом перші 1800 п., а друга 120 пуд., тоб-то з можливостю перемолоти до 800.000 пуд. хліба та перебити на олію до 25.000 пуд. сонячнику в рік. Район тяжіння до млина та маслобойки біля 15 верств в окрузі з кількістю дворів біля 12.000.
Вартість енергії буде коштувати для млина 3, 4 коп. За помол думається брати в середньому (вальцовий та разовий помол) 12 коп. з пуда при нинішній ціні для селянина за такий-же помол біля 20 коп. Освітлення обійдеться селянину біля 50 коп. в місяць за 25 свічну лямпочку.
Разом з тим енергія має бути використана для різного роду с.-г. робіт: молотьби, віянни, січкарень і т. д., а також місцевих кустарних промислів, головним чином в галузі деревообробній. Вартість всіх споруджень обійдеться по-над 400 000 карб. Закінчитись мають всі будівлі до листопаду 1925 р.
Нині роботи виконані на 70%: встановлена електромережа по селам, закінчується плотина, закінчуються помешкання для гідростанції, млина та олійниці. ХТІ закінчує тюрбини для станції, останнє електрооборудовання, за виключенням де-яких дрібниць, готове. Оборудовання млина переводить „Мельстрой” .
Господарем всих споруджень та організатором робіт є Т-во по електропостачанні „ЧЕРВОНЕ ПОЛЕ” , пайщик. якого є ВУЦВК, „ЕЛЕКТРИКА” , Харківський Губ. та Окрвиконком, Чугуївський Райвиконком, та фізичні особи  - місьцеве населення, кількість останнього на сьогодня до 1.200 чоловік.
Вся робота переводиться силама самих пайщиківчоловіків і жінок, що вносять, таким чином, свій пай в Т-во власною працею. Селянство з гарячим ентузіязмом стежить за ходом робіт, чекає закінчення їх, аби нарешті мати те, чого їм так бракувало.
Треба сказати, що до цього часу в районі на 20 верст був поганенькій приватній млин, що немилосердно тяг з селянина не тільки за помол, але й за чергу помолу.
По місяцю, иноді й по два доводилось селянинові чекати поки-то зерно його буде змелено. І от тут-то куркулик, власник млина, свою монополію й використовував, беручи в додаток до платні за помол, ще й платню за „срочність”. Нині, це єдиний ворог Т-ва та його споруджень, що з неменшою цікавістю, чим инші, стежить за роботами, але з єдиною надією: може в цьому році вони закінчені не будуть, і він ще „поживе”.
Куркульські надії, розуміється, не справдяться. Воля розбудженного силою революції селянства зуміє перебороти всі перепони, що станут на шляху його прагнень до здійснення заповітів Ілліча.