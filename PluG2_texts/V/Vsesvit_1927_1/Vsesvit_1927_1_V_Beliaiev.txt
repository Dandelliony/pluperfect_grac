АМЕРИКАНСЬКІ КОНТРАБАНДИСТИ й ПОШТА
НА ДУМКУ багатьох, контрабанда є романтика, контрабандист —це кіно-герой, що кожної хвилини важить своїм життям. Надзвичайний трюкіст. Природний авантурник, що промишляє небезпечним ремеством не тільки за ради наживи, а й охоти до небезпечних пригод.
Такі думки про контрабандистів поширювалися численими романами здебільшого з перекладної чужоземної літератури. Це — зрозуміла річ. Контрабанда за кордоном, справні, дуже поширилась. Серед контрабандистів були свої „королі", що вміли непомітно, гаразд переходити кордон, обминаючи сторожкі прикордонні чати.
Серед цих людей траплялися дуже „талановиті", що вміли вигадувати всякі хитромудрі способи непомітно перевозити заборонений крам.
Імперіялістична війна збільшила ватаги контрабандистів. Збільшилось число випадків таємного привозу зброї та набоїв, приличкованих звичайнісінькими речами. Згуртувалося чимало товариств для купівлі котрабандного краму.
Одночасно боротьба з цим лихом досягла величезного розміру. Життю контрабандиста кожної хвилини загрожувала смертельна небезпека. В разі невдачі його судив суворий військовий і суд, що ніколи не милував.
Особливо контрабанда поширилась у Північно-Американських Сполучених штатах, набравши тут цілком своєрідних форм. 
Контрабандист перестав бути авантурником. Риск був дуже великий. Прикордонних чат утроє побільшало. Морські митниці стали ще пильніші та сторожкіші. Треба було вжити чимало запобіжних заходів і зробити цю справу не такою небезпечною. Отож американські контрабандисти звернули увагу на почту.
I справді, чи може бути щось вигідніше, як пересилати заборонений крам у пакунках із звичайнісінькими написами. Адже ж таких пакунків кожна американська почтова контора одержує не менше 3.000 на день.
Хіба ж почтовики роспечатуватимуть та розглядатимуть кожний пакунок. Тадже ж заборонений крам можна було ховати й приличковувати звичайнісіньким крамом. Та бувши знаряддям контрабандного привозу, почта разом з цим оголосила немилосердну війну контрабандистам.
В багатьох містах Півн. Америк. Спол. Штатів закладено спеціяльні школи для почтовиків, яким доводиться мати справу з закордонними пакунками.
Ці школи мають свої музеї, де зібрані дуже цікаві експонати, здебільшого речі, знайдені в пакунках, а саме кокаїн, тютюн, золото то-що.
Контрабандисти зуміли використати на свою руч навіть військову промисловість. Невідомо, чи були підкуплені при цьому де які впливові особи чи ні, але ж цей факт безперечний. Наприклад, підчас війни у пакунках зброї та набоїв пересланих в Америки до Европи випадком виявилася сила ящиків з рушницями; дула цих рушниць були набиті кокаїном, а кілька набоїв начинені замісць пороху пляшками з спиртом в особливім пакуванні.
Американські контрабандисти ніби намагаються перевершити один одного, вигадуючи все нові способи контрабанди забороненого краму) Наприклад, недавно на митниці в одному портовому місті одержано величезні ящики з написом «Риба».
Коли ж їх роспаковано, то знайдено в них звичайнісінькі оселедці.
Обережні урядовці уважніж розглянули цей крам.
Виявилося, що все було як слід. Та коли переносили ці ящики на склад, то помітили, що вони далеко тяжчі, ніж це слід було.
Вантаж знову переглянено, і що ж виявилось? Оселедці були начинені ріжними коштовними речами. Тепер у Нью-Йорку організовано особливі установи, так звані „мертві митниці».
Через ці митниці проходять усі закордонні пакунки і навіть листи з знайденим у них контрабандним крамом. „Мертва митниця“ —це ніби експериментальний інститут боротьби з контрабандою.
Тут вивчається способи вияву забороненого краму, робиться дослід підозрілих речей і складається фотографічні альбоми для митниць, а крім того влаштовується акціони і прибуток з них іде знов же таки на організацію нових заходів боротьби з цим лихом.
Американці своєю енергією завжди випереджали всі нації, отже їхнє завзяття в боротьбі з контрабандою, що завдає шкоди державній промисловості, дає позитивні наслідки.
Раціонально поставлені засоби боротьби в контрабандою сильно обрізують прибутки контрабандиста, роблячи таким чином його ремесло нерентабельним та примушуючи його шукати заробітків іншою, кориснішою для суспільства професією.
Колишній контрабандист — герой романів, що тепер обернувся в обережного й хитрого жуліка, незабаром неминуче зникне.
Про діла його, що стали темою до цікавих, привабливих оповідань, залишаться тільки самі згадки, докладно ілюстровані ріжними речами, виставленими в музеях.
І контрабанда романтика зникне назавжди.
