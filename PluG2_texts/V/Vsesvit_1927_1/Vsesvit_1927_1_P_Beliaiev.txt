ШУКАННЯ АТЛАНТІДИ 
Сліпуче-ясне небо і роспечене повітря. Випалене сонцем неосяжне море піскове. Нескінченна безживна рівнина великої африканської пустелі Сахари. Геть-геть у далені видно, як по жовтих хвилях поволі сунеться чотирі чорні плями. Тихий вітрець доносить якийсь чудний шум, ніби клекіт могутніх моторів. Ці плями повзуть то криючись за сипучими кучугурами, то знову вихоплюючись на їх одноманітні шпилі.
Тепер уже можна як слід розгледіти, що плями —це автомобілі з широкими колесами, схожими на тракторні. Гуркотіння машин тихне. Один з автомобілів їде в бік од інших і ховається по-за горбами. Линуть хвилини, години.... знову чути чітку тріскотняву моторів, і чотирі плями знову лізе пісочаним морем, прямуючи на північ.
Ці автомобілі належать до франко-американської експедиції, що мандрує в Сахарі під проводом графа Байрона-Кун-де- Пророка. Дванадцять сміливих енергійних людей намагається знайти в безкраїй пустелі ключ, щоб розгадати таємничу загадку — історію загиблої Атлантиди.
Кілька років тому таку експедицію вважали за надаремну й небезпечну. До наших часів думка про загиблий край була тільки легендою. Нині ж наука доводить інше, а саме, що багато легендарних переказів згодом здійснюється. От хоча би згадаймо легенду про Трою, або про Вавилонську башту. Хіба археологічні роскопки не потвердили існування цих дивовижних споруд. А потоп? Жодна освічена людина не мав сумніву в тім, що ця катастрофа колись була на світі.
Та чого ж експедиція графа Пророка заходилася шукати Атлантиду саме на півночі Африки? До цього експедицію спонукало цікаве відкриття біля острова Джербо в Тунісі, зроблене кількома Тубільцями-ловцями губок. Ці відважні водолази перебувають у воді по б —7 годин. Отже вони й росповіли, що їм довелося бачити біля туніського узбережжя на глибочині 50 фут. руїни якогось міста. В тиху погоду, коли море зовсім прозоре, вони бачили, як усяка риба цілими табунами весело грав серед високих мурів напівзруйнованих кам'яниць, широких вулиць і завалених колон. Це відкриття притягло загальну увагу, і американський уряд відрядив сюди першу експедицію пі д проводом Пророка.
Га молодому вченому не пощастило. У вузькій протоці між островом Джербо й африканським помор'ям пі д водою пливуть такі бистрі течії, що водолазам ніяк було щось зробити і два споміж них навіть наложило головою.
Лише кілька місяців згодом членам експедиції, дослідникам наймільшої частини каналу, пощастило витягти 14 черепків якогось посуду, на взір ніби урни. Усі ці уламки були порослі гарними морськими рослинами і вкриті вапняним наплинком. Хоч як намагалася експедиція ще щось знайти, та нічого не вийшло, і вона мусила облишити свої досліди.
Тоді граф Пророк узяв на думку проїхати далі на Захід. Тут молодому вченому пощастило відкрити руїни якогось великого міста. Після старанних дослідів виявилося, що це руїни стародавнього Картагена. Роспочали роскопки. Ціла армія робітників з заступами та кайлами заворушилася в пустинній місцевості. Через три дні Пророк відкрив цікаву гробницю. На вигляд вона нагадувала кам'яну піраміду з 8 відділами в середині. В однім з цих відділів знайдено кістяка. Він лежав горілиць з простягненими ногами і складеними на грудях руками. Круг цього кістяка чимало лежало всяких іграшок та коштовних речей — каблучок, намиста та обручок.
Уважно вивчаючи всі ці скарби, експедиція звернула увагу на дивовижну річ. Багато було речей з платини — металу, що ростоплюється тільки під температурою 2000 ступнів. Отже, народ, що жив у цім краї, знав уже способи, як добувати таку високу температуру. Ані стародавні картагеняне ні египтяне не досягали такого високого рівня культури. Отже, знахідка ця належала народові давніших часів.
Жодних указівок про походження цих скарбів Пророк не знайшов. Коли щасливий археолог поїхав зі своєю знахідкою до Америки, у Франції знялася велика буча. Французькі газети галасували про крадіжку коштовох речей, знайдених на „їхній" землі. Збентежився теж і французький уряд. Та граф Пророк довів свою правоту, повідомивши французького генерал-губернатора в Алжірі, що він поїхав до Америки лише показати свою знахідку тим університетам, що давали йому гроші на його експедицію.
Привезені речі мали великий успіх і Пророкові вдалося дістати дозвіл і гроші на нові роскопки.
Куди ж подалася остання експедиція графа Пророка? В творах стародавнього грецького історика Платона є опис зниклої Атлантиди.
Цей опис дуже нагадує про Хогарське плато, що простяглося на 1000 миль упоперек великої пустелі по-під Атласькими горами.
Чи не в цей похмурий край перводжерелом цивілізації і культури зниклого народу Атлантів? Може Хогарський високорівнень це є частина залитого морем суходолу.
Наука говорить нам, що 10.000, а може 30.000 років тому після льодовикового періоду настав потоп. Велика сила снігу тоді ростала, вода переповнила Атлантичний океан, і він залив береги.
Отже, цілком можливо, що бурхлива стихія прорвалася крізь вузький Гібралтарський перешийок, зруйнувала його і потопила міста й селища того високо-культурного народу, що може заклав основу єгипетській культурі.
А велика пустеля Сахара?
Чи не є це тая частина землі, що виникла після цієї катастрофи?
Хогарський високорівень пильно стереже свою таємницю.
Чи існувала прадавня Атлантида, чи залишилися будь-які докази, що її народ справді був тим перводжерелом культури й тієї цивілізації, що ми бачимо у пізнішіх народів —це й є мета останньої франко-американської експедиції під проводом Пророка, що мандрує тепер серед безкраїх сипучих пісчуг Сахари.
