СЕДІ"
Як літературний твір „Седі" є трагедія аскета релігійного фанатика, трагедія пастора, пройнятого мораллю спокутування „гріха". Правда, сам пастор поводиться так пристойно, що особисто йому тягар спокутування ніби й не загрожує. Як пастор, Девідсон твердо, непохитно й навіть жорстоко веде свою лінію. Він не гребує способів, щоб достягти своєї мети.
На островах Тихого Океану дика, темна людність. Правила релігійної моралі аскет і фанатик прищіплює їй не тільки проповідями та особистим прикладом, а й штрафами. .Випадком зустрівшися з Седі — дівчиною з кварталів роспусти Гонолулу, пастор заходжується врятувати її.
І «врятовує» силоміць. Не гребує він ні залицяннями, ні доносами на Седі губернаторові. Всієї сили не духовного впливу, а громадського правного стану пастор вживає на те, щоб здолати волю Седі.
І це йому здається. Седі підпала під вплив пастора.
Пастор спокійно посилає дівчину на каторгу, але... привабливість Седі вже збентежила його. В аскеті прокинулась жива людина. Пастор Девідсон цілує Седі зовсім не батьківським поцілунком. І в сумирній, подоланій фанатиком дівчині збудилася колишня Седі. Буйним, дошкульним сміхом прорвала Седі штучно створені перепони до світла, сонця, волі.
Загинула аскетова справа. Він заподіяв собі смерть. І не шкода: аджеж він і був мертвий.
Нічого коштовного з літературного боку у п'єсе нема. Створили це коштовне „Березіль- ці“.
