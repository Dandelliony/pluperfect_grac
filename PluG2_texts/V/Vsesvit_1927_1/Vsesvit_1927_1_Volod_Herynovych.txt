МУКШАНСЬКА ЗНАХІДКА
Стаття
У вересні місяці 1926 року залізничні робітники, при розкопці ріні й піску в кар'єрі біля Великої Мукші на Кам'янеччині (в 15 верстах на південь по залізниці від Кам'янця) натрапили на кам'яну труну скринькового типу.
Труна ця скринькової форми (відомої з галицького Поділля) довжиною в 160, шириною в 73, а висотою в 78 см. Прикрита була труна здоровою плитою популярного на Кам'янеччині лупнистого сілюрського вапняка (в мові селян „Іскряка"). Тягар плити такий, що десять чоловіків ледви його підняли. Місцеродження сілюру глибоко в яру річки Мукші, що недалеко тече від труни. Рівно ж грубі і тяжкі бічні та спідні плити труни. Сила праці, потрібна для побудовання такої труни, свідчить, що він належить ватажкові. Хтож зі звичайних смертних міг собі дозволити в свій час таку роскіш.
В труні знайдено кістки двох осіб звернених один до одного., що константовано по положенню хребта і ребер. Головою звернена труна до присхіднього півдня. В головах похоронених лежали топірці, дві посуди в ногах, а одна по середині труни. Поза труною беспосерсднє біля головної сторони знайдено, за словами деяких робітників, кістки і посуду.
Поблизу від труни знайдено в ріжних місцях в однаковій глибині від поверхні 60 см. (в такій самій глибині як і наверхня плита труни) багато дрібних печин (випаленої глини). В грудках печин видно відтиски дерев ріжної грубости. В деяких печинах видно по два і три рівнобіжні відтиски дерев. На деяких залишилися сліди — відтиски деревної кори. Ці дані дають нам можливість відтворення старовинних хат Кам'янеччини. Вони були ліпянками. На всаджені в землю кілки наліплювано глину, що під впливом вогню, який горів у хаті, перемінювалася в рід цегли („печини“).
Цей тип хат в й досі серед бідняцького населення бідного деревом Поділля. По велечині діяметрів дерев можна дізнатись, що серед Велико-Мукшанських печин в два типи хат: маленьких ліп'яночок-хижин і великих (де жив ватажок) збудованих з грубих пнів і так само, як малі, обліплених глиною.
