ЖИТТЯ ТЕПЛИЧ-НИХ ЛЮДЕЙ
На краю Гомеля, цього типового міста дрібних кустарів (на кожній вулиці 5-6 голярень) та залізничників (нове селище „Октябрь" у залінійному районі) рос кинувся мальовничний парк і замок, що належав князеві Пасковичу, тому самому, що йому після задушення угорського повстання (російськими багнетами) 1848 року, імператор Франц-Іосиф, тоді ще хлоп'я, поцілував руки з вдячними сльозами. Місто пережило й німецьку окупацію й білогвардійське повстання капітана Стреноптова.
У високій башні величного замку, що панує над містом, з якої уночі бють години, у трьох поверхах росшатувався музей, що задихається під тягарем своїх експонатів. Тут зібрано й декоративно розміщено усе, що вціліло від погрому. 18-го року з цього величного замку звідси виїхала остання княгиня, стара, 75 років, що жила тут у самоті й стерігла тіні минулого серед цих численних заль і віталень, обитих єдвабом, оздоблених килимами, величезними свічниками з бронзи, античними постаментами, що їхній білий мармур іноді Знадний (пригода Леди з лебедем-Юпітером) виринає то тут, то там, і, врешті, вазами. Ціла повідь ваз, величезних, великих, середнього розміру (малих немає: „ми любили жити велично").
Взагалі „античний" стиль по всій лінії й навіть Микола 1-й (власний подарунок імператора, поставлений у зеленій кам'яній ніші і, що князь украв у Персії) майже зовсім голий у лавровому вінку тріумфатора.
Про те, він тут же, під двома скляними ковпаками, фігурує вже в формі двох ясно розмальованих статуеток у повному салдафонському параді, застебнутий на усі гудзики.
Батальне малювання без краю, по стінах у заможних рямцях, по вазах. Золоті меблі з дивною інкрустацією, зробленою мистецькими кріпацькими руками, стільці з оксамитом і дамські столики для писання, на яких писалися любовні „цидулі" й коло яких у мріях прочитувалися віршовані мадригали, —уся ця позолочена тлінь росказує про кипіння казкового життя, що потапало у рос- кошах, про які не стане мріяти людина майбутнього „стандартного" віку. Персидські скриньки і скриньки з камеями старо-атенського походження. Столики, в які врізані старовинні монети царство археології, призначеної служити доведеному до вищої тонкости смаку, що виріс на грабунку всемогутніх армій, які руйнували чужоземні культури, вороняче гніздо хижих орлів, ласих на все чуже, блискуче, улаштоване з найвищим комфортом хижака, що відпочиває, що виховав для себе породу жінок приголомшуючої краси.
Тут їхній культ, починаючи від статуй стародавніх майстрів до Канови й кінчаючи олією найтоншої роботи на мініятюрах з слонової кістки. Ось світла шатенка з повним молочним обличчям і важкою шапкою волося.
А поруч — мармурові чоловічі морди: наприклад, погруддя графа Румянцева-Задунайського з вузькими свинячими очицями: навіть від мармуру тхне французьким кон'яком та пирогом. Самозадоволена пика бабія, власника кріпацького гарему... Але „історичному" мармурові не дають ляпасів.
Невже ж треба десь зберігати таку „історію"? Чи не хотілося б її забути, до щенту винищити з своєї пам'яти? Мабуть наступне покоління визнав більш доцільним заклепати цей притулок отруйної тепличної „культури".
Принаймні, ніяк не відженеш від себе цієї думки, блукаючи серед бузувірської роскоши й позолоти нашого недавнього феодального віку. Того ж дня я побував у залізничному селищі „Октябрь" у залінійному районі.
П'ятдесят сім домиків, кожний на два помешкання з трьох затишних кімнаток з кухнею й світлим передпокоєм-терасою, вікна виходять у повний квітів садок, позаду зелений город. Тут так само є свій парк-садок з вітами, обтяженими овочами. Усе це—плід робітничого кооперативного будівництва й до того на половину праці самих робітників. У вільний час робота кипіла тут у день і вночі.
З тріском і шумом, низько над новенькими дахами, що відбили у своїх лініях, шпилях та обрізах архитектурну думку нового робітничого будівництва, проносяться один за одним з блакиті сусіднього аеродрому учебні аероплани.
