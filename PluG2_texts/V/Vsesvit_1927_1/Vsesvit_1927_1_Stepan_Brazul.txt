БЕРДИЧІВСЬКА СТАРОВИНА
Нарис
За ініціятивою окрвиконкому, комісія при Раднаркомі УСРР розглядала справу про оголошення колишнього кляштору „Босих Кармелітів" державним заповідником, щоб зберегти один з найкращих пам'ятників XVII і XVIII століття.
За доцільне буде навести деякі факти що до історії кляштору, міста Бердичова та інш.
Заснування Бердичова відноситься до ХЛІІ століття, до моменту найвищої військової економічної могутности Польщі за короля Сигізмунда ІІІ.
Почалася роздача земель польським панам та магнатам на Правобережжі України.
Київський воєвода Януш Тишкевич, старий мешканець Бердичівщини, теж одержав велику кількість земель і 1630 року в ознаку свого визволення від татарської неволі збудував роскішний манастир-фортецю, що подарував його чернецькому орденові „Босих Кармелітів".
За короткий час кляштор „Босих Кармелітів" робиться великим фактором в економічному й центром бойового католицизму.
Під захистом міцної фортеці почали будувати саме місто.
Почали сходитися з усіх країн, селяни, крамарі, ремісники та інші. люди.
Сама будівля католицького храму вражає вас величною розкішшю своєї архитектури, чіткістю своїх ліній.
Ця будівля справедливо являється одним з найкращих зразків так званого готичного барокко.
Після огляду цього дивного пам'ятника XVIII століття, убозство хаотично роскиданих халуп Бердичівських гетто здається ще гіршим, ще жахливішим.
Не раз руйнувався манастир-фортеця.
Богдан Хмельницький по дорозі до Збаражу розігнав ченців і спалив фортецю, теж зробив і Семен Палій, але не зважаючи на це, за допомогою Польщі, манастир відбудовувався знову.
Повстання 1648 року примусило „Босих Кармелітів" залишити Бердичів і перебувати майже 75 років у Львові.
Тільки 1723 року „Босі Кармеліти" повертаються знову до Бердичова, відбудовують кляштора й для збільшення прибутків засновують друкарню під назвою „Drukarnia Fortecy Najswietczej Maryi Panny".
В цій друкарні з середини XVIII століття почали друкувати ріжні книжки, переважно релігійного змісту, і між іншим знаменитого бердичівського календаря. 
Історія цього календаря тісно звязана з історією друкарні. Про Бердичівський календар варт сказати кілька слів.
Перш за все цього календаря видавали без перерви ціле століття П65 р. до 1865 р.
По Україні ця книжка мала велике росповсюдження, невеличка книжечка — зшиток на 18-20 аркушів.
Всі письменні - люди того часу купували й користувалися цим календарем.
Чим же з'ясовується такий великий успіх Бердичівського календаря? По-перше своєю приступністю, він був на всіх ярмарках, на всіх базарах по-друге, і це головне, що він провіщав стан погоди.
Як він про віщав —не будемо говорити але для сільського господаря було важливо знати, якої погоди чекати при тих чи інших господарчих починах, а Бердичівський календар у таких випадках давав відомості.
Підчас столітнього існування календаря друкувалося виключно польською мовою.
Правда, де-що, як свята православних, друкувалося українською мовою але польськими літерами (1783 рік) і тільки з 1829 року так звані „святці" друкувалися російськими літерами.
Останнього календаря видано 1865 року.
Припинено було видання його з роспорядження ген - губ. Безака за те, що було вміщено святкуввання 12 жовтня 5 братів, забитих підчас повстання 1863 р.
Безумовно таке росповсюдження Бердичівського календаря пояснюється перш всього за відсутністю конкуренції, а також довгочасною звичкою до цього календаря. Не буде помилкою Зазначити, що календар очевидно тримався неосвіченістю своїх покупців.
Наприкінці треба зазначити, що Бердичівський календар являє деякий інтерес я нашого часу. Власне не сам календар, а ті коротенькі нотатки, які зроблено на окремих аркушах календаря Кілька примірників його зберігається в книгозбірні ІНО.
Тут говориться й про встановлення в мшаник уликів, про купівлю плаща з прибором, що дано в позику на сіль Осаченковій 5 коп. та інш.
Були такі нотатки: 1788 р. плачевний (себ-то голодний) дорогий безхлібний рік.
1790 р. Жовтня 1. Куплено півфунта чаю, що його й почали вживати. Або така нотатка: 1792. Зінька втікла проти 16 вересня; проти 31 травня Уласа дочка втікла.
Це від доброго життя кріпачки тікали від свого пана!
Нотатка 1789 р. свідчить про ціни, що тоді були: купив у Пирятині кожуха —3 карб. 10 коп., чоботи —90 коп., штани —60 к. постоли —25 к., дві сорочки —1 карб.
Ціни на хліб були такі: 1790 р. четверик жита —83 коп., житнього борошна —1 карб. 50 коп., проса, гречки, ячменю—80 коп.
Були нотатки й політичного змісту про обрання гетьмана, про "вступ України в підданство Московського царя від утворення світу 7162 (1654 р.) та інш. Була й така нотатка:
1799 р. Коненкова побив 1 травня.
Ще кілька слів про знаменитий Бердичівський ярмарок.
П'ять разів на рік відбувалися в Бердичеві величезні ярмарки, що притягали до себе крамарів з Москви, Варшави, Прусії, Австрії та інших країн. Приваблювали поміщиків та ріжних промисловців з Польщі, Білорусі та з усієї України. Підчас ярмарки населення Бердичева збільшувалось у чотирі рази. Ріжного краму, шовку, мануфактури, вовни та галантереї привозили сюди на 7 ½ міліонів карб. Що уявляв з себе Бердичівський ярмарок 100 років тому, найкраще малює в своїх спогадах відомий авантурник козакофіл Садик Паша (Мйхайло Чайківський): „Бердичів був шляхтетськими гордощами. Шляхтич у Бердичеві ярмаркував. Були кав'ярні, театр, де відбувалися цікаві вистави, був цирк.
І всюди повнісінько людей".
