М. В. ФРУНЗЕ.
(З нагоди призначення Народнім Комісаром військових та морських справ та Головою Реввійськради СРСР).
Тов. Фрунзе народився 1885 року в місті Пришпеці, Семирічинської области. Батько його — молдаванин, матір — селянка Воронізької губ. 1904 року тов. Фрунзе закінчив у Вірному гімназію, і тут вперше в гуртках самоосвіти познайомився із революційними діячами. Закінчивши гімназію він вступив до Петербурзької Політехніки, якої, однак, не скінчив. У перші ж роки студене т в а він пристав до РСДРП та почав діяльність професіонала, революціонера. 1905 року т. Фрунзе працював в Івано - Вознесенському промисловому районі та був одним з організаторів великого страйку текстильщиків, що охопив увесь район. 1907 року т. Фрунзе вже четвертий раз було заарештовано в м. Шуї та за належність до РСДРП (більшовиків) присуджено до 4-х років каторжної роботи.
Коли т. Фрунзе одбував кару, його знову притягли до суду у справі про збройний опір поліції та присудили до смертної нари.
Нарешті, замісць смертної кари призначили т. Фрунзе 6 років каторжної роботи, яку т. Фрунзе відбував у Владимирському централі, потім у Миколаївській та Олександрівській каторжних тюрмах. 1914 року т. Фрунзе, відбувши каторгу, пішов на поселення у Верханинський повіт Іркутської губернії. Влітку 1915 року його знову було заарештовано за утворення підпольної організації. У серпні того ж року т. Фрунзе утік з тюрми та працював нелегально у Забайкальській області! під прізвищем В. Г. Василенка. Але незабаром т. Фрунзе виявили охранники, тільки випадково пощастило йому втекти від арешту в Росію; там він ховався, узявши прізвище Михайлова.
Після лютневої революції т. Фрунзе був одним із керовників революційного руху в Минському, у Білорусі та на західньому фронті. У корніловські дні він був начальником штабу революційних військ Минського участку. Почалися жовтневі, бої. Тов. Фрунзе н^, чолі 2000 армії Івано-Вознесенських ткачів йде до Москви на допомогу московському робітництву.
Далі т. Фрунзе бере активну участь у ліквідації Ярославського заколоту та після цього його призначено за військового комісара Ярославської округи.
Білогвардійці захопили увесь Сибір, ватаги Колчакові успішно йшли вперед, погрожували Волзі—цьому нерву Радянських республік. Становище було важке. Ще незорганізована як слід Червона армія не витримує ударів добре організованих офіцерських полків.
Потрібен добрий організатор та вождь. У грудні 1918 року тов. Фрунзе призначено за командувача 4-ої армії східнього фронту. З цього часу розпочинається цілком бойова робота червоного полководця.
Білогвардійські ешелони йшли прямим маршрутом, навіть з аншлагами на вагонах: „Курган — Уфа — Москва". Білі стягли до Бузулуку свою непереможню 7 гірську дивізію та готувалися до штурму Сап ари. Самарські білогвардійці на Великдень вже ждали „своїх".
I ось у цей час Червона армія, що нею керував т. Фрунзе, несподівано вдарила у фланг колчаківської армії — саме в районі Бузулука.
І в наслідок вдачних тактичних маневрів військо Колчакове на підходах до Уфи було розгромлене та відкинуте геть за річку Білу. В упертих боях 7 та 8 червня т. Фрунзе сам брав безпосередню участь, був на найбільше небезпечних місцях та у важкі хвилини власним прикладом підбадьорював військо.
Ось де один яскравий епізод. Один із наших полків не витримав скаженого вогню ворога та після сильних контратак білих почав відходити. Т. Фрунзе зараз же опинився у небезпечному місці.
Начальник дивізії сміливий тов. Чапаєв, що загинув смертю хоробрих, бажаючи врятувати т. Фрунзе од небезпеки, прохав: „тов. командувачу, тут вам не місце, йдіть звідци. Я командир дивізії, ви не маєте права роспоряжатися моїми частинами".
„Я приймаю командування полком", спокійно відповів Фрунзе та повів полк в атаку.
Підбадьорені прикладом свого командувача, червоні полки ізнову пішли вперед, погнали білих. І 9 червня сміливим ударом було взято Уфу. Але під час бою тов. Фрунзе було контужено бомбою з ворожого аероплану.
За блискуче виконану уфимську операцію тов. Фрунзе було нагороджено Орденом Червоною прапору.
У серпні 1919 року, коли східній фронт було поділено на два напрямки — Сибірський та Туркестанський, тов. Фрунзе прийняв командування арміями Туркестанського фронту.
У жовтні він виконав чергову операцію у справі оточення та знищення південної армії Колчакової. У наслідок вдачних маневрів було оточено всю групу військ генерала Бєлова, і до 70 тисяч оренбурзьких козаків склало зброю, їх було узято в полон разом із зброєю та техничною частиною. Сам генерал Бєлов на аероплані утік до своїх.
З лютого 1920 року до серпня того ж року т. Фрунзе працював у Туркестані, ліквідував Закаспійський фронт, звільнив Семирічинську область від білогвардійщини та керував боротьбою із басмачами у Фергані. v У серпні, коли спалахнуло збройне повстання молодо-бухарців, тов. Фрунзе керував ліквідацією бухарського емірства. За тиждень усю Бухару було звільнено від білогвардійських ватаг та чужоземного війська (авганського).
У жовтні 192.0 р. тов. Фрунзе відкликали з Туркестану та доручили йому ліквідувати Врангеля. За його керовництвом було утворено новий південний фронт. Тут т. Фрунзе ще раз показав, який він талановитий організатор та стратег. За 50 день існування південного фронту Червона армія була підготувана до рішучого наступу. Врангель зазнав кілька страшних ударів.
Далі сміливими ударами було оточено та знищено армію Врангеля, прорвано всі мури Кримського Вердену, Крим став червоним.
І оця ліквідація останнього притулку нашої контр-революції —це одна із найславетніших сторінок в історії перемог Червоної армії та діяльности т. Фрунзе.
Потім за непосереднім керовництвом т. Фрунзе було знищено на Україні петлюрівщину та махновщину.
Влітку 1921 року тов. Фрунзе, коли він був у розвідці, оточили були махновці, його плащ та сідло було прострелено у семи місцях. Самого т. Фрунзе було поранено, і тільки щасливий випадок врятував вождя. Оце такий дуже побіжний нарис послуг М. В. Фрунзе.
