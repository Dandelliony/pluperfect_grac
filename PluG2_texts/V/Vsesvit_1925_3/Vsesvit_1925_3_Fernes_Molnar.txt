Їх розмова.
Тм’яний, каламутний балон газового лихтаря потопає в вечірньому присмерку... Зима падає на місто сніговими пластівнями. Де-не-де в місті засвічуються вогники, тремтять і блимають... їх двоє. У вохкому, похмурому проході під ворітьми ледве чути їхню розмову...
— У мене є вже шість копійок. У неділю в мене буде вісім, а в вівторок шістьнадцять. У п’ятницю ж назбірається цілих двадцять: у цей день нас завжди навідує бабуся... І тоді я куплю собі аероплан... У нього двоє коліщат, і його можна возити.
— Можна возити? — А так! Той, що літає, коштує цілі сорок копійок. У нього зсередини — гума, ЇЇ треба накрутити й тоді... А в мене чи й набереться двадцять копійок... — А чом ти не попрохаєш у тата ще семигривеника? — Бо мій татко заподіяв собі смерть. — Що він зробив?  
— Смерть собі заподіяв, хоч він і адвокат... і — Як же він смерть заподіяв? 
— Ну, заподіяв та й годі. Хіба ж він не міг цього зробити, як що йому заманулось? — Коли ж це? Я вдень бачив його на вулиці. — Правда цьому. Він гуляв, потім ми поснідали, а по їм він ліг на канапу і на ній вдіяв собі смерть, я не встиг попрохати в нього грошей. Але по п'ятницях до нас приїздить бабуня й дарує мені не менш, як п’ятака. В мене буде семигривеник, і я куплю собі аероплан. 
— А твій тато? 
— Що ти присікався до мене з моїм татком?... Відчепись! — Він умер? — Ну, авжеж умер. Чого ти на мене вилупив баньки? Я знаю це ти мене дрочиш? Дарма що твій татко за швейцара, а я ж тебе ніколи цим не дражню. А мій тато хоч і вмер, а все таки адвокат
А чом же ти мені не розкажеш, як це сталося? (Хлопчики пильно дивляться один на одного. Менший дуже зворушений і термосить за рукав старшого). Але... як бо ти витріщив на мене очі! Чом ти не оповідаєш? Розповісти? Та ну бо, починай!
Мені здається, я маю право розповісти про це. Та вже ж можеш. Коли хочеш, я перехрещусь, і це назавжди буде нашою таємницею. Я далебі нікому не скажу. Чи бач, ми снідали. Снідання було таке смашне: мій уподобаний зелений горошок. Мамуня моя сказала татові: чом, Сінумуно, ти такий мовчазний. Моя мама зве його так, а твій батько зве його господарем. Не завжди. Иноді він просто зве його паном. А ти чого цим вибиваєш мені очі? Аж ніскілечки! Але ти не візьми на думку, що вже коли мій татуньо вмер, то ми зробилися такими ж злидарями, як ви... Ні, ми такі ж як і раніш були пани...
Брешеш... Ні, не брешу. (Довго мовчать). Ну, як же це трапилось? Мамуня спитала в татка, чи не болить у нього голова. Та й ще: чого він усе дивиться на дитину. Дитина —це я. У нас тільки я. Отож бач, ми не житимем у злиднях, а в достатках, будемо багаті, бо в нас лиш одна дитина. Як би з нас були злидарі, то було б у нас душ із шестеро дітей.
А в нас тільки четверо! То хіба що, адже ж ви не надто вбогі: ви просто незаможні. Твій батько дістає тільки платню й чайове. Ми ж одержуємо гроші скарбові.
Але ж бо, як це все було? Татуньо пильно все дививсь на мене й не відказав нічого мамі. Мама знов спитала його: що тобі таке, чи тобі умкнуло мову чи що? Сінумуно, чом ти мовчиш, мені не одмовляєш? Тоді тато їй сказав: дай мені спокій, люба моя. Тато зве її любою, бо в панів завжди звуть одно одного «любий". Твій же батько не зве своєї матері „моя люба", тому що ви прості люди Чому ми прості люди? Та тому що твій батько працює, він робітник. Ні, ми не з робітників, ми не ходимо на роботу...
А хто підмітає сходи й громадить сніг? Це й є працювати. Ні, це нічого не значить. А що це є на твою думку?
Це... це догляд будинків. Отже ні, коли річ іде про мітлу й лопату —це значить працювати. Та дарма. Ото ж, як ми поснідали, і я їх почоломкав, тато раптом притиснув мене до своєї камізельки і цілував, не пускаючи від себе. Тоді мама спитала його по французькому, щоб я не зрозумів: у чім річ? І тато відповів їй: non, non. Це теж французькою мовою і значить: ні. Вони, знаєш, і в голові не покладали, що я все це розумію.
І тоді він і подіяв собі смерть? . Ні, перш він сказав мамуні, що хоче трохи відпочити, й мамуня звеліла покоївці покласти подушку на канапу та поставити поруч попільничку, щоб тато не зтрушував попілець на килим. „Ти пропалив килим на тім тижні, мій любий", — мовила мамуня. А що він курить цигари? Ні, цигарки. А ти, напевне, їх у нього крадеш? Ні, а ти хіба збираєш цигарки. Чом ти не сказав раніш. Я поцупив би для тебе де-кілька штук. Тепер уже пізно: татуньо вмер.
Як же він умер? Він ліг на канапу, а мама вийшла з кімнати, така думка, що він читатиме газету. Тоді тато покликав мене, і коли я ввійшов, тато усміхався. Усміхався? Так. Усім обличчям і вустами, очі ж йому плакали, сльози текли по обличчю, і він сказав мені надійти ближче. І ти підійшов? А вже-ж. Він знову міцно притиснув до своєї камізельки, що аж боляче мені стало, і я сказав: татуньо, пусти мене, тут я й побачив... револьвер. Він лежав на канапі за його спиною. Я допіру хотів попрохать показати його...
А який він був? Блискучий? У салдатів завжди блискучі а в поліцаїв завжди чорні... Цей був, як у поліцаїв. Де ж він зараз? Він усе ще держить його в руці. Вони заборонили його брати.
Я тільки що хотів попрохати показати револьвер, але тато вислав мене з кімнати, і я побачив, що з очей його лилися сльози. Я побіг сказати мамуні, що тато має гарненький револьвер, коли це почув гуркіт, неначе грім, і прибігши назад побачив, що тато влучив у серце. Його рот був трошки роззявлений, але він нічого не говорив. Він тільки раз вистрілив. Я гадав, що він ще стрілятиме і чекав, але тато більш не стріляв, хоча в револьвері шість куль. А чом він більше не стріляв.
Тому що вмер. Він влучив як раз в саму середину серця. Це зовсім не тяжко зробити, як що так близько держати. Далеко тяжче влучити в мету. Ти був коли небудь у тирі. Звичайно. Три вистріли за сороківку. А в міському садку три за п'ятак. А є там барабанщик, що туркотить, коли в нього влучиш?
Там є і кролик. Треба влучити йому в хвіст і він тоді побіжить. Я бачив гарматчика, що не міг влучити йому в хвіст, от далебі кажу правду. Салдати з нього глузували. А гарматчик витратив усі гроші, однако в хвіст не влучив. (Довго мовчать). За кого ти хочеш бути? За гарматчика. (Менший мовчки виходить за ворота і злазить на грати, намагаючись заглянути в середину помешкання адвоката. Він довго мовчки гризе нігті). А чого ти втік з дому? Нудно. Перш усі бігали та репетували — було цікаво, а потім почали плакати та шептатись. Мені остило я й утік. Ти — дурень. Бувши тобою я сидів би дома. У вас там мабуть метушня. Аджеж такі пригоди не часто трапляються. Які пригоди?
Самовбивство батька —це чогось та варт. (Обидва замислюються і гризуть нігті. Старший подумавши раптом схаменувся й кинувся до парадних дверей). Твоя правда, а я дурень мало не прогавив був таку цікаву пригоду, як самовбивство мого рідного батька.
Переклав Петро Жаткин.
