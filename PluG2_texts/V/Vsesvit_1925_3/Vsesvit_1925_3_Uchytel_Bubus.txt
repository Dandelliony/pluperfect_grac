„УЧИТЕЛЬ БУБУС" у театрі імени Мейерхольда.
Серед инших московських театральних подій в центрі—„Учитель Бубус". Підвісні бамбукові палиці, над ними угорі «раковина» для роялю, кольорові електричні фокуси реклам— ось де останні досягнення театра Мейерхольдового.
І треба сказати правду: у цих бамбукових френзлях, що оточують місце дії, у фарбах та надто в музиці, немов би органично з'єднаній із словом та рухом артиста у всьому цьому чудесна гармонія смаку та простоти.
Бамбукові френзлі розсуваються, дають пройти дієвим особам... І коли розсуваються френзлі чути шум, немов би падає гряд.
Режисер Мейерхольд ізнову показав, що він незрівняний та завжди багатий у своїх творчих вигадках майстер театру. Про цінність цієї нової вистави, ідею її треба багато сперечатися.
Або „Вчителя Бубуса" з ріжних хатніх причин (за З дні до прем'єри з театра пішов арт Іллінський, що мав виконувати головну ролю) ще не закінчено, не обстругано як слід, і тому місцями та й частенько якось стає нудно, відчувається якась розпорошеність.
Або як це часто трапляється в театральній кухні Мейерхольдовій „Бубуса" переварили, пересолили ураагітаційним, вже несвоєчасним зараз матеріалом.
Вс. Мейерхольд у брошурі, що готується до друку, пише про „Бубус“: Зміст п'єси, що претендує очевидячки на сучасну комедію масок, такий: Комедія відбувається в одній із невеликих європейських столиць, серед провінціяльної буржуазії. Великий промисловець Ван Кампердаф заманив у свій роскішний дім здорову, молоду дівчину, веселу та незіпсовану Стефку та намагається за допомогою вчителів задурити їі мозок брехливою моралю христіянської культури та зробити з неї куртизанку. У Ван Кампердафа на послугах ріжних є бідний барон Тема Фейерварі. Його Ван—Кампердаф посилає до Парижу привезти звідти для Стефки відомого професора Буа—Колетт. Стефка кохає Фейерварі, а на відносини свої до Ван—Кампердафа вона дивиться як на обов'язкову для себе повинність.
Фейерварі не виконав доручення та не привіз з Парижу професора Буа —Колетт. У день його повороту з Парижу в місті почалася демонстрація безробітних. Демонстрація ця дуже наполохала великих капіталістів. Цією панікою скористувався Фейерварі та замісць Буа—Колетта він підсунув Ван—Кампердафові зовсім иншу особу: простого шкільного вчителя Бубуса, іцо випадково вскочив у садок Ван—Кампердафів, щоб врятуватися від вуличної демонстрації.
«Учитель Бубус» типовий представник міської інтелігенції. Цевтілена нікчемність дрібно-буржуазної думки, що аж ніяк не розуміє основних сил, що керують капіталістичним світом. 
Опинившися в палаці фабриканта, Бубус намагається шляхом морального впливу та мирної пропаганди „виправити" та „просвітити" представників великої буржуазії. 
Суб'єктивно чесний, ідеалістично настроєний, об'єктивно він „стає лицемірним боягузом. Його оптимизм то ж самоомана та цілком словесне виправдання суперечностів, яких він не може розв’язати, його нахил до соціалізму не йде далі невиразної та абстрактної фразеології, його напружена активність нідочого. Він заплутується в тенетах дрібних особистих інтриг і його «висока місія», закінчується нікчемним фарсом. 
Телеграма, випадково одержана Фейерварі з Парижу від Буа —Колетт, спершу опинилася в руках Стефки, а потім і Ван—Кампердафа. Виявляється, що тут є шахрайство. 
Наказано вигнати Бубуса геть. Але спритний Фейерварі, користуючися тим, що у цей час одержано повідомлення про гостру парламенську кризу, та Ван—Кампердафові доручено скласти новий уряд, — умовляє вернути Бубуса та виставити його кандидатуру на виборах, як людину, що „бувши справжнім представником народніх мас та втіленням демократичного початку, зможе стати містком між буржуазією та лівими угрупованнями" Ван—Кампердаф згоджується, Бубуса вертають.
І ось на черговій вечірці з танцями Бубус говорить перед гостями Ван— Кампердафа свою пробну промову.
За час свого недовгого пробування у Ван—Кампердафа вчителем Стефки Бубус встиг подати Стефці думку про те, щоб вона разом з Фейерварі втекла від Кампердафа. І саме в той час, коли Бубус промовляв на балу, Фейерварі, зламавши грошову шафу Кампердафа, та, ограбувавши його, тікає.
За ним тікає й Стефка. Зустрічаються вони на вулиці. Фейерварі хоче втекти закордон сам, та відштовхує від себе Стефку. Стефка поспішає повернутися до Кампердафа, та туди мусить тікать і Фейерварі від боїв, що розпочалися на вулицях (вже починає розгортатися громадянська війна).
І ось тут, на фоні пострілів, відбувається ліквідація відносин: Стефка Кампердаф та Стефка — Фейерварі. Стефка зриває з себе все коштовне каміння, каблучки, що давав їй Кампердаф, кидає їх йому в лице та поспішає кинутися в огонь громадянської війни.
Москва.
