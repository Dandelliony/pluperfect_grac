Циркуляр № 179231.
І Дія. 
Діється в Голопупенківській сільраді. Голова. Що, пошту принесли? А ну давай сюди Остапа! Нічого так не люблю в газеті, як Вишню читать. Секретар. Вишня єто дівствительно да! Тільки иноді одного не доберу —що він сам собі думає. Єто як у нас Гараська почне росказувати, почне вік би слухав, такоє брехло. А от нікада не розберйош чи он за радянськую власть, чи на нейо критику наводить, Такой сукин син бойкий на язик —не инакше як критиком буде. Хай тільки грамоти навчиться. Циркуляри проглядатимете?.. 
Голова. У-мгу... От стерво удрав! Про жеребця пише... Ось давайте прочитаємо... Да, ви щось питали? Секретар. Я про циркуляри. Знов цілу гору прислано—так читатимете? Голова. Нє, ви вже сами якось їх там „до дєла" поросписуйте. Ато учора узяв одного до дому читать читав-читав, читав-читав. Чого там не написано а воно про латарею. Перечитав, глянув, од якого числа а латарея ще торік закінчилася. Морока одна! І хто ото там їх пише?.. Да, дак про жеребця... Ось слухайте... Хлопчик, (вбігає). Товариш пресідатель, там із города приїхали млинок забірають!.. 
Голова. Який млинок? Хто забірає? Хлопчик. Обчеський млинок, камітетський, з города якийся а з ними Мазун та Скоробагатько. Народ там зібрався вас кличуть. Голова. От єрунда! Так ви поросписуйте тут, як що нас касається одкладіть, а я піду. Щось таке вже ті акули підстроїли...
(Завіса). 
II дія. 
Діється в канцелярії установи, що має безпосереднє відношення до встановлення „смички" з селом. Катерина Іванна (регістраторша). Марія Степановно, передайте сюди резинку... Марія Степанна (машиністка). Що я вам, подавайло? Самі встаньте... Кат. Ів. Чого ви сердитесь! Фу-ти, ну-ти... Мабуть Іван Семенович вчора не зайшов.. М. Ст. Чи зайшов, чи не зайшов не ваше діло! За собою б дивились! Кат. Ів. А чого мені дивитися? Я губ не мажу... М. Ст. „Губ не мажу"!.. А хто казенні папери на папільотки дере? !ш грива пишна яка! От скажу... Кат. Ів Ну й доносьте! А я скажу, що ви позавчора росповідали про Грецького... Керсправ. Катерина Іванна, що не найшли списків по справі № 12129? Кат. Ів. Ні, нема. Там списки мабуть затерялись - справу ж „сам" носив з місяць у портфелі... Керсправ. Ш-ша! З вами тільки заведись... Ну, піду спитаю... М. Ст. На-агрімає... Бо списки напевне тут пропали.. Керсправ. Ну, якось обійдеться... (Повертає і йде в кабінет начальника установи). Кат. Ів. (в бік М. Ст.) Чому ж не донесли? Побоялись?.. М. Ст. Може кого боялась —та не вас. Одстаньте, не заважайте. (Пудриться). 
Кат. Ів. (Шпортається в паперах, витяги дзеркальце й поправля зачіску). Керсправ. (Виходить з кабінету). Ну, нічого обішлося. „Сам" добрий статтю його вмістили: „що значить стати обличчям до села". Читає. Я вам Марія Степанна зараз дам один папірець переписать. Циркуляр... (Сідає наспівуючи „ужасно шумно в доме Шнеєрзона"...). Машинка. Цокає. Папери. Шелестять. Службовці. Працюють. (Завіса. З-за неї чутно Голос Керсправ. Який у нас черговий № циркуляра? Голос невідомого. 179.231 !).
ІІІ дія. 
Знову в Голопупенківській сільраді діється. Голова. Нє, ти шукай, товаришок, шукай. Повинен він у нас бути. Ти у „входящі" поглянь:— циркуляр про млинки... Секретар. І у входящих нічого нема. Нема такого циркуляру... Голова. Шукай, брат, не лінуйся! Не може ж так, щоб акула млинок комітетський забрала. Вони ж тепер шкуру з нас іздеруть... Шукай, шукай. Повинен бути—в місті мені сказали—послано циркуляра. Та чекай-ось я й номер записав (копається в кишені, витяги записну книжку, гортає). О—о—і № є—дивись! 
Секретар. 179—231. (Гортає книжку записів). О! „Про безхазяйне майно". Голова. Е, ні, це не той. Яке там безхозяйне—вже ж два роки комітет хазяйнує. Все честь честью по закону, із записсю. Шукай браток ще воно може два на один №. Щоб номерів менше... 
Секретар. Другого нема. Може цей!.. Голова. Не, яке там цей. Ти пойми—яке ж це безхазяйне майно? Усе ж по закону—і записано, і з повіту приїздив—привітав, що комітет допомоги тепер базу має. Та брось, це ж не той, кажу! Секретар Какоє—„брось!" ’Ви гляньте, що ось написано: „з огляду на неповноту списків нових господарів бувшого безхозяйного майна пропонується в місячний термін сільрадам подати відомости про такових. В разі відсутности відомостів—майно буде вважатися безхозяйним і здаватися в оренду особам, що подадуть заявку". 
Голова. Та нє! Це щось той... (Бере сам, читає). „Безхазяйним і здаватися в оренду". Та що ж це? А може той. Може ще не пізно?.. Давно його, гада, одержали? Секретар. (Дивиться в книгу). 17-го... Чекайте... Акурат сім місяців тому. Гелоеа. Що ж це—млинок -той... пропав?.. Так, виходить?.. Секретар. У—мгу... Та вже ж так .. - Голова. (Розгублено). Та як же. це!.., Як же я на зборах скажу?.. 
(Завіса).
Епілог. 
Завіса підіймається. Кін закладено муром з паперів. З-за муру—голоси. 
1-	голос. Товариші!.. 
2-	голос. Е, товариші, товариші- а млинок де?.. 
3- голос. Хіба це порядок? Хіба це закон?.. 
3-	голос. Та що там слухать!.. Бий його!
 Голоси. Бий його!..
 (Чути, як когось ретельно і методично б'ють). 
(Завіса).
