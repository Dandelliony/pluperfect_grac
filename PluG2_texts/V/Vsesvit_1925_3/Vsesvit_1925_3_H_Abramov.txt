Розірвані польські кайдани!..
В неділю 8-го лютого в Харків прибули товариші, звільнені з польських в'язниць, що їх звільнено в обмін на білополяків, що відправлено з СРСР в Польщу. На вокзалі ще до 8 годин ранку прибули представники Харківського пролетаріяту, щоб вітати звільнених братів, що були у полоні в польській буржуазії. Зустрічати політемігрантів прибули представники ЦК і Губвідділу МОДР'у, Губкому КП(6)У, Комітету політемігрантів, т-ва політкаторжан і політично-висланих, представників окремих підприємств, профспілок, залізничників, представники преси.
Всього прибуло 28 в'язнів, а саме т.т: Шеремета, Бергер Ф., Бергад Л., Бергер Ш., Бергад П., Підгірний Ф., Кабцан Ш., Мельник Я., Гончар Я., Лясковець І., Білоусов К., Лось П., Омельчук Т., Бондарев А., Дюдяник Л., Ільчук Ф., Отрода М., Дацюта Т., Курач Г., Сачинюк Г., Каменецький А, Цісельська С., Шіпук Г., Петрович Г., Вишневський, Михайлов-Філіпов, Палюшек і Романушко. Серед приїхавших— 3 жінки. Більшість емігрантів були засуджені на 5-10 років ув'язнення.
Прибувші політемігранти багато цікавого оповідали про своє ув'язнення. Гарно відомо українським робітникам і селянам, що життя в польських в'язницях для політичних в'язнів завжди було жахливим, і на це неодноразово, вказувалось і на сторінках преси, і на зборах робітників і селян, і це навіть було причиною і основою багатьох резолюцій протесту робітничих і селянських зборів. 
Дочка старого Бергада-Ліза Бергад—також була ув'язнена в Луцькій в'язниці. На 10 років було засуджено її за „участие в организации, ставящей себе целью ниспровержение существующего в Польше строя".
 З болью оповідає вона про умови ув'язнення. Важко приходиться жити в'язням, повідомляє вона: в Луцькій в'язниці зараз 500 політичних ув'язнених; бійка, катування — часті явища.
Смерть від насильного годування.
Тов. Михайлов-Філіпов—сидів головним чином в Білостоцькій в'язниці. За участь в повстанні був засуджений на 10 років, при чому йому не було зараховано 3 роки попереднього ув'язнення; сидів 4 роки, залишилося бути у в'язниці ще 9 років. 5 разів оголошував голодовку, при чому кожна з них тривала по 5—7 день. Як тільки оголошував голодовку—роздягали до-гола і—в кайдани. Часто пробували насильно годувати під час голодовки: насильно вводять кишку в рот і вливають їжу. Мушу сказати, що при насильному годуванні часто рвали губи, били до втрати свідомости. А бувало й гірше: чотирі наших товариші, т.т. Бондарчук, Скулепа, Лантоль і Антілоровнч, після насильного годування під час голодовки вмерли. Цей факт відбувся у Білостоцькій в'язниці.
Кайдани, дефензива й отрута.
Тов. Отрода—був по багатьох в'язницях в Луцькій, Білостоцькій, Ковенській... Засудили його за повстання до 4-х років в'язниці, та 2 ½ р. сидів до суду, а разом 6 ½ років був у в'язниці.
Весь час тримали у карних камерах. Вимоги окремої камери для політичних не задовольнялись:—ви такі ж бандити, як вони—була відповідь начальства в'язниць. Тов. Отрода повідомляє про де-які факти. Де-кілька разів голодували по 5—6 день, але за це замикали у карцер і одягали кайдани. Був. і такий жахливий випадок, про який мені відомо офіціяльно: був у в'язниці матрос з села Мошаниці Стефан Горчак. Коли його заарештували, то у дефензиві поклали на його голову 5 рушниць і випалили. Через те він став божевільним, а потім його отруїли, щоб на суді не дізнались про варварства дефензиви. А піп з с. Мошаниці сам подавав заяви, щоб Горчака було вбито До суду, бо боявся його викриття на суді. Коли я був хворий, то протягом 2-х тижнів не кликали лікаря, а після того, як він був і дав лікарство, то його не було зроблено, і я демонстративно вийшов (вірніш, мене було винесено товаришами) з лазарету.
Тов. Омельчук повідомив, що начальство в'язниць використовуй карних в'язнів, яко шпигунів над політичними в'язнями. Ксендзи II тюрмі—ті ж адміністратори: коли в'язень ходить у костел і проявляв релігійність—з нього знімають кайдани і взагалі йому лекше життя у в'язниці; а коли не ходить то з нього не знімають кайданів і відношення цілком инакше. Між иншим т. Омельчук повідомив, що з селянства „кресів" стягують багато податків—до 70 ріжних податків. Селянство стогне під ярмом поляків.
Тов. Ільчук повідомив, що в Білостоцькій в'язниці за останні 4 роки були 1400 випадків смерти, при кількості) в'язнів одночасово у в'язниці—400-500 чол. Це досить яскраво свідчить про «гуманність» польських катів.
Тов. Бергер повідомляє про надто цікавий факт: графіня Грохольська принесла Луцькій в'язниці «дуже цінний» подарунок: беручи на увагу важку працю адміністрації в'язниці, вона подарила... 800 пар кайданів.
Решта звільнених в'язнів повідомляють про аналогічні факти. Жахом і ненавистю дишить їх оповідання... Але ця ненависть но є сліпою ненавистю, яка шукає помсти за особисту образу або катування. Ні, це є ненависть класова, ненависть робітників і селян до гнобителів з лав буржуазії, і в цій ненависті є запорука, що буржуазний лад буде повалено і над світом засяє червона зоря комунізму!... 1 28 політемігрантів, що їх міцна рука робітника й селянина Радреспублік вирвала з рук озвірівших панів, 28 врятованих від лютої смерти її катувань дали робітничій класі СРСР урочисту обіцянку йти поруч з ним, за для-майбутньої вже недалекої перемоги!...
