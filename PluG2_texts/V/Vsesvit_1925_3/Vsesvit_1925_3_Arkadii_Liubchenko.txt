№ 2002.
Газета була у великих жирних плямах, пахла гасом, і Борис Павлович, беручи її до рук, гидливо поморщився. Ну, хіба-ж так можна? Га? Дивіться — помахав він газетою перед самим носом Марти і, перебігши оком по огрядній підтиканій постаті із закоченими рукавами, знову поморщився і почав картати:
Та й на себе подивіться — хіба так можна? Все-ж таки ви куховарка, а ходите, як той із мазницею. Хто небудь з публіки ненароком гляне в кухню —і втіче... Від одного виду втіче... Та моя небіжка вас і дня не тримала-б! Скільки вже говорилося і все, як на вітер... ще й губи дуєте... А я маю право сказати —я хазяїн, столовка моя,. ви в столовці служите... Значить...
Ото вже завели,— перебила нарешті Марта, —раз ви хазяїн, то підсипте грошей... Тоді й буду чистішою ходити... А що я вам газету спортила, так хіба-ж я винна? Несеш із базару все жужмом - ну, десь і хлюпнуло. Навмисне спортила, чи що?..
І крутнувши хвостом, вийшла. Борис Павлович закусив вуса, подивився їй вслід, похитав головою. Народ... ненажери... — процідив він півголосом, і на обличчі відбилася потайно ущіплива думка.
Найчастіше такі нотації перепадали дітям, при чому Борис Павлович і перед ними любив посилатися на покійну жінку, як на бездоганний приклад, і вичитував голосно, підкреслено, смакуючи кожне слово, щоб і сторонні чули. Любив Борис Павлович побундючитись, заграти, як актор. Сьогодні-ж, хоч не було нікого із сторонніх і хоч сам він мав на собі заходжену пару, але його просто нервували матеріяльні невдачі, що
посипалися останніми днями, і він був готовий до всього причепитися. Та й Марта, на його думку, являла собою найкращий об'єкт для розрядки. Марту він вважав створінням нижчої раси, як колишній власник цілого п'ятиповерхового будинку, ставився до неї з певним упередженням та своєрідною погордою.
Врешті розгорнув газету. З того часу, як зміцнилася революція, він перестав читати перші сторінки й завжди починав з оголошень, промислової хроніки та ринкових кон'юнктур. Цікавився тако-ж рубрикою „Пригоди й злочини". А коли й зазирав далі, то хіба що з'являлася виключна новина, про яку гомоніли в столовці.
Над самими „Пригодами", у великій сіро-синій плямі потопали стовпчики чисел, і думаючи, що то якісь нові біржові підсумки, Борис Павлович враз утопив туди очі. Над числами стояло, „Вигришна лотерея". Коли прочитав, руки в нього затремтіли. Швидко поправив окуляри й знову підніс газету до самого носу.
Числа, числа, числа... Лапнув за бокову кишеню, виняв записну книжку й почав звіряти. У нього, крім своїх номерів, були старанно занотовані й де-кого із сусідів та знайомих, що лотерею вважали справою сумнівною. Поділяючи на словах їхню думку, він все-ж таки занотовував. Певно мав на меті якісь цікаві міркування, і тому так тримтіла газета в його руках і так зворушено розбігалися очі. Числа, числа, числа... 1 все не те, і все не те... Під самим носом пахло нафтою, але він готовий був цілувати цю сіро-синю пляму, аби .. що таке? № 2002. Тут... і там... невже?
Протер очі. Ще раз глянув. Так, і тут і там —№ 2002 А в записній книжці, проти номеру стояло: Марта.
Хвилинку він сидів нерухомо, мов прикипів до стільця. Потім з під лобі оглянувся і, тихенько склавши газету, тихенько сунув її разом із книжкою в кишеню.
Цього він ніяк не сподівався. Записав він майже випадково, бо якось лише на момент показано йому квитка. Видно було, що Марта його береже й до лотереї ставиться з довір'ям, але, як завжди, ховається від усіх, мов той слимак у хлипавку. Він довго не міг освоїтися з думкою, що Марта виграла. Кілька разів забігав у кухню, обережно кидав на неї пильні погляди й кожного разу, сам дивуючись, помічав у ній щось нове, на що раніше й не звертав уваги. Кожного разу Марта набірала в його очах якихся чудних рисок — перетворювалася, здавалася иншою. Йому було приємно, що він поки що господар такої цікавої таємниці, але в той-же час заздрість дряпала під серцем.
Марта помітила його гострий позір. Цей позір видався їй трохи дивним, та зрозуміла вона по — свойому. Спочатку пов'язала голову чистою хусточкою, спустила нижче спідницю, а потім надокучило, що хазяїн настирливо крутиться в кухні, і нервово пробуркотіла:
Чого-б ото я товклася між горшками?... ідіть собі звідци єй-право. .
Борис Павлович ледве дочекався четвертої години (так—в газеті) і побіг у місто, до будинку, де відбувалася лотерея. Розпитавши, що і як, він живосилою протиснувся наперед. На щастя нагодився знайомий, що часто бував у столовці, і через нього Борис Павлович почав ретельні розвідки. Який, ви кажете, номер? 2002?— здивовано й непокійно записав той у Бориса Павловича, повертаючи по якімся часі з за нерегорі д;;и,
Так. 2002. Так, знаєте, що? Зливок чистого золота в чотирі фунти. Отой, про якого писалося...
Він почув, як гаряча хвиля вдарила йому в голову, виступаючи потом на обличчі, як заніміли ноги, але стримав себе й криво посміхнувся: Та не жартуйте... Кажіть правду. Та єй-бо... Ну які жарти... Можете сами піти й переконатися. От так повезло... Віншую!
Борис Павлович запобігливо труснув головою: Ні, ні, ні... Це-ж не я... Це приятель у мене .. Занедужав, зараз лежить... Розумієте?.. А коли будуть видавати? Через два тижні. Приходьте —і могорич!
Мов божевільний, вибіг він на вулицю. Завзято штовхався на пішоходах, спотикався, мало не попав під трамвай. Нічого не розумів, нічого не бачив — тільки палали розтопленим золотом величезні цифри: 2002... Коли-ж взявся за клямку своїх дверей і згадав про Маргу, — піднесення прохололо, вщухло. Постояв трошки і пішов провулком, повз свій двір.
Його найбільше непокоїло, що Марта завчасно може довідатись. Сьогодні вона ще нічого не знає —це ясно, але завтра, чи то на базарі, чи де инде напевно ж почує і почне докопуватись. Тоді буде пізно. Тоді вже ніякими силами не виманити в неї квитка -й пропаде — страшно подумати! — пропаде з під самісеньких рук така сума. Скільки-ж можна зробити—зразу всі свої невдачі полагодити, столовку к чорту, замісць неї ресторан, кабаре, прибутки... Страшно подумати! Але як дістати отого квитка? Марта не така вже й макуха— легко не видуриш.
Довго ходив Борис Павлович, і десятки найрозмаїтіших планів юрмилися, перекидалися в його голові. Голова вже починала крутитися, в роті сохло, наче з огневиці, в очах туман, і в тумані величезні гарячі цифри...
Стемніло вже, коли пішов додому. Трохи опанував себе і роблено-спокійно приступив до щоденної поранки. Але як тільки навернулася на очі Марта, серце йому враз стиснулося— вона й не вона. Не Марта, а якась загадкова, чудна істота, навіть не те, а якесь кабалістичне чортовіння—живий, рухомий № 2002...
Марто,— піймав він її п проході за руку, —у мене до вас є дуже, дуже важне діло. Коли робота скінчиться, зайдіть до мене. Вона здивовано глянула на нього—таким він ще ніколи не був —і тихо, покірно відповіла: Добре.
Було пізно, коли зачинили столовку. Діти вже спали. Борис Павлович старанно затушкував двері до їхньої кімнати й нетерпляче, навшпиньках крутився з кутка в куток, поки не ввійшла Марта.
Ввічливо запропонував сісти. Повагом скрутив цигарку, одкашлявся і почав: Те, що я вам зараз скажу, вас дуже здивує, може й вразить, але що робити... Тепер такі часи, що кожної хвилини до всього треба бути готовим... Ви, Марто, в мене служете вже два роки й дитину при собі держите. Здається, нічим я вас не кривдив, гроші платив акуратно, тільки за нехлюйство вимовляв, як от навіть сьогодні, але ви сами знаєте, що... Борисе Павловичу, — раптом заморгала Марта очима, — я вже знаю, до чого це ви... Борисе Павловичу, я-ж, голубчику, невинна, бо робота моя така.. Знаю-ж я, що ви з благородних і чистоту любите, але як-що за це хочете мене штрафувати, чи службу відмовити, то єй бо, прис'єй-бо, не винна-ж... Та почекайте, не те, — перебив L Борис Павлович, —ви краще слухайте. Ви думаєте, мені справді так важно, що хтось там із публіки побачить вас розпатланою? Думаєте важно?
Наплювать! А мені важно, щоб ви, ви були чиста. Ви знаєте, яка була моя небіжка? А-ні тобі порошинки. Я звик... Да... А тепер послухайте —я сам, у мене діти. Ви теж сами й у вас дитина.. Я вже не молодий, і ви не молоді. Розумієте?
Ой, голубчику, ви щось таке говорите, що я й боюся... Не бійтеся, Марто, я чесна людина, дурисвітство мені вже не по літах... Вже кілька разів підбивало мене все сказати, але замісць того лаявся за нехлюйство... Та що там довго — кажіть прямо: підете за мене замуж?
Марта остовпіла. А Борис Павлович підсунувся до неї ближче, схопив за руку й, зазираючи в очі, густо засипав словами. Говорив про те, як вона хазяйнуватиме в столовці, як гарно, спокійно вони будуватимуть житія та вчитимуть разом дітей, говорив, що вона давно вже впала йому в око, що любить її. В барвистих словах розгортав широчінь свого почуття. Пояснив, чому мовчав досі: хотів, як чесна людина, себе перевірити й підготовити Марту. Між иншим ревниво закинув про сусіду-шофера, який вчащає на кухню, і просив негайно з ним покінчити. Просив на довго справу не відкладати, — завтра-ж піти й записатися.
Ну, Марточко? Вона була, як у сні. Вона ніяк не могла збагнути... Чекайте, дайте хоч подумати... Я ніяк... " Та що ви, наче дівчинка!.. Говорять же двоє дорослих... Говорю я, Борис Павлович, якому, здається, повірити можна. Все - в ваших руках! Або-так, або-так!.. Вирішуйте!.. Я... Добре...
Він звабно припав до руки й, лише коли одірвався, помітив, що рука пітна та червона й під нігтями густі жалобні смуги. Його занудило, і він швидче одвернув голову. Чудно мені, чудно.. — звільна, в солодкій задумі прошепотіла Марта, — ніяк не стямлюся... Й чому так швидко, зав тра-ж? Дайте хоч...
Ні, Марточко,— занепокоєно перебив її, —це не швидко, це вже давно. Більше чекати не можу й не хочу!.. Завтра-ж, неодмінно завтра!..
Майнула думка, щоби зразу перейти до головного, але вчасно схаменувся. Зрозумів, що цим можна тільки викликати підозріння і зіпсувати всю справу. Найкраще—теж завтра, коли розчерк пера остаточно заспокоїть і переконає.
Вночі, як завжди, постукав шофер. Марта злегка відхилила двері і через тоненьку шпарку холодно заявила: І не ходи, і не грюкай... Кінець. Чи не здуріла, Марто? Що таке? А таке... Вихожу замуж за хазяїна. Завтра на запись іду. Поняв? і перед самим шоферовим носом хлопнула дверима.
Вона довго не могла заснути. Подушка горіла, горіли щоки І думок гарячих була повна голова.
Нарешті засвітила лампу, зняла засиджене мухами зеркальце і, старанно обтерши його, глянула на себе. Схвильовані, великі очі, наче сп'янілі, наче злегка заволоклися сльозою. А під очами зморшки, і на лобі зморшки, і підборіддя в зморшках. Життя встигло вже покласти чимало відзнак, так покалічило, що вона й не сподівалася. І вдивляючись, вона помаленьку починала щось згадувати, починала пізнавати ці завчасні відзнаки, читати по них, як з книжки Все її життя з вічними турботами, вислужуванням, поневірянням, терпеливе, велике для неї і непомітне для инших життя в мент стало, як на долоні.
Марта зітхнула, але почула, що їй радісно-легко. Тепер цього вже не буде, тепер все буде инакше, по-новому...
Раптом погляд її зупинився на сорочці брудна, в жовтих пасмах. Стало самій соромно, аж завовтузилась на ліжку. Коли-ж спало на думку, що така інтимна нечупарність найшвидче може відштовхнути від неї Бориса Павловича, вона жахнулася і дала собі слово завтра-ж упорядкувати своє вбрання.
Ніч проповзла, як ті мари, неспокійна, розхрістана. Уривками ввижалося щось гарне, ввижалося і страшне. На ранок, лежучи нерухомо, мов після важкої хвороби, вона довго не могла опам'ятатися. Все, що сталося вчора, здавалося тільки чудним сном. Було навіть смішно. А коли в розплющені очі плигнули пустотливі, сліпучі зайчики, проганяючи паморочну дрімоту, коли перед свідомістю у всій неможливій величині виросла гола дійсність, Марті стало ніяково й тривожно. Вона згадала, що треба зараз же приступати до вбрання, і повитягавши всі свої вузлики та схованки, так чомусь і застигла над ними. Більше й більше охоплювала розважність. Особливо дивною здавалась їй напосідливість Бориса Павловича. Все-ж таки краще спочатку подумати, перевірити, трохи відтягти. Може-б вона так і зробила, але в цей час на порозі виріс Борис Павлович.
- Ну, я жду. Через чверть години йдемо, — сказав рішуче, неодмовно. Марта враз стратила волю. Зібралася похапцем, а далі вона вже нічого не пам'ятала, далі—півдня, як в тумані... І тільки як вийшли вже з похмурого чужого будинку і хтось, віншуючи, почав тиснути їй руку, вона трохи опам'яталася.
Ой, лишенько, я й забула!.. Вечір скоро, а в мене й досі м'яса нема! Ідіть собі, а я побіжу...
Її хотіли утримати, кликали, сміялися, але вона одмахнулася і, спотикаючись, побігла на базар. Її гнала одна хвилююча настирлива думка. І коли, за порадою знайомих крамарів вона з цією думкою заскочила до старого базарного мастака, той, глянувши на її зашаріле обличчя та нервові рухи, враз насторожився і потайливо примружив око. А Марта, хапаючись, вигребла з-за пазухи заялозеного вузлика й почала шматувати його тримтючими руками.
Скільки за це? спитала вона, розгорнувши своєрідну скарбничку й кидаючи на стіл золотого хрестика. А нащо вам продавати? підозріло спитав мастак. Грошей зараз треба. Скільки?
Він повів вусами, як тарган, підкинув на долоні, обдивився, обнюхав, довго торгувався, граючи на терпінні дивно-схвильованого гостя. І коли, отримавши нарешті гроші, розгублений гість вибіг з хати, мастак підняв з-під лавки, де той вовтузився, блідо-зеленого папірця.
Розгорнув: № 2002, —і хвилину подумавши, хитро повів тарганячим вусом. ...До дому Марта повертала, щасливо всміхаючись,- вона купила собі нової білизни з гарного, тонкого полотна.
