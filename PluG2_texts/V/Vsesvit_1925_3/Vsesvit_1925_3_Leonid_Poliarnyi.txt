Кахівка.
І. 
Головний командувач був дуже лихий. Його тільки що з балу викликали ?до штабу. На фронті йшов генеральний бій, що мав вирішити хід всієї кампанії. Операцію було уважно обмірковано, підготовано, розвивалася вона успішно, коли раптом перебій. З головного участку фронту надходили злі вістки.
«Прокляття. .. Все зірвали», процідив скрізь зуби Врангель. Він підійшов до вікна, нервово смикнув штору. Там ген далеко на маяку мигтів одинокий вогник, у Кілен-бухті блимали жовті плями від вогнів, що ще не згасли на кораблях. На рейді диміли велетні дредновти під французьким прапором, оточені своїми постійними товаришами: миноносцями та канонерками. І там все ще було спокійно, панував сон, лишень катери, що снували навкруги, порушували величний спокій сірих велетнів, сонне місто все ще куняло, і тільки патрулі брязчали зброєю, порушували спокій тихого ранку.
Головком бачив, як прокидається природа, дивився на спокійне море та ласкаве соняшне проміння, та хотів опанувати собою. «Доповідайте, Володимире Семеновичу», мов одрубав він начальникові штабу Шатілову. «Червоні кинули нові сили кінноти та дуже тіснять правий фланг 2-ої армії. Після трьох атак Нікополь узято. У районі Кахівки за даними розвідки червоні надзвичайно поспішають збільшити свою силу. Спостерігається збільшене скупчення військ. Очевидячки, червоні готують контрудар».
Головком ураз відвернувся від вікна. «Як на Правобережжі?»—неуважно запитав він. «Червоні тіснять наш правий фланг. Очевидячки, мають намір відрізати від пере возів нашу групу військ. У бою забито генерала Бабієва. Командування кінною групою прийняв генерал Науменко. Він вважає становище»...
„А Нікополь?- перебив Врангель. ІІІатілов глянув пронизливо на головкома та продовжував тільки трохи помітно було по голосу, що він раздратований: .Петро Миколаєвичу, я вже доповідав, ,що Нікополь після трьох атак узяли червоні. Наше військо обороняє підход до перевозів. Червоні кинули нові великі сили кінноти...
Генерал Науменко вважає, що становище дуже тяжке". Врангель швидко повернувся, швидко підійшов до столу та став в одній з своїх улюблених поз. Поклавши ліву руку на ефес золотої шаблі, що її тільки вчора йому подарували французи, він пальцем лівої руки нервово барабанив об стіл. Шатілов на досвіді знав, що тепер головком напружує мозок, думає та ось зараз ухвалить якийсь ефектний присуд. Можливо не такий розумний та потрібний, але ж неодмінно ефектний. Шатілов стояв мовчки та ждав. Його обличчя—завжди однакова маска вимуштрованого генштабиста ані однісеньким рухом не говорила про те, що він саме зараз думає про свого головкома. Час минав.
Дзеркальне шкло відбивало соняшне проміння, воно весело грало на катерининських шпалерах та паркеті. Головком насупив брови та заговорив: 
«Генералові Вітковському зараз же штурмувати Кахівку в лоб. Передайте йому всі техничні засоби. Правобережній групі негайно перейти у рішучий наступ, ударити в тил Кахівській групі червоних, розгромити її.
Завдання: знищити Кахівку, захопити Лівобережжя та вийти до моря. Остаточна мета операції: захопити Одесу та Херсон. На північ від Олександрівська зробити відповідні демонстрації". Головком, задоволений собою, важко сів у крісло та через хвилину додав: .генералові Віткоеському вкажіть, що за наслідки операції він відповідає головою... Кахівка повинна бути знищена!" Шатілов ждав всього. Але отака не обгрунтована рішучість головкома його намить надзвичайно здивувала. Зарватися до Херсону та Одеси, коли військо не може вдержати шматка Правобережжя, забраного біля Хортиці—це вже занадто...
Шатілов шукав нагоди, як би розпочати розмову, та вказати, що отака-о операція дуже вже ризикована. Такий самий план операції він же —Шатілов своєчасно розробив та подав головкому... Але тепер, у теперішніх умовах він вважав його за божевілля. Але головком його попередив: 
«Володимире Семеновичу, ви зараз же дасте відповідні накази. На світанку Вітковський повинен розпочати намічену операцію. Я дуже стомлений, проїдуся до Ялти, провітрюся... Доки що бажаю вам успіху», і він простяг Шатілову руку. Шатілов поштиво стиснув руку головкома, ні словечка не сказавши..
За півгодини «правитель Юга России" ніжно загортав у горностай мармурові плечі тендитної Неллі. Посадив її в машину та закрив штори. Авто тихенько рушило та пішло швидко по шосе. На пристойному віддаленні йшла друга машина з офіцерами гвардійської сотні, що увесь час вірно доглядали правителя.
ІІ. Генерал Науменко неуважно читав наказ головкома та немов би й не вірив, що це таки справжній наказ. Він останніми силами стримував навалу червоних. Надзвичайні зусилля та багато жертв витратив він, щоб оборонити головні опорні пункти. Кілька разів здавалося, що ось-ось, і фронт почне відходити під наступом червоних, почнеться паніка, і військо опиниться в Дніпрі... Вдачними маневрами йому пощастило відбити наступ, знайти порятунок... Але чи на довго? Настрій у війську—так вплинули невдачі—гіршав щогодини. Науменко викликав Шатілова до прямого дроту. „Володимире Семеновичу, я-зле розумію останню директиву головкому. Наказа не можна виконати. Становище трагічне. Ледве-ледве держимося".
«Наказ повинно виконати!» перебив його Шатілов,—„я перебалакаю з генералом Драценком, дбатиму, щоб подати вам підтрімку". .Володимире Семеновичу, я ледве-ледве стримую червоних. Я боюся, що катастрофа надійде, раніше, аніж ви дасте допомогу".
Шатілов сам про себе згоджувався із думками Науменковими. Він добре знав, що при таких обставинах наказу не можна виконати. Але він же добре знав, що головкоме не переконаєш в цьому та треба було знайти вихід.
«Не забувайте, що ми зараз же разпочинаємо рух на північ, і цим ми створюємо погрозу флангу червоних. На світанку генерал Вітковський групою розпочне штурм Кахівки. Це значно полегшить завдання, відтягне увагу та частину сил червоних від вашого участку. Погодженими ударами завдання буде виконано”. Науменко, читаючи відповідь Шатілова, остаточно отетерів... У душі він нарікав на штаб, на Шатілова та на всіх тих, хто в ставці не вважаючи на те, що діється на фронті, складають фантастичні плани.
.Я все-таки прохаю зробити доповідь про становище на фронті’, намагався Науменко. 
«Добре, я перекажу про нашу розмову головкому, і вам дадуть відповідь". Відходячи від апарату, Шатілов викликав старшого ад'ютанта Врангеля, прохав негайно повідомити головкома про розмову по проводу та дати відповідні вказівки.
ІІІ. 
У польовому штабі Вітковського наказ про штурм Кахівки зустріли досить байдуже. „Панцирний кулак" Вітковського складався із найкращих частин так званої добровольчеської гвардії: кінноти, офіцерських частин, панцирних, танкових загонів та повітряної ескадріллі. Усі ці частини давно не були в бою, отже звістка про майбутній наступ лишень підвищувала і без того підвищений настрій: учора прибули обози панцирного загону та повітряної ескадріллі та разом із запасеними частинами та ремонтними матеріялами привезли чимало... спирту та вина. По частинах почалося зараз же страшне піяцтво. Обози технічних частин завжди на 50 відсотків були навантажені спиртними напоями. Так було і вчора.
По дорозі на одному грузовику, що віз бочки з вином, зіпсувався мотор, він так і загруз по дорозі, і його захопила... кінна бригада. Проти цього ніхто не заперечував. Запаси вина були величезні. Завдяки отакій пригоді тепер у загальному бенкеті, крім технічних частин, брала участь і кіннота.
Скрізь пили і з радощів, і з горя, пили, щоб пити. Невеселі простори північної Таврі і та глухі Кримські закутки, де, звичайно, зосереджувалося технічне військо, дуже остогидли всім... А там, за Дніпром був новий простір, нові міста... Одеса... Херсон... вихід до моря... до кордонів. Оці .остаточні завдання операції” підпилого Врангеля тепер до вподоби припали п'яній армії. До вечора пообпивалися геть чисто всі. Офіцери бешкетували, стріляли, гвалтували жінок, билися з-за черги..
IV.
 Офіцер-ординарець, загнав одну машину, пересів на другу та, проблукавши по всіх околицях Ялти, нарешті
знайшов головкоме. Він інкогніто бенкетував в Ливадії, у палаці Миколи Миколаквича. Подолавши всі перешкоди та застави, що охороняли піяку-головкома, офіцер, нарешті, став перед ним. Врангель, у розстебнутому френчі, майже лежачи на канапі, узяв недбало з рук ординарця пакет, витяг депешу, неуважно проглянув її, раптом опустив ноги та сів. «Ось ще лиха година!— гукнув він,— пишіть, полковнику»!— звернувся він у бік свого товариша по бенкету.
Полковник Майзель ледве сидів в кріслі, та витріщивши очі, намагався хоч що зрозуміти. «Пишіть», повторив Врангель. «Що... писати?» «Відповідь пишіть я не торгуюся! Наказ виконати»... «Оливець»... бурмотів п'яний Майзель. «Дозвольте, пане полковнику» підскочив офіцер, подавши полковникові польову книжку та оливець. Але пальці підпилого полковника не слухалися. Він старанно намагався надряпати щось на папері, та даремне... Оливець випав з його рук. «Дозвольте мені написати, ваше превосходительство», заявив офіцер.
«Пишіть»— промимрив Врангель,—що я там сказав? «Я не торгуюся, наказ виконати»... нагадав офіцер. „Так-... процідив Врангель. У цю хвилину відчинилися двері, і в кімнату тихенько увійшла міс Неллі. Вона крадькома глянула на офіцера. Врангель побачив цей погляд та насупив брови. „Я наказав розбити вщент більшовиків”, пишаючись промовив Врангель. „Коли?”—спитала Неллі. .На світанку. Вони мені остогидли! Продовжуйте. Що ви написали?»
„Я не торгуюся. Наказ виконати». „Або голову з плечей! Правильно, поручику?" Офіцер знову струнко. „Так точно, ваше превосходительство". „Який він дисціплінований" прошепотіла Неллі на вухо Врангелеві. „Якої ви частини, поручику?" знову запитав головком. „Корниловець, ваше превосходительство". „Ваше призвіще?" „Кравцов, ваше превосходительство". „Я вас підвищую у штаб ротмістри". „Дуже дякую, ваше превосходительство". „Тепер можете йти". Офіцер на хвилину замнявся.
„Ваш підпис, ваше превосходительство". „Ах, —так дайте". Врангель узяв простегнений папірець, прочитав написані рядки та поставив свій характерний підпис одну літеру „В" з великим вивертом, немов вивихнута жаб'яча лапа та повернув папірець офіцерові. Доки головком ставив підпис, офіцер крадькома поглянув на Неллі. , „Яка ж красуня похідна жінка головного командувача"
«Ви – молодець»,  несподівано промовив Врангель, повертаючи йому папірець. Офіцер змішався, не зрозумівши, за що його хвалять. „Тепер випийте зі мною келих шампанського» ... продовжував Врангель.
Дуже дякую, ваше превосходительство. мені ніколи... мені треба йти"... „Нічого з головнокомандуючим... а потім з богом в дорогу". „А я вам наллю", скочила Неллі, наливаючи іскрометне вино. „За перемогу російської армії", промовив головком. Кравцов вихилив келих, дзенькнув острогами та вийшов. Майзель, розмостившися в кріслі, голосно хропів.
V.
 Разом із відповіддю головкома Науменко одержав донесення з фронту. У Шолохова біла кіннота не змогла розгорнутися та під натиском червоних почала відходити. Науменко зрозумів, що катастрофа вже починається. Тепер треба було за всяку ціну забезпечити пере вози, щоб армія не загинула у Дніпрі. Науменко дав наказа стягти для оборони пере возів найкращі частини та почав готуватися до відходу армії. До ставки він дав коротку телеграму: „Становище фронту безнадійне, кіннота втратила серце, ніякої відповідальности на себе не беру". Коли головкома повідомили про цю телеграму, він вирішив негайно виїхати до Мелітополя, до польового штабу, щоб звідти безпосереднє керувати операцією.
Вночі проти 14 жовтня ще й світанку не було, як подали бойову тривогу та „панцирний кулак" Вітковського рушив. Сонні та злі на похмілля люди нервувалися, чіплялися один до одного, лаялися...
Навкруги йшли останні, метушливі приготування, і рівно о 4 годині ранку грізна хмара знялася та рушила в похід.
Розгорнутою стьожкою лізли танки, поміж ними торохтіли панцирні авто. Поруч із велетнями танками, оці машини, оздоблені гарматами та кулеметами, здавалися мов играшкою якою. За танками густими колонами йшла піхота, кулеметні команди, тачанки; гуркотіла артилерія. На флангах була кіннота, озброєна списами та уквітчана бомбами.
На аеродромі всі машини вже стояли на старті, біля них метушилися механіки та літуни; пробували мотори, підвішували величезні бомби, щоб в їхньому вогні покупати Кахівку. І тут усе було напоготові. Ждали гасла, щоб летіти. Генерал Вітковський на чолі польового штабу посувався за частинами. Він був такий похмурий, як і всі, що оточували його, досадно було, що вчора перепив. Він нервувався, лаявся, та до всього чіплявся.
А грізна хвиля повагом лізла вперед... Страшно було думати про долю тих, на кого кинеться вся оця сила, озброєна страшними знаряддями вбивства.
А на Кахівському плацдармі все було спокійно, немов не над нього надходять чорні хмари. На першій ліні і оборони люди спокійно куняли, розташувавшись хто як зміг в окопах. Спали сидячи, схиливши голову у виємки окопу, спали стоячи, спершись на рушницю, міцно тримаючи її в руках, і лишень небагато найщасливіших розляглося на дні окопа.
Лишень напівсонні діжурні по чотах та бадьорі вартові, що ходили вздовш окопу, порушували сонний спокій. На другій лінії оборони було зовсім тихо. Люди розташувалися по блиндажах та спочивали. По окопах видко було тільки тіни вартових, що приросли до місця, мов мусянжові статуї. Вони напружували всі свої сили, щоб не задрімати тай справді не перетворитися в статуетки. Але ось дзвінкий вигук, десь далеко попереду, порушив спокій ночі.
«Перепустку». Потім пролунало тупотіння коней. Люди по окопах принишкли, вдивлялися в темну імлу ночи. Але крім кінського тупотіння не можна було нічого розібрати, доки не стало видко темні контури вершників. Це поверталася кінна розвідка
Не доїхавши до окопів, начальник розвідки зстрибнув із коня, кинув повід ординарцеві, швидко ускочив в окоп до телефону. Тихенько заспівав сигнал польового телефону. „Начальника оборони, алло... Я начальник кінної розвідки. Зараз розвідка виявила великі ворожі сили приблизно у дві піхотних дивізії, з великими частинами кінноти під захистом танків та панцирних машин. Йдуть в загальному напрямкові на Кахівку. Дальша розвідка провадиться"...
«Розвідку продовжуйте, але ухиляйтеся від сутички та не показуйте ворогові, що його виявлено»—була відповідь. Подали бойову тривогу, спокійна кілька хвилин тому Кахівка ожила. По окопах заметушилися люди, задзвонили сотні телефонів по ротах, по батальйонах, по батареях біля пере возів та на правому березі Дніпра. Нервово вистукував телефоніст донесення до штабу армії та через десять хвилин депешу вже розшифровану передали начальникові штабу армії. Той зараз же попрохав збудити командарма.
Тільки годину тому командарм вернувся з фронту. Він був *на лівому фланзі, віддав накази що до ранкового штурму в районі Нікополь- Хортиця. Приїхав страшенно стомлений, і раптом нова тривога. У штабі йому подали тільки що одержану депешу. „Зрозуміло... Врангель грав ва-банк. Але й цю карту поб'ємо!",
похмуро промовив командарм. Через п'ятнадцять хвилин вже не тільки все військо на лініях оборони, батареї, автозагони, але й всі резерви на Правобережжі, у ближчому тилу Кахівки-були напоготові та ждали наказа вирушати.
VI. 
На світанку Врангель прибув до Мелітополя, до штабу генерала Драценка. Заслухавши доповідь про становище на участку фронта Нікополь-Хортиця, головний командувач розлютувався, лаяв Науменка, як головного винуватця катастрофи, нарешті, наказав негайно на його місце призначити иншого.
Але коли минув перший запал, Врангель повинен був признатися, що в катастрофі біля Нікополя (хоч у катастрофу він не вірив) не такий вже й винуватий Науменко.
Головний командувач ще раз обмежився тим, що категорично повторив наказа вдарити в тил Кахівської групи червоних. Новин наказ головкома не застав у штабі Науменка, він в цей час був на фронті па сам керував боєм. На світанку червоні перейшли в рішучий наступ, серед білого війська почалася метушня, окремі частини почали відходити без всякого дозволу. Науменко зробив останню спробу стримати червоних та на чолі кубанців сам кинувся в атаку. .Шашками до бою, марш, марш" зкомандував генерал і кинувся в атаку, сподіваючись власним прикладом підбадьорити козаків.
Але після першої ж сутички з червоною кіннотою, козаки піддалися, сам Науменко ледве врятувався. У цей час йому вручили наказ головкома. Науменко стомлено посміхнувся, передав депешу ад'ютантові та дав наказ частинам, стримуючи червоних, повільно відходити на Грушівку до перевозів. Окремі частини вже стихійно почали тікати, жодні накази не могли спинити оцю юрбу озброєних людей, що немов божевільні тікали світ за очі... Бачучи все це Науменко зібрав кращі частини кінноти та піхоти в ар'єргард, щоб прикривати відступ. Дніпровські плавні в цьому районі розляглися верстов на 25. По плавнях йде гадюкою нерівний, прорізаний струмками та річечками шлях. Оцим тільки шляхом і могла відступати армія. На шляху вже робилося щось нечуване. У три лави йшла невпинна хвиля людей, коней, гармат, підвод... Все це перемішалося в одну купу та бурхливою течією неслося до Дніпра, до пере возів.
Роз'їзд червоної армії через болота, серед очеретів прорвався до шляху, думаючи відрізати шлях відступу білим. Оцей невеличкий загін з'явившися сміливо в тилу, ще більше налякав утікачів. „Червоні налетіли" — оця магічна фраза в одну хвилину облетіла на десятки верстов усю армію. Вона, переходячи від одного до другого, перетворилася у якусь страшну звістку про напад червоних. У дикій паніці, з подвоєною енергією всі кинулися вперед. Артилерія давила піхоту, лазаретні обози з пораненими, йшли вперед, все розкидаючи по дорозі.
У роз'їзді червоних було кілька десятків кіннотників, але тисяча утікачів так поперелякувалися, що й не додумалися організувати їм відсіч. Тільки як підійшов кубанський полк та офіцерський гарматний дивізіон, розпочали вони бій із купкою відважних. Гармати стали на дорозі та почали обстрілювати плавні, примушуючи червону кінноту відійти.
Чутка про бій попереду ще більше наполохала утікачів. Окремі частини намагалися повернути назад, але це було неможливо, ззаду йшла величезна хвиля людей, що. втративши розум, тікали, скільки сил було... Науменко повідомив штаб, що катастрофа вже почалася, і що він дав наказа війську відійти за Дніпро.
VII. 
Почало світати. Чорна імла попереду Кахівки потроху розвіялася, відкривалися поля, могили та лісок на півночі. Добре видко було дротяні загороди.
Недалеко в тилу неясно вимальовувалася висока башта Кахівського манастиря, Дніптро важко дихав густими сірими парами. На першій лінії в окопах всі були на своїх місцях, рушниці вставлено було в бойниці, по кулеметних та бомбометних гніздах метушилися люди, тягали ящики із набоями та стьожками... Червоноармійці поприпадали до бойниць, і тисячі поглядів намагалися побачити попереду, що то за таємниця насувається. Відчувалося велике напруження... У тилу заторохтіли авто лебедки, і повагом вгору здіймалися аеростати, ці всевидющі очі армії...
Червоноармійці в окопах повернулися та дивилися на них... „Почалося... ковбасу піднімає"... З аеростатів протягалися униз телефонні дроти, вони йшли в блиндаж командувача та до батарей за Дніпром. Біля гармат теж все було напоготові. Тут чекали тільки розпоряджень. За Дніпром загули мотори. На обрії з'явилися були чорні точки та швидко зникли. Лишень гудіння моторів казало, що аероплани поховалися за хмарами.
Попереду окопів, як і раніше, було мертво. Але ось, десь там, в далечині залунали один за одним невиразні ще гарматні постріли... це гармати білих лякали наших літунів. Хвилин через десять знову гули мотори, аероплани вертали з розвідки.
Вислухавши доповідь літунів та звіривши з мапою, командувач поставив точку на своїй карті, розісланій на великому столі, та дав розпорядження відкрити вогонь. Загули десятки телефонів, по батареях давалися вказівки, де, в якому місці приблизно наступає ворог. Коли все було напоготові, командувач наказав дати сигнальний постріл. „Батарея сигнальний!" кричав ад'ютант в телефонну трубку.
„Сигнальний",— повторив телефоніст батареї. Командир батареї підняв шаблю та через хвилину опустив її. Зараз же блиснули вогники в жерелах шости гармат, якийсь велетенський вибух прорізав тишу ранкову. Із злісним дзюркотом пролетіли набої, кудись у далечінь на зустріч невидимому ворогові, та через хвилину попереду знову загуло, немов би там зкинули велику купу листового заліза, аж луна пройшла усюди.
По окопах пройшов якийсь рух, люди випросталися, немов би скидаючи з себе щось важке, неприємне. Зараз же за сигнальними пострілами загреміли всі батареї кахівської тверджі.
Все ще невидимий ворог теж послав свої перші розвідочні набої до Кахівки. Ранкової тиші немов і не було, все навкруги дзвеніло та гуло... Та по окопах все було спокійно. Люди напружено дивилися вперед, стежили, як рвуться ворожі набої та в голос оцінювали їх. Недолетіло...
Віддалення поміж вибухами та першою лінією окопів швидко зменшувалося. На лівому фланзі один набій вже вдарив по самісінькому брустверу окопу.
Наглядачі на аеростатах, не відриваючися від біноклів, стежили за вибухами попереду та переказували увесь час, куди влучати батареям.
Вони вже добре бачили, як йде ворожа хвиля. У повітрі знову загули мотори. На цей раз вже попереду на обрії з'явилися чорні точки. Це білі повітряні гості несли свої страшні гостинці оборонцям Кехівки. Ще здалеку їх стріли наші зенітові батареї.. Аеростати „ковбаси» швидко йшли до землі, бо ж їм насамперед погрожували повітряні гості.
Розгорнутою стьожкою лізли чорні танки, а позаду йшли—і кінця не було їм—колони білого війська.
Кахівські "гармати загреміли з новою силою, збільшили вдвоє вогонь. Набої розривалися серед самої гущі чорних хмар, що йшли все вперед, вони здіймали великі стовпи пиляки, вогню та землі, иноді зовсім не видно було тих, хто наступав. Та коли дим та пиляка розвіювалися, знову видко було чорну хвилю, що повагом та невпинно наближалася до окопів. Перша лінія оборони зловісно мовчала. Червоноармійці хвилюючись стежили, як наближаються танки, ховали голови від набоїв, що пролітали тепер над самісінькими окопами, стежили за повітряними маневрами ворожих літаків поміж білими вибухами.
„По пере возах цілить, сволота!" лаявся командир батареї. На зустріч повітряним гостям вилетіли наші літаки й почали з ними бій. Аероплани швидко крутилися в повітрі, немов би танцювали вальс, і під час цього вальсу смерти поливали один одного гарячим оливом з кулеметів. Стьожка повзучих танків та колони білих військ вже увійшли в лінію вогню з рушниць. „Вогонь!" залунала команда в першій лінії окопів, і в раз затакали сотні кулеметів, нервово затріщали тисячі рушниць, поливаючи все що було попереду градом куль та здіймаючи стовпи пиляки.
Не вважаючи на страшний вогонь, танки наближалися. Кулемети, рушниці оборонців тріщали невпинно. Кулеметники лежали серед куп порожніх гільз, їм подавали нові й нові стьожки, і люди подавлювали підойми. А тим часом танки підійшли до дротяних загород, поливаючи оборонців Кахівки з кулеметів та гармат смертельним вогнем. Набої все частіше й частіше падали в окопи, лави бойців помітно зменшувалися, хоч їх і заступали все нові та нові зміни.
Надходила рішуча хвилина. Люди, аж тремтючи, стежили, як повзуть страшні чудища. Ось дротяні загороди—остання надія. .Невже не витримають?*. Біля дроту на хвилину невелика затримка. Червоноармійці подвоювали вогонь... Нагрілися, почервоніли дула рушниць, затвори працюють зле... Але сила вогню не зменшувалася. Чорні чудища важко лізли на міцне павутиння дроту та поволі давили непорушну стіну. Один танк пройшов.
«Другий прийшов!» із жахом вигукнув хтось. Ще хвилина... Залинуло голосне „ура»—біла піхота пішла на штурм... Лівий фланг червоних відсунувся... Білі швидко стягали до прорива кінноту. Оборонцям першої лінії оборони було дано наказа залишити окопи, відійти по ходах сполучення на другу лінію.
Невдача викликала переполох та замішання. „Вогонь, вогонь...", повторювала команда. Але вогонь відкрили нерівно, нервово... а похмурі танки, не вважаючи ні на що, повзли вперед, перелазили через окопи... Одна за одною підлетіли батареї та просто за батареями на очах у ворога стали на позицію, швидко відпрягали коней, швидко ставили передки.
Сам командир батареї кинувся до гармати, продовжуючи командувати. 
«Бий прямою наводкою». Трах... Трах... Трах... Танк зник серед диму... «Бий по гусені, по гусені»... Гремів голос командира. «Просто в бак»
Знову дзвеніло залізо, свистіли відломки... 
Над самісінькими окопами з'явився літак, майже сідаючи на землю. 
«Чий» але серед метушні ніколи було про це думати. Важкий танк повагом поліз вперед, ось, ось заїде в окопи... Ще удар, ще... Танк поволі повернувся і став... Сталося чудо... .Танк підбили... ура!“-лунає по окопах. Група червоноармійців вискочила з окопів, пішла на танк, та кулемети різали невпинно... 
Матрос Прокофьєв з простягненою рукою підскочив до другого танку та кинув бомбу у відчинений люк. Глухий вибух... Танк припинив вогонь... Біла піхота, що досі ховалася в нашій першій ліні l, вискочила з окопів та кинулася в атаку... 
У цей час задеренчав літак та пролетів над самісінькими окопами... Кулемети з літака немилосердно різали білих... З новою силою загуркотіли рушниці та кулемети... Білі знову поховалися в окопи... Прокофьєв з товаришами вовтузився біля захопленого танку, викидав звідти трупи офіцерів, та вже за кілька хвилин танк „За Русь святую" досвідченою рукою Прокофьєва з усіх своїх кулеметів та гармат бив по білих. А тим часом червона ескадрілля закидала бомбами та поливала дощем куль білу кінноту, яку думали кинути в прорив... „Товариші, вже чотирі танки підбито... Танк це дурниця, не бійтеся, всі будуть наші"—підбадьорував командир червоноармійців. І він не помилився. Коли в свою чергу в атаку пішла, червона армія—усі одинадцять танків було підбито.
VIII. 
Коли Врангелю в польовому штабі донесли про становище на Нікопольському участку та про наказ генерала Науменка почати відступ, І головком знову оскаженів та назвав Науменка „зрадником". На аероплані на фронт вилетів генерал-квартирмейстер, щоб побачити, що воно діється. Аероплан при спробі перелетіти через Дніпро було обстрілено, і наляканий цим генерал наказав літунові сідати в тилу на Правобережжі. Отже тільки через кілька годин йому вдалося встановити телефонний звязок із Науменком.
Становище фронта було тяжке, військо в паніці відступало, піхота масами здавалася в полон, червоні різали тил... Науменко також не був певний, чи й після переправи спроможеться він укріпитися на Правобережжі. Наляканий таким становищем' генерал - квартирмейстер, навіть не побувавши в частинах та не побачившись із Науменком, прилетів назад до польового штабу та зробив доповідь за збіркою Науменковою.
Головком усе хвилювався, погрожував всім військово-польовим судом та довго не згоджувався підтвердити наказ про відхід на Правобережжя.
Але й тут насувалася нова катастрофа. Надходили перші відомості про кахівський розгром. Генерал Драценко довго не знав, як його й підступити до головкома та доповісти про нову поразку.
Він наказав стягти до Кахівки всі резерви, довго „перевіряв, чи правильні відомості" та лишень увечері, коли надійшли нові подробиці про поразку та була небезпека остаточної катастрофи, передав головкомові сумну звістку про кахівський розгром.
До генерала Вітковського знову полетіли грізні накази розгромити Кахівку за всяку ціну... Вранці перейшли в рішучий контр-наступ то-що.
Вночі головкома повідомили, що червона кіннота зробила прорив на лівому фланзі фронту в Бердянському районі. Якісь червоні роз'їзди несподівано з'явилися в районі міста Оріхова, біля Великого Токмака та станції Федорівки. По всьому тилу білої армії були скрізь розкидані червоні загони.
Вранці розгромлений „панцирний кулак" Вітковського, замісць рішучого контр-наступу, відходив під неперечожніми ударами червоних.
Сидіти в Мелітополі була річ небезпечна, і головком негайно знявся та рушив до Севастополю.
Вже по дорозі Врангель одержав донесення, що червоні б'ються з частинами Вітковського в районі Чапліна.
Генеральний бій, що його розпочав був Врангель, закінчився невдачою. Генерал знову як і у всіх катастрофах нарікав на „нікчемних генералів».
