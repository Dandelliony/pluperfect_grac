НОВІ ОСЕЛІ

Інженер Галій — маленький, живий — швидко йшов до місця будівельних робіт. Він і на цей раз не забув глянути в рукава на годинника: „Без десяти... ні хвилини запізнення"... Він енергічно стис губи.
Хіба ж він не відданий слуга раціоналізації?.. Хіба забував коли він поширювати її ідей? А хіба в місті не знають того молодого інженера, що пропагує завзято скрізь „радянську наукову організацію праці — НОП". - Хе-е!..
І лише в своєму приміщенні, серед незміряних покдадів „справочників" і „руководств" він обережно віддавав свої симпатії великому, геніяльному Тейлору.
Хіба ж і він, маленький інженер, що загубився десь у великій провінціяльній прерії, не рівен культурою з великим американцем?.. В цім йому ще ніхто не закидав... Він — європеєць і хуторянської крови дикого степу в нім давно вже нема.
Дике полиневе поле дихало млосним повітрям і перекидалося хвилями тріюмфальних пісень, що глушили кроки. А він ішов, як ішов кишеньковий маленький годинник. Тік тік-тік...
За містом — тут же — через полиневий лан могутньо вривався в м'ясо чорноземлі кільканадцятьма лапами новий робітничий посьолок.
Коли висотали стіни вохких льохів довгими роками червінь робітничих облич і зросли вічними анеміками діти — почали будувати для себе нові оселі. Одна по одній шикувалися в кам'яну когорту, стоючи коло міста, немов на муштрі.
Рівно за десять хвилин до гудка на заводі Галій вже минав перші будівлі посьолку. Він поволі проходив між квадратів стін і досвідченим поглядом перебігав по деталях робіт. В однім місці його зустрів старший технік. Удвох пішли до будівлі школи, що її вже на зріст людини вивели над землею. Вони спинилися коло ями, де гасили вапно. Маленький з щурячими очима інженер і гігант проти нього, товстий і незграбний підлеглий йому технік — Дубок, що намагався в цей момент розвязати докучливе питання про які чергові непорядки казатиме йому його начальник. Він навмисне довго крутив цигарку, щоб не по ученичому вислухувати догани ретельного інженера.
Але той щось мовчки дивився в яму розгубленим поглядом, Тоді огтрядного Дубка опанувала думка: чи почне зараз інженер лаятись вуличною лайкою, чи навчатиме як раціонально, за нопом треба гасити вапно? Нарешті Галій одвернувся від ями і вийняв цигарку:
Беріть... Дубок з несподіванки навіть обпалив собі пучки сірником,
але вийняв миттю з зубів цигарку: Дякую... Я вже, ось, бачте, собі зараз скрутив. Беріть, будь ласка!..
Дубок любив свою махорку, але цигарку подякувавши взяв. Він уже думав про те, що інженер затіває щось таке, де він, Дубок, стане в великій пригоді. Сядьмо тут…
Ну, звичайно, думає купити, — промайнуло в Дубковій голові - тільки ми більш за тебе робимо, нас не одуриш.—Він навіть наважився злукавити трохи. Скосив на інженера очі й запитав:
Як ви гадаєте сьогодні, здається, все в порядку?.. Сидючи поряд на фундаменті Галій випускав спіралями цівку диму. Він відповів, не рухаючись: Я не про те. Знаєте, я хочу спитати, чи ви маєте дітей? І все таки я не клюну на твою вудку, — майнула іскрою в Дубковій голові думка, він уже голосно усміхнувся: А як же, звичайно, є... тройко, ще й жінчина небога на моїм утриманні, але, знаєте, злиднів поки немає., живемо, як порядні люди. Я й роботи надурочної додому не беру на підробітки: особливої потреби немає... і тут же подумав: — Ну, що, з'їв? Не такі вже ми й прості. І ви з усього вдоволені? — знову, підходячи до чогось спитав Галій.
Так, я ні нащо не скаржуся. . Враз Галій подивився йому в вічі й миттю зрозумів, що той намагається його просто одурити, що Дубок не йме віри ані на крихту.. Він підвівся. Бувайте... Мені ще на сьогодні є робота... І вже, одійшовши на кілька будівель, вернувся:
За матеріял не турбуйтеся: буде цими днями — не доведеться припинять роботи... Прийміть на увагу, що днів за два я виїздю звідси в центр: контора посилає на іншу роботу. Мій наступник приїде негайно. А ще я маю сказати, що муляри з того краю посьолку за роботою співають цього не положено на таких роботах: продуктивність праці падає. Забороніть...
Глянув на годинника і за мить зник за домами.
Дубок, незграбно посміхаючись, дивився йому вслід і коли той зник у заулках міста, він вийшов з порожнього посьолку І рушив тією ж стежкою.
Живе робоче місто, де е майстер ні, депо, живе від гудків до гудків Вони вириваються з суєти літнього дня — перші, другі, треті; о четвертій годині зривається один—короткий, дужий... І чути: за парканом битим пішоходом гупають без такту тисячі ніг і гудуть невиразні голоси похапливої суєти.
Завжди, коли Кучерявий відчиняє хвіртку, назустріч кидається йому волохата Найда і намагається з радощів лизнути його в губи. А в кімнаті в цю мить молода дружина Кучерявого, Клавочка, намагається злодати якусь брошуру, до якої в неї жодної охоти немає. Що хвилини вона кидає книжку й оглядає перед дзеркалом свою тоненьку й гнучку, мов пагін верболозу, постать.
Вона двома пучками проносить робочий одяг Кучерявого з хати. Навколо пролітає запах шпадльовки й вареної оливи (Кучеряви — малярує в майстернях) і вона підносить до носа манісіньку шовкову хустку, щоб перебити ненависний сморід малярський пахом дешевих духів „Віолетта“. А він нічого не бачить, бере її за плечі й гучно цілує сміючись у відкриту шию. Його вид процвітає радісним промінням молодого щастя.
- Ще й досі не прочитала? Третій день уже читаєш!.. Клавочка перемиває посуд після чаю. Я ж кажу, що не мала часу. Сьогодні ходила на пошту за твоїми книжками. Тільки в мене й діла, що читати!..
Давай книги, — радіє він. Перегортує ношвидко нерозрізані аркуші. Від них приємно несе свіжою фарбою. Похапливо бігає поглядом по сторінках. Чуприна смоляним жужалом вкривав чоло й налазлива муха сідає коло брови.
Який час тихо. По тому вона оглядається перед свічадом і сідає над брошурою класової боротьби.
Дивиться в свою книгу киває головою й нюхає кінчик шовкової хустки. До хати вбігав Галій, вслід йому гавкає Найда. Клавочці він завжди цілує руку, як раз коло кісточки. Вона сяє. Брошуру позабуто. Нишком озирається в свічаді.
-	Михайле Андрійовичу, може чаю? 
-	Ні, вдячний вам дуже, не можу. Зараз шоста, о сьомій треба в майстерні на засідання, а ще треба з вашим чоловіком справи владнати.
-	То може підемо на посьолок? — Питає Кучерявий, — я ще сьогодні не був,- Ходімо, звичайно, там краще буде видно... Справа стоїть так, що коли ви, як голова житлового комітету, не склопочете матеріялу, за два дні припинимо роботу.
-	Припиняти? Ні за що!.. Треба поміркувати.
Вони виходять з хати.
-	Бувайте здорові, Клавдіє Вікторовно!
Вона проводить їх пильним поглядом, потім довго сидить на ганкові й мріє з нудьги. Вона розуміє, що лише вродою та довгим дівочим досвідом взяла Кучерявого й не думала тоді, що він десь буде завжди занятий... Тільки окремі хвилини вкупі. Їй було шкода веселого свого життя. Шитво, учениці, убори та цілі гори всякого зодягу... З якою насолодою вона згадує про це!.. А тут сидиш над цією книгою без ніякого толку... Вона злісно кидає книгу геть і в ту ж мить ловить у повітрі тремтючий папірець, що випав з книги. Її опановує жах: це ж цидулка від Галія й вона до цього часу її не спалила! За хвилю дрібні білі шматочки коливаючись повільно падають на моріжок.
Кучерявий з інженером оглянув будівлі.
-	Роботи не припиняйте: я сам їду в Управління клопотатися.
-	Але ж треба зібрати житловий комітет...
Кучерявий відповідав, наче бажав його переконати:
-	Зараз нікого не зберете: всі роз'їхалися в відпуск. Я їду сам, без наради.
-	І все таки це може затягнутися надовго.
-	Надовго? Я завтра ж беру відпуску й їду денним потягом. І назвете мене брехуном, коли не одержите за два дні телеграму від мене про дозвіл взяти матеріял із залізничого складу.
-	Значить завтра їдете?.. А чи там в Управлінні погодяться?
-	Будьте певні...
В передмісті вони розійшлися. Галій поспішав до майстерень, весело насвистував і навіть зняв кашкета, зустрівши групу своїх робочих-мулярів. А Кучерявий постояв на місці, подумавши, рушив додому: йому жаль стало Клавочки, що мала кілька день і зовсім його не бачити... І знову Найда підстрибувала, щоб лизнути його в обличчя.
Другого дня Кучерявий виклопотав відпуску й нетерпеливий, нервовий потяг умчав його з міста, де постійно гудки, „жилстрой", засідання, інженер Галій — маленький годинник з точним удосконаленим ходом.
Не вгаючись одноманітно клацали колеса на стиках рейок. Хтось питався в сусід, скільки лишилось до Курського...
Матеріял мусять дати. Думки Кучерявого прості й виразні. Клавочка. Що вона тепер робить? Їй ніколи... Закінчать посьолок до осени, коли дістануть матеріял. Тоді не страждатимуть з вохкости й холоду... Сотня підлітків, що схожі на картопляний пагін у льосі, перейдуть на світло й тепло... Чомусь подумав, що посьолок — це лиш одна платівка з грамофону: розкрутися вона — найдеться миттю друга... Одна за одною тісніше, швидче... Ставало приємно, коли потяг зривався з зупинки й клацаючи мчав далі. Хотілося йому летіти без зупинок, скажено, швидко
в просторінь, де спочивають на луці роспряжені дні... Проте Клавочка над брошурою вже не сиділа. Своїми дивними пальцями з рожевими нігтиками вона низала літери на аркушикові з блокнота:
„Михайло Андрійовичу, хоч би ви зайшли на яку хвилину. Я сама на кілька день“...
Заклеїла, засміялась, моргнувши лукаво очима, і одіслала листа сусідською дівчинкою до контори житлового товариства.
А о четвертій годині, коли затихли кроки й голоси майстерових, Клавочка вже не чекала Кучерявого. Не сердився на столі самовар і не знати де зникла недочитана брошура. Під колір до фіолетового жакета, вона кінчала, грюкаючи на машині, сукню. Коли машина стихала, було чути, як наспівувала вона: „Ви руку жалі мне, на берегу Неви".
Увечері прийшов Галій. Клавочка чекала на нього, але тепер їй стало страшно. Він глянув на годинника. - Знову кудись поспішаєте без запізнення? Гордо й сердито кинула вона.
Голубий день схиляв своя чисте чоло на спочивок, а крізь мережу хатніх квітів просівалося проміння електричного лихтаря з улиці і, мов різьблення, стояло на стіні. З альтанки сусіднього саду хтось сторожкий упустив пару звуків, змовк, потім знову, знову, немов з усіх стежок до вікна зліталися нетлі... Більше, дужче.. Немов літепло ллялось крізь вікна, підносило під стелю й колисало вгорі без підпори...
І буцім, злякавшись чиєїсь музики, інженір промовив: - Клавдіє Вікторовно, треба вам сказати, що їду я завтра увечері...
-	Ну, що ж, їдьте, - відповіла байдуже. На її обличчі стояло теж лихтареве різблення. Галій підійшов до неї і взявши її за плечі своїми маленькими щурячими очима вишукував у очах правдивої, щирої думки. І коли б не тихий вечір, чиясь музика і різблення сутінів по стінах, не схотіла-б вона їхати за чужим цим чоловіком назавжди від свого живого, дужого.
Тієї ночи блукали вони вдвох, поки не почав прокрадатися нишком за літній зодяг невидимий і настирливий передранковий холодок.
Другого дня на світанні принесли телеграму. Галій байдуже повертів її в руках і, не читавши, кинув на стіл. Потім погасив світло й ліг знову. Але сон пропав. Зграями налітали думки. Йому здавалося що він, досвідчений фахівець, цими днями зробить помилку. Він знову запалив світло й прочитав телеграму… «За матеріялом звертайтеся на склад. Туди повідомлено. Приїду ввечері».
-	А я їду ввечері, — спробував засміятись до себе він, але сміху не вийшло. Він не сподівався, що Кучерявий повернеться за яких два дні. Заспокоївся лише тоді, коли взяв годинника й прислухався до його рівномірної ходи.
-	Дурниці... Сьогодні їдемо... 
І спав він, поки гудки в майстернях не програли обід. Спав тривожно, немов хлопчисько.
Настрій Кучерявого не падав ніколи. Особливо тепер йому хотілося швидче дістатись назад, до свого міста, після вдалої подорожі. Він уже не сидів самітне, а, прилучившись до гуртка подорожніх, підтримував жваву розмову. Виголений, з бородавкою над оком, господарник намагайся вразити присутніх тим, що в надрах нашої країни нев'явимі багатства.
-	Ви уявляєте, товариство, як би ми збагатіли, коли б витягай на поверхню землі хоч одну десятину від того заліза, що над ним ми тепер проїздимо?..
Всі уважно слухали його підрахунки.
-	Ми не можемо цього уявити, бо ще ніколи не були такі багаті!..
Кучерявий, вслухаючись до розмови, милувався з навколишніх гаїв, що в їхню гущавину намагався заховатись потяг.
Радісний легко вистрибнув він з вагона на своїй станції. В прохолодному надвечері і вокзальна суєта не охопила його. Він пройшов самітно й з'осереджено і вона, суєта, не зайняла його. Тільки з даля озирнувся на потяг і в блискучім світлі електричних лихтарів на мить побачив фіолетову жінку, що поспішала в вагон за чоловіком. Згадав за свою дружину. Вона гострим клиночком врізалась в його настрій. Ось він перейде коліями міст, поверне в провулок і за хвилину стискатиме її в обіймах. Хіба він її коли так кохав, як тепер... Він відчував, як візьме її зараз за худі плечі й безумними іскрами промчать йому по жилах її цілунки.
Вона мріє в вечірнім мороці — подумав він, коли темні вікна ще здаля глянули на нього порожнім мовчанням... Двері було замкнено. Певно, пішла назустріч і розминулась ..
Звично знайшов він ключа в умовнім місці й увійшов до хати. На хвилину спинив свою одиноку пісню цвіркун, немов прислухався: хто порушив тишу в його господі... Далі зацвіркав знову. І, як завжди, Кучерявий вправною рукою взяв з комінка сірники і черкнув світло. За ліжко, столи попливла темрява. Узяв зі столу шматок папірця, усміхаючись радісно, впевнено. Ретельно як нанизано оливцем на папер літери!..
Впав на стілець, упустивши додолу валізку. І відчув, що втомлений він, немов працював кілька днів і ночів без спочинку. Барвисті лінії заметушулись перед очима.
-	Це вона, фіолетова жінка! Одурена, підговорена. І враз підхопившись, поправив кашкета й погасив лямпу. Довго не міг замкнути дверей. І вже на дорозі згадав, що потяг стоїть пів години. Встигне.
-	Невже йому не повірять?!
Вже під вокзалом спинив його технік Дубок. Від лихтаря його постать лягала далеко вздовж вулиці. Махав руками, як крилами млина і скаржився на інженера. На що ця витрата матеріялів? Чому інженер зробив так, що не стало його? Кучерявий поклав йому руку на плече:
Знаєте, ходімо зараз на посьолок!.. Навіщо? Та пізно ж уже... Ходімо!.. Перевіримо сторожу...
Вони повернули в завукок і стежками пройшли за хвилину на посьолок. Дві лави невиразних обрисів будівель тягнулися полем до залізничої переспи. Пройшли повз і лягли осторонь рейок на теплу траву. Зараз промчить колією потяг і повезе відірваний від душі його на завше болючий шматок. Завтра він прийде з майстерень до порожньої хати, читатиме свою літературу і вже не відкладатиме книжок для неї.
Збоку стояв технік Дубок, повернувся на посьолок майже злитою з мрякою постаттю й світив далеко цигаркою. Іноді він дуже кашляв.
Кучерявий спокійно дивився, як вирвався з громади міста, гуркочучи на все поле, потяг, як промчав сотнею вогнів по переспі, поволі затихав у далині і лише червоний гасловий лихтар манячив ще довго з-далека.
Кучерявому здавалось, що не лихтар, а інженерове серце упливає в темряву і світить далекою крапкою, а в ньому — тремтячий маятник з кишенькового годинника, що рівномірно цокає, затихаючи в далині і жене по інженерових жилах напівхолодну кров. А з-за нього, інженерового серця, виглядає звичайною гримаскою Клавочка і тулить манірно до носа маленьку шовкову хустку з запахом дешевих духів „Віолетта".
