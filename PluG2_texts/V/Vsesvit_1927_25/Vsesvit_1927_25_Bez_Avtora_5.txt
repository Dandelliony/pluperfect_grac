СПОРТ ЗА КОРДОНОМ
Ріжні форми спорту та фізкультури де-далі ширше охоплюють молодь усіх клас та всіх країн.
В буржуазно-капіталістичних країнах це захоплення спортом як слід зважено і використано на те, щоб відвернути робітничу молодь від класового робітничого руху. В капіталістичних країнах, на заводах і фабриках скрізь і всюди організовують за підтримкою адміністрації „спортивні команди".
Поруч спортклубів, організованих для буржуазної молоди, робітничі команди не мали організаторів і мусять підпасти під вплив ідей, закладених в основу організації фашистсько настроєних „спортсменів". Буржуазія мріє виховати з робітничої молоди страйкбрекерів та членів фашистських бойових дружин. В протилежність буржуазним організаціям утворилася секція Червоного Спортінтерну. Секція ця провадить завзяту боротьбу із впливом фашистських клубів на робітничу молодь та об'єднує рорітників спортсменів під революційним прапором.
Наслідки цієї боротьби доволі значні. По всіх країнах засновано червоні спортивні клуби, що своєю організацією та постановкою праці частенько випереджають спортивні клуби буржуазної молоди та робітничі клуби, що находяться під її впливом. І тоді, як буржуазні спортклуби намагаються своє класове обличчя скрити за ріжними „загальнолюдськими" фразами, спортивні організації, що належать до Червоного Спортінтерну, проводять одверто тверду класову пролетарську лінію.
