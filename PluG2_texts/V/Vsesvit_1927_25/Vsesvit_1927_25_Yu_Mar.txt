НЕВІДОМІ ІЗ ЗАКУТКІВ
Це твори не скульптора-майстра, що вправною рукою володіє різцем і під його руками живе мармур і глина. Цей художник ніколи не брав участи в мистецьких виставках, про нього не знають ні критики мистецькі в столицах ні художники. Так інколи буває, що десь у Лубнях живе такий може, самородок, а може людина з примхою і вперто, для себе працює в галузі того мистецтва, що йому найближче.
Працює самотужки. Ніхто не хоче стверджувати, що такі твори становлять собою якийсь надзвичайний поступ у мистецькому житті. Хочеться лише згадати про цих митців, що не мали змоги одержати відповідної мистецької освіти і не можуть віддати всіх сил мистецтву, що їх так приваблює. А прагнуть щиро до того мистецтва. Роботи, що подано на цих фотографіях — це твори однієї такої невідомої скульпторки з Лубен — тов. Чигиринцевої. Зроблено їх під великим впливом скульптора Жукова, але в них є така своєрідна, може сентиментальна щирість. Тов. Чигиринцева скульптор-аматор, що вже десятки років працює в галузі скульптури.
