ХАРКІВ—ЛЕНІНГРАД
Була Саксонія... Тепер Ленінград... 12 червня — в Харкові Одеса — що не говоріть, а треба подякувати Харківській окружній раді фізкультури... Спортивний сезон цього року справді цікавий...
Перший матч „1 Ленінграда" — „2 збірна Харкова", що закінчився перемогою гостей 5:3 відвідало до 4 тисяч чоловік, а в день „генерального матчу" понад 10 тисяч глядачів загатили майдан Спартак.
Галасливою хмарою посувалися харківчане на цей матч. Оточили з усіх боків спортивний майдан, і коли заметушилися в упертій боротьбі команди — притихли напружено глядачі...
Хто кого?..
Рівно пройшла перша половина гри. Прекрасний нанад ленінградців не міг провести м'яча крізь захист Харкова. Настирливим же і жвавим харківчанам нещастило... Декілька разів вони били по воротах супротивника, але спритний воротар Ленінграда затримував м'ячі.
В нічию закінчився перший хавтайм і це ще більш роспалило зацікавленість глядачів.
-	От наші їм тепер покажуть! - почувалися завзяті вигуки.
-	І чого вони так довго не виходять? - нетерпляче шепотіли майже всі підчас 5-хвилинної перерви.
Знову заспівав знайомий свисток судді і гра продовжувалась. - А ну, хлопці, вшкварте. Шурка (це Шпаковський), не води м'яча. ... Бий, бий прямо по воротах...
Спочатку повели наступ харківчане, але за декілька хвилин м'яч переняли ленінградці й опинилися біля воріт Харкова. Вдало з фолу вдарив один з нападу Ленінграда по воротах Харкова і перший гол одержав Харків. Гра пішла швавіше, харківчане розгнівалися...
-	От чорт-зна що — вилаявся хтось і додав: - увесь час почувається перевага харківчан і, на тобі, ще програють...
Зовсім похнюпили носи харківські патріоти, коли ленінградці з прориву забили другий гол.
Але далі гостям вже доводилось майже тільки оборонятися. Оскаженілий напад Харкова збив захист Ленінграда, уперто невідходив від воріт супротивника і... розлігся оплесками майдан — перший гол забили харківчане.
Але треба зазначити, що харківчанам не щастило. Не вважаючи на надзвичайно гарну гру вони не добилися результату.
Два пенальті, десяток прекрасних шутів по воротах Ленінграду і все — то об «штангу» то в «аут».
І кінець кінцем харківська збірна, що грала ні в якому разі не гірше, а навіть в окремих випадках і багато краще ленінградців залишила майдан з поразкою 2:1.
