
Напад бандита в Комунальному парку. Біля 12 год. вдень у Комунальному парку на сторожа 5-ої робполіклініки Хайрітонова Мен-Галі, 31 років, напав невідомий бандит. Вийшовши з кущів він запропонував Хайрітонову віддати одяг та гроші. Хайрітонов счинив тривогу й бандит мусив тікати, не взявши нічого. Грабіжник тяжко поранив Хайрітонова палицею.
Пограбування. Біля ст. Основа троє грабіжників, озброєних фінськими ножами, напали на робітника з Донбасу А. Полухина й забрали в нього 9 карб. грошей та одяг.
Самогубство. В підвальному помешканні Суздальських рядів повісився Алабухов, 55 років, що тимчасово виконував обов'язки коменданта Суздальських рядів. Мотиви самогубства невідомі. В кишені у Алабухова знайдено записку, з проханням нікого не обвинувачувати в смерті.
Отруїння. На Березівській вул., №37 отруїлася сулемою А. Коваленкова, 24 років. Так само, щоб позбавити себе життя, випила йоду А. Мельникова, 1 року, що мешкає на Церковній вул., №7. В обох випадках отруєних врятовано.
Крав гамаки. К. Науменко вибрав собі оригінальну злодійську професію - він ходив по дачах і крав гамаки. На Комунальному ринку К. Науменко з гамаками затримано.
Труп дитини. На вул. Свердлова, біля буд. №2, знайдено труп новонародженої дитини. Труп відправлено до моргу.
Арешт злодійки. Міліція затримала зареєстровану злодійку Т. Новицьку, 19 років. У неї відібрано речі, украдені у гр. Нахабина на Пушкінській вул., №94. Новицька вже кілька разів судилася та відбувала кару.
Хуліганство. На Основі на хуторі Жутковім місцеві хулігани - П. Кравченко, І. Грищенко, Т. Войтенко, А. Коваленко та Яглов счинили бешкет та почали бити прохожих. Хуліганів міліція затримала.
Декрети, накази та постанови Уряду УСРР
Постанова Всеукраїнського Центрального Виконавчого Комітету
Про надання чинности Кримінальному Кодексові УСРР у редакції 1927 року
1. Кримінальному Кодексові УСРР у редакції 1927 року, надати чинности від 1-го липня 1927 року та подати його на затвердження Сесії Всеукраїнського Центрального Виконавчого Комітету.
2. Справи про дії, що їх, згідно з новим Кримінальним Кодексом УСРР не визнається за злочинні і що вироки на них набули законної сили, переглядають розпорядчі судові засідання, стосовно до порядку, встановленого в арт. 477 Кримінально-Процесуального Кодексу УСРР, і вони-ж виносять постанови про звільнення засуджених від дальшого застосування до них визначених у вирокові заходів соціяльної оборони.
3. У справах, що на підставі їх засудженому постановлено застосувати заходи соціяльної оборони, які перевищують встановлену за даний злочин у новому Кримінальному Кодексі УСРР найвищу міру, або заходи соціяльної оборони тяжчі, ніж та, що тягне за собою на підставі нового Кримінального Кодексу УСРР даний злочин, то відповідне зменшення визначеного у вирокові реченця заходів соціяльної оборони до найвищої міри, установлюваної у новому Кодексі за даний злочин, чи заміну заходів соціяльної оборони на менш тяжкі переводить касаційна інстанція, якщо вирок не набув законної сили, або розпорядче судове засідання, стосовно до порядку, встановленого в арт. 477 Кримінально-Процесуального Кодексу УСРР, - в инших випадках.
4. Справи про дії, що є в стадії передсудового слідства і що їх, згідно з новим Кримінальним Кодексом УСРР, не визнається за злочинні, закриває прокуратура.
5. Застосування нового Кримінального Кодексу УСРР, порядком, передбаченим в арт. 2, 3, 4 цієї постанови, до справ, що за них винувачених або засуджених тримається під вартою, перевести протягом двох тижнів від дня одержання на місцях офіційного тексту нового Кримінального Кодексу УСРР.
Харків, 8 червня 1927 року.
Голова Всеукраїнського Центрального Виконавчого Комітету Петровський.
Секретар Всеукраїнського Центрального Виконавчого Комітету А. Буценко.
Текст Кримінального Кодексу УСРР буде оголошено у Збірнику Узаконень УСРР за 1927 р., №26.
Справки
Повідомлення
Міськрада
У понеділок 20 червня
- О 6 год. вечора відбудеться пленум Комунальної секції. На порядку денному: доклад Комгоспу про план поширення та відбудування в основних галузях комунального господарства.
- О 5 год. - Президія Торговельно-Кооперативної Секції скликає нараду представників 1-ї та 2-ї групи комісій, що брали участь в обслідуванні зниження цін по м. Харкову. Запрошується членів зазначених комісій.
- О 3 год. дня в помешканні Міськради, кімн. №32, відбудеться засідання Комісії в справі впорядкування санітарного стану м. Харкова. Обов'язкова присутність таких т.т.: Афанасьєва (Міськсанепід), Дурнева або його заступника (Міліція), Васильєва (ХПЗ) та Васильченка (зав. від. Впорядкування).
- Всім членам промислової секції пропонується в 2-х денний термін явитися до Міськради (33 кімн.) до секретаря секції, щоб одержати мандат для прикріплення до промпідприємства.
- О 6 год. ранку - Президія Міліційної Комісії в Міськраді.
- О 6 год. вечора - Президія Судової Комісії в Міськраді.
- У вівторок, 21 червня, о 6 год. вечора, пленум Адміністративно-Правової Комісії в Міськраді.
- Делегатки Жінвідділу та члени ЛКСМУ, прикріплені до Адміністративно-Судової Секції, повинні прибути до Міськради до секретаря Секції, щоб одержати посвідки (від 9 до 4 год. що-дня).
Партійні
- Жовтневий Райжінвідділ повідомляє, що в понеділок 20-VI рівно о 4 год. в клубі Політемігрантів призначається Пленум Делегатського Зібрання 2-х кустів.
Явка всіх делегаток обов'язкова.
- Жовтневий Райпарком сповіщає, що в понеділок 20-VI, о 5 год. вечора, в приміщенні Райпаркому скликається нараду секретарів парт. та цех осередків.
Вчасна явка обов'язкова.
Ріжні
- Іванівський Райпарком МОПР'у подає до відома всіх осередків, що Райком знову поновив прийом щоденно від 11 до 5 год. вечора. Крім того Райпарком просить усіх секретарів осередків прийти в Райком до тов. Ханковського для переговорів.
- Окрфілія спілки Радторгслужбовців подає до відома чл. ОРУ, що у вівторок 21-VI, о 6 год. вечора, в приміщенні клубу ім. Антошкина відбудуться загальні збори рахівничих робітників промислових підприємств та трестів для організації промислової секції.
- Окрфілія спілки Радторгслужбовців подає до відома, що в п'ятницю 24-го червня о 4 год. дня в приміщенні спілки (Палац Праці, кв. 53) відбудеться нарада представників та керовників стрілецьких гуртків і спілки.
Порядок денний: 1. Наслідки стрілецьких змагань; 2. Організаційні форми; 3. Поточні справи.
- Окрфілія спілки Радторгслужбовців подає до відома, що засідання правління призначено на 20-VI (понеділок, о 6 год. веч., в приміщенні клубу ім. Антошкина (Куликівська, 6). Фракцію правлінням призначено на 4½ год. там же. Прохання прибути вчасно.
- У вівторок, 21 червня, в кабінеті Украйнознавства (ІНО) відбудуться о 6 год. вечора п/секції прикл. мовознавства.
На порядку доповідь тов. Попова О. «Характеристичні помилки підчас вивчання укрмови на курсах для дорослих». Вхід вільний.
Прохають прибути наукових робітників, лекторів укрмови та інших.
Всім бюро осередків ТДО-Авіохем
Президія Харківської Окрради ТДО-Авіохем скликає на середу, 22 червня, о 6 год. вечора, (будинок Окрвиконкому, 3-й пов.) загальноміське зібрання активу Т-ва.
Порядок денний: 1. Чергові завдання ТДО-Авіохему й план кампанії «Місячник оборони». 2. Поточні справи. Явка на зібрання членів бюра обов'язкова. Вхід для членів ТДО-Авіохему вільний.
Радіо-передача
Сьогодні через радіомовну станцію НКО на хвилі 477 м. передаватиметься: 10.00 - радіо - дошкільникам, 10.25 - радіо - жовтенятам, 10.55 - радіо - піонерам, 11.30 - дитяча п'єса та концерти, 12.30 - бюлетень Наркомзему, 13.00 - літературно-мистецький журнал «Етер», 16.15 - газета «Кооперативне життя», 17.00 - селянський концерт, 18.30 - лекція для селян про досвідні станції - т. Рум'янцева, 19.00 - новини радіо по радіо, 20.00 - музична трансляція.
Завтра на тій самій хвилі передаватиметься: о 10.15 - концерт для робітників підчас відпочинку на обід, 18.00 - лекція з радіо-техніки, 18.30 - лекція з саносвіти, 19.30 - популярна лекція «Сучасні здобутки техніки», 20.00 - лекція проф. Філіпішина «Виготовлення стерилізованих консервів у селянському господарстві», 20.30 - вечір оперових уривків.
У вівторок та середу передачі не буде.
Сьогодні через станцію ім. Комінтерна на хвилі 1450 м. передаватиметься: о 9.00 - лекція мови есперанто, 10.30 - радіо-аматор по радіо, 11.00 - інформаційний радіо-бюлетень, 11.30 - прикінцева лекція по радіо-техніці, т. Кляцкин, 12.00 - дитячий концерт, 13.25 - новини радіо по радіо, 14.00 - доклад т-ва культурного звязку з закордоном - т. Каменева «Культурний звязок з закордоном», 14.25 - доклад ТДО-Авіохему - «В чім наша сила», 14.50 - концерт, 15.40 - доклад саносвіти Наркомздоров'я - як харчуватись влітку, 16.05 - бесіда Наркомзему - «Досвідна справа та селянство», 16.30 - селянська радіо-газета, 17.30 - червоноармійський концерт, 19.00 - доклад «Новини науки» - т. Соколов «Гідрогенізація жирів», 19.30 - політичний огляд, 20.00 - трансляція концерту з Ленінграду, 23.55 - бій годинника Кремлівської башти.
Завтра на тій самій хвилі передаватиметься: 17.45 - радіо-піонер, 18.20 - робітнича радіо-газета, 20.00 - Комсомольська правда по радіо і 21.00 - трансляція або концерт.
Сьогодні по клубах
Ім. Варинського. О 8-й год. вистава.
Ім. Антошкина. Масова прогулянка до Люботина. Ввечері в клубі - літературно-художній вечір майстерні ХОРПС.
Сьогодні по театрах
Театр ім. Шевченка. Гастролі муз. студії МХАТ.
Центр. Профсоюзний сад. На сцені - «Син короля» - з участю В. Петіна; на екрані - «Острів рівности»; на естраді - клубна вечірка.
Сад ділового клуба. Симфонічний концерт.
Червонозаводський сад. Циркова вистава.
Відкритий «Тіволі». Виступи естрадних артистів.
Кіно
Держкіно ім. К. Лібкнехта - «Пісня тундри».
Держкіно ім. Комінтерну - «Дитина базару» - друга серія.
Держкіно ім. Дзержинського - «Коли ростане сніг».
Червоний маяк - «Людина під чужим ім'ям» - четверта серія.
Жовтень - «Трагедія кохання».
