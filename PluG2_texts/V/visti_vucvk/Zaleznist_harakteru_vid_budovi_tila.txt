
Давним давно, коли ще не знали причин виникнення хороб, не знали який орган захорів за кожного окремого випадку, хоробу розглядали у зв’язку з тим, в кого вона розвивалась. Інакше кажучи, звертали увагу на ввесь людський організм, або на конституцію людини, за сучасним визначенням.
В поняття про конституцію входять ознаки, що з’явились в результаті взаємодіяння спадкових чинників та околишнього оточення – даних умов існування. Наука про будову людського тіла, його зовнішні особливості дає тепер можливість судити про те, на які хороби дана людина більш хоріє і, отже, відносно яких органів вона має застерігатись. Так, наприклад, висока худа людина з довгим вузьким огруддям, довгими руками й ногами та довгим обличчям належить за поширеною клясифікацією професора Кречмера до т. з. астенічного типу людей. Такого типу людина, безперечно, більш схильна на захорування дихального апарату, зокрема легенів, ніж інший протилежний, т. з. пікнічний тип. Такий тип – це невеличного росту людина схильна до розладнення з відносно короткими руками та ногами, з коротким огруддям, кругловатим обличчям та великим животом. Люди такої “пікнічної” побудови тіла, схильні до занедужування на недостатній обмін речовин (подагра тощо). І, нарешті, є ще третій тип побудови людського тіла – атлетичний – з сильно розвиненими м’язами та кистяком. Звичайно, у наведені три форми будови людського тіла не можна укласти всіх людей і величезна маса їх являє собою змішані ознаки конституціональної побудови усіх типів. Або ж у зв’язку з будь-якими неправильностями у розвиткові, побудова тіла може бути стільки своєрідною, що її зовсім неможливо віднести до даної клясифікації. За випадку, коли у людини чітко визначені риси одного будь-якого типу, коли це є клясичний пікнік ..
 — — — — — — — — — — — — — — — — — — — — — — — — — — — — — — — — — — — — — — — — — — — — — — 
Наша консультація
Весвеговському (с. Вільшанка, на Первомайщині). Стан вашого здоров’я, безперечно, вимагає ліжкового лікування. Лікуватися вам можна у звичайній лікарні під постійним доглядом лікаря-терапевта. Їхати до санаторію або тубдиспансеру для вас необов’язково.
Стремоухову М. С. (Комуна ім. Леніна, Лозівенківського р-ну на Ізюмщині). Коли людина спить, то не ввесь мозок її спить і не припиняє зовсім своєї діяльности. Є окремі ділянки мозкової кори, що й уві сні продовжують свою роботу. Через це в людини виникають сни і тому вона сонна говорить. Вважати це за хоробу не можна, але спостерігається снобалакання в людей з підвищеною збудливістю нервової системи.
.. 
