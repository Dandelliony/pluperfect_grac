
8 лютого в мармурових залах Верховної Ради СРСР відкрилась велика виставка, присвячена досягненням сільського господарства Радянської України в 1939 році. В макетах, діаграмах, моделях, художніх малюнках, численних натуральних експонатах відображені величезні успіхи, досягнуті колгоспами, радгоспами, машинно-тракторними станціями, знатними людьми соціалістичного села Радянської України в боротьбі за високий сталінський урожай, за високо-продуктивне тваринництво. бджільництво, рибальство.
Виставку відкриває транспарант: «Колгоспний лад зміцнів і перетворився в могутню силу комунізму». І в підтвердження цього відвідувач виставки дізнається, що на Україні є 810 радгоспів. 1021 МТС, 27.394 колгоспи. 97,5 проц. селянських господарств об'єднані в колгоспи. 88.600 тракторів, 29 тис. комбайнів обробляють колгоспні і радгоспні землі України. На красиво оформленому стенді височить велика гора пшениці «Українка», яка ілюструє колгоспний достаток.
Широко представлені на виставці знатні майстри сталінських урожаїв, стахановці тваринницьких ферм, бджільництва, птахівництва, городництва. В галереї стахановців - керівництво Михайлівського району, Запоріжської області. В 1939 році в районі на площі 50.556 гектарів зібраний урожай зернових в середньому по 17,8 цнт з гектара. Всі державні зобов'язання районом повністю виконані. Майже всі колгоспи мають по 2-3 тваринницькі ферми.
На Україні є багаті перспективи вирощування рису. Це наочно показують експонати науково-дослідної станції рисосіяння. Станція розробила разом з стахановцями агротехніку високих урожаїв рису, застосування якої дало в колгоспі ім. Молотова, Вознесенського району, Одеської області, в 1939 р. 100 цнт. рису з гектара. На виставці є зразки рису-сирцю і рису-крупів сорту «Кендзо», урожаю 1939 р.
Розділ тваринництва відкривається словами Микити Сергійовича Хрущова на XVIII з'їзді ВКП(б): «Ми маємо в своєму розпорядженні все необхідне, щоб в найкоротший строк добитися ще більших успіхів в розвитку тваринництва». На стенді представлені зразки кормових культур - конюшини, люцерни, еспарцету, кормового кавуна. Широка галерея стахановців тваринництва, рибальства, бджільництва розповідає про кропітку роботу передовиків в цих галузях сільського господарства.
Відвідувач виставки знайомиться з різноманітними новими сільськогосподарськими машинами, які дають великий ефект в експлуатації. Тут показаний посівний комбайн професора-орденоносця Кораллова, культиватор - пароочисний «Ундін», тракторний слєдінг, сконструйований Якимівською науково-дослідною станцією для післяморозного збирання бавовни, сівалки-підживлювачі «ТС-4» для цукрових буряків, канавокопачі «ВНІС-КС» для боротьби з шкідниками цукрових буряків, квадратно-шахматна сівалка для просапних культур і багато інших.
Велике місце приділено на виставці роботам новаторів сільськогосподарської науки, академіків Лисенка і Вільямса. У відділі плодівництва сконцентровані численні експонати, які ілюструють успіхи садівництва на Україні. Великий інтерес являють гібриди яблук, груш, персиків, агрусів, цитрусових культур, виведені в науково-дослідних інститутах і дослідних станціях.
«Ми не можемо чекати милостей від природи. Взяти їх у неї - наше завдання». - Ці слова славного перетворювача природи Мічуріна визначають зміст відділу. З великим інтересом знайомляться відвідувачі виставки з альбомом Українського науково-дослідного інституту виноградарства і виноробства, який був експонентом на Всесоюзній сільськогосподарській виставці. Інститут розробив спосіб підрізки і нормування виноградників. який підвищує урожайність на 25 проц. Існувала думка, що з українських сортів винограду не можна виготувати шампанських вин. Це спростовано тепер роботою інституту. І ніби у підтвердження цього на стенді виставлені пляшки з українським шампанським.
У відділі городництва центральне місце займає картопля, виведена за методом академіка Лисенка.
Великий інтерес являє відділ колгоспного винахідництва. Тут є моделі причіпного і навісного обприскувача, сконструйованого Фіщенком і Присяжнюком. Колгоспник Пономаренко сконструював букетировщик, канавокопач, гусеницеловку. Винахідницька робота колгоспного механіка Шкурата представлена картоплесажалкою.
Подовгу затримуються відвідувачі біля макетів колгоспної півгазової печі для соломи і торфу, яка сконструйована інженерами Джуваго і Коллеровим, з ініціативи Микити Сергійовича Хрущова.
Виставка закінчується показом колгоспних підприємств будівних матеріалів - цегельних, керамічних, черепичних, кафельних заводів і майстерень.
(РАТАУ).
Указ Президії Верховної Ради СРСР
Про присвоєння звання героя Радянського Союзу молодшому командирові Бєлогурову О. І., лейтенантові Пінчуку Г. С. і старшому лейтенантові Харламову В. М.
За зразкове виконання бойових завдань командування на фронті боротьби з фінською білогвардійщиною і проявлені при цьому відвагу і геройство присвоїти звання Героя Радянського Союзу з врученням ордена Леніна і медалі «Золота зірка»:
1. Молодшому командирові Бєлогурову Олександру Івановичу.
2. Лейтенантові Пінчуку Григорію Сергійовичу.
3. Старшому лейтенантові Харламову Василю Максимовичу.
Голова Президії Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
Указ Президії Верховної Ради СРСР
Про присвоєння звання Героя Радянського Союзу старшому лейтенантові Борисову І. Д., капітанові Крохальову А. І. і капітанові Ракову В. І.
За зразкове виконання бойових завдань командування на фронті боротьби з фінською білогвардійщиною і проявлені при цьому відвагу і геройство присвоїти звання Героя Радянського Союзу з врученням ордена Леніна і медалі «Золота зірка»:
1. Старшому лейтенантові Борисову Івану Дмитровичу.
2. Капітанові Крохальову Анатолію Іллічу.
3. Капітанові Ракову Василю Івановичу.
Голова Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
 
Указ Президії Верховної Ради СРСР
Про присвоєння звання Героя Радянського Союзу капітан-лейтенантові Вершиніну Ф. Г.
За зразкове виконання бойових завдань командування на фронті боротьби з фінською білогвардійщиною і проявлені при цьому відвагу і геройство присвоїти звання Героя Радянського Союзу з врученням ордена Леніна і медалі «Золота зірка» капітан-лейтенантові  Вершиніну Федору Григоровичу.
Голова Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
 
Указ Президії Верховної Ради СРСР
Про присвоєння звання Героя Радянського Союзу капітан-лейтенантові Трипольському О. В.
За зразкове виконання бойових завдань командування на фронті боротьби з фінською білогвардійщиною і проявлені при цьому відвагу і геройство присвоїти звання Героя Радянського Союзу з врученням ордена Леніна і медалі «Золота зірка» капітан-лейтенантові  Трипольському Олександру Володимировичу.
Голова Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
 
Указ Президії Верховної Ради СРСР
Про нагородження орденом «Червоний прапор» підводного човна «С-1» Червонопрапорного Балтійського Флоту
За доблесть і мужність проявлені особистим складом при виконанні бойових завдань командування, нагородити орденом «Червоний прапор» підводний човен «С-1» Червонопрапорного Балтійського Флоту.
Голова Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
 
Указ Президії Верховної Ради СРСР
Про нагородження орденом «Червоний прапор» підводного човна «С-1» Червонопрапорного Балтійського Флоту
За доблесть і мужність, проявлені особистим складом при виконанні бойових завдань командування, нагородити орденом «Червоний прапор» підводний човен «С-1» Червонопрапорного Балтійського Флоту.
Голова Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
 
Указ Президії Верховної Ради СРСР
Про нагородження орденом «Червоний прапор» підводного човна «Щ-311» Червонопрапорного Балтійського Флоту
За доблесть і мужність. проявлені особистим складом при виконанні бойових завдань командування, нагородити орденом «Червоний прапор» підводний човен «Щ-311» Червонопрапорного Балтійського Флоту.
Голова Верховної Ради СРСР М. Калінін.
Секретар Президії Верховної Ради СРСР О. Горкін.
Москва, Кремль. 7 лютого 1940 року.
Нагородження орденами і медалями СРСР начальницького складу і червонофлотців Червонопрапорного Балтійського Флоту
Указом Президії Верхоної Ради СРСР за зразкове виконання бойових завдань командування на фронті боротьби з фінською білогвардійщиною і проявлені при цьому доблесть і мужність нагороджені орденами і медалями СРСР 138 чоловік начальницького складу і червонофлотців Червонопрапорного Балтійського Флоту.
Орденом Леніна нагороджені: капітан І. Р. Новіков, майор Є. Н. Преображенський, майор Г. Г. Романенко, капітан Н. А. Токарев.
Орденом «Червоний прапор» нагороджені 73 чоловіка, орденом «Червона зірка» - 22, орденом «Знак пошани» - 2, медаллю «За відвагу» - 4, медаллю «За бойові заслуги» - 29, медаллю «За трудову відзнаку» - 4 чоловіка.
*** 
Указом Президії Верховної Ради СРСР за зразкове виконання бойових завдань командування на фронті боротьби з фінською білогардійщиною і проявлені при цьому доблесть і мужність нагороджені орденами і медалями особовий склад підводних човнів «С-1» і «Щ-311» Червонопрапорного Балтійського Флоту.
Орденом Леніна нагороджені: молодший командир С. А. Алексашин, військінженер 3-го рангу А. А. Світін, лейтенант В. А. Сілін, старший політкерівник Н. К. Темнов, молодший командир І. А. Міщенко.
Орденом «Червоний прапор» нагороджені 25 чоловік, орденом «Червона зірка» - 52, медаллю «За бойові заслуги» - 7 чоловік.
(ТАРС).
