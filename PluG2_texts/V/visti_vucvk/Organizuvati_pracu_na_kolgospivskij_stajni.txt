
“При виявленні недбайливого догляду за кіньми (крадіжка відпущеного фуражу, калічення коня тощо) винних притягати до права”
(Із постанови РНК УСРР)
Знеосібка – основне лихо 
Боротися за міцного колгоспівського коня – невідкладне завдання кожного колгоспу. Але становище з кіньми в артілі ім. Ворошилова (Запоріжжя) загрозливе.
В артілі було 75 коней. Тепер лише 50, бо 25 загинуло. Загинуло через брак догляду.
Управа колгоспу цю ділянку занедбала.
Коні артілі розташовані на три стайні. В стайнях холодно. За постійний догляд та годівлю коней ніхто не відповідає. Одного разу 10 коней простояли 8 годин без їжі і без води.
Ще у квітні місяці цього року почали будувати стайню, але й досі її не закінчено, бо не використали наявних місцевих матеріялів.
Знеосібка та безвідповідальність зле відбивається на стані конярства в колгоспах.
А.П.
 — — — — — — — — — — — — — — — — — — — — — — — — — — — — — — — — — — — — — — — — — — — — — –
Рвацькі діла Павлишина
У Васильковецькому колгоспі “Червоний промінь” Михалькільського району, рада колгоспу недбає за коней. У колгоспі до коня ставлення погане. Бувають випадки, коли конюхи цілими днями не бувають на стайнях. Коням заздалегідь не готують кормів.
Виявлено, що конюхи крадуть від коней корм та носять своїм коровам.
Член ради колгоспу Павлишин Василь краде колгоспівський корм: він поставив свої корови між колгоспівські, курей своїх та качок і все це харчується за колгоспівський рахунок, а прибутки Павлишин забирає в свою кишеню.
За таке розбазарювання фуражних фондів та за ганебне ставлення до коня, треба винних притягти до суворої відповідальності.
Крапива
 — — — — — — — — — — — — — — — — — — — — — — — — — — — — — — — — — — — — — — — — — — — — — — -
Селькори перевіряють стан конярства
В Очаківському районі бригади робселькорів та колгоспників виявляють ганебне ставлення до коня. В артілі “Першого травня” конюхи не чергують уночі біля коней, а через це одна коняка задушилась поводом, що ним була прив’язана до ясел.
Так само погано доглядають коней і в артілі “Комінтерн”. Тут панує повна знеосібленість. Годують коней дуже погано, через що 10 коней загинуло.
У селі є ветлікар, але огляду коней не буває.
Не відокремлюють хорих коней від здорових, через що 7 коней захоріли на сап.
Робселькорівські бриґади вимагають від управ колгоспів, ліквідувати знеосібленість та поганий догляд за колгоспівськими кіньми.
Пост “Вістей” Дніпровий.
 — — — — — — — — — — — — — — — — — — — — — — — — — — — — — — — — — — — — — — — — — — — — — — -
Припинити розбазарювання кормів
У Переяславському районі виснажуються та гинуть коні. У Підварському колгоспі “Вільний лан” щоденно гине по 3-4 і навіть по 5 коней.
У селі Гайшині, на хуторах Помокельської сільради, в Помоклях і Ковалині, в Греблях і ще по багатьох селах коні виснажені. Падіж коней для опортуністичних керівників тут став недивним явищем. Клясовий ворог з своєю аґентурою намагається цим зірвати наші пляни.
Є часті випадки коли корм наданий колгоспним коням, конюхи розкрадають для своєї неусуспільненої худоби, як це робить в селі Помокель в артілі ”Дружба” конюх Підголовач. В селі Григорівка (артіль ім. Ворошилова) голова колгоспу Ломака розбазарює артілький овес продає на приватний ринок та на каменоломню.
Вдарити по опортуністах.
Гнат Горовенко.
 — — — — — — — — — — — — — — — — — — — — — — — — — — — — — — — — — — — — — — — — — — — — — — 
Конкурс низової преси
БУКСИРНІ БРИГАДИ ПРЕСИ – НА ДОПОМОГУ ВІДСТАЛИМ РАЙОНАМ В ОРГАНІЗАЦІЇ ВІДРЯДНОСТИ В КОЛГОСПАХ!
Запроваджують прогресивну відрядність
Бершадська районна газета “Соціялістичний шлях” 20 грудня увімкнулася до рейду перевірки за провадження відрядности та організаії праці в колгоспах.
Газета широко розгорнула масову роботу навколо боротьби за організаційно-господарське зміцнення колгоспів. Виявлено чимало фактів безгосподарности в колгоспах. Так, Вовчанський колгосп “Україна” лише тепер розпочав молотити сою, Ольгопільский колгосп “Червона Нива” був засмічений куркулями, що вели розкладницьку роботу в колгоспі.
В 10 селах уже організовано робселькорівські бриґади, що разом з колгоспниками викривають такі випадки безгосподарности, запроваджують в колгоспах проґресивну відрядність.
Колективний кореспондент “Вістей” “Соціалістичний Шлях“.
Буксирна бриґада “Радшляху” в Уланівському районі
До Уланівського району виїхала буксирна бриґада бердичівської райгазети “Радянський шлях”. Заходами бриґади в районі організували штаб керівництва конкурсом, що виробив плян роботи, накреслив основні завдання та визначив преміяльний фонд.
Вирішено опрацювати питання про конкурс на кущових зльотах редколеґій, селькорів, колгоспників-ударників. Для цього розбили ввесь район на 3 кущі, організували 3 бриґади провести підготовну роботу до зльоту.
Бриґади об’їхали 16 сіл. На широких нарадах редколеґій, стінгазет, селькорів, колгоспників-ударників та комсомольців опрацювали завдання та значення конкурсу.
Майже всюди наради відбувалися за великою активністю присутніх і виявили чимало хиб в роботі газет, селькорів.
В більшості сіл реорганізовано склад редколеґій, поповнено їх новими силами з колгоспників-ударників. На нарадах організувалися бриґади, що вже розпочали роботу, широко розгортаючи між собою соціялістичне змагання й ударництво.
Після такої підготовки відбулися кущові зльоти. На зльотах ще раз докладно опрацювали завдання і порядок проведення конкурсу.
Уланівщина має використати конкурс і на те, щоб утворити міцний робселькорівський актив для районної газети, що цими днями почне виходити
Буксирна бриґада: Машбіц, Залізний, Кучер, Вербенець, Панчук. 
