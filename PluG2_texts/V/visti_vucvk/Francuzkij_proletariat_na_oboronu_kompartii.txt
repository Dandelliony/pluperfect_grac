
Велика демонстрація в Парижі
ПАРИЖ, 18. (ТАРС). 15 тис. робітників зібралося на мітинг протесту проти утисків комуністів. На початку мітингу зібрані вітали Каремеля і Бенара - звільнених із в'язниці під натиском пролетаріяту. (Обох заарештовано за невиплату штрафу).
Під бурхливі оплески зібрання зачитано листа Семара і Монмусо, що містять заклик об'єднатися до боротьби проти загрози війни і проти спроб скасувати волю робітничих організацій. Далі листи закликають робітників до оборони СРСР та хінської революції.
Промова Кашена, що викрив підступи імперіялістів у Лізі Націй та інтриги проти першої пролетарської держави, перепинювано вигуками «Хай живе рада», «Хай живе російська революція». Появу Доріо зустрінуто бурхливими оплесками і співом «Інтернаціоналу».
Із промов з французькими моряками, виряджених до Хіни, заявив Доріо, я переконався, що «коли ви провадитимете далі кампанію за їхній поворот, то вони охоче вітатимуть її. В Хіні може повторитися історія чорноморських моряків».
Зупинившися на кампанії проти СРСР, Доріо сказав: «Борітеся, як леви, за російську революцію, борітеся, як леви проти імперіялістів і за хінську революцію». Мітинг закінчився співом «Інтернаціоналу».
Голос одважних борців із в'язниці
Декларація заарештованих французьких комуністів
ПАРИЖ, 17. (ТАРС). Ув'язнені у в'язниці комуністи - Семар, Монмусо, Кемар, Кармель та Беланже оповістили в органі французької компартії «Юманіте» декларацію, де зазначають, що французький уряд неоднаково ставиться до засуджених монархистів та комуністів.
Відзначивши, що уряд висловлює готовність звільнити монархистів, що голодують, з тим, щоб мати таким чином, привід звільнити монархиста Доде, ті, хто підписав декларацію заявляють:
«Ми наперед відкидаємо всяку кампанію в пресі, що має на меті домогтися помилування для нас. Ми відмовляємося від того, щоб нами торгували. Ми ніколи не зневажимо себе, щоб звертатися з проханням про зм'якшення кари до уряду, з яким ми боремося. Ми ніколи не зробимо чогось, що дав би урядові, пресі та лівим партійним угрупованням, відповідальним за наше ув'язнення в тюрмі та пристосування до нас каторжних законів, привід виявляти на гуманітаризм. Вчинений над нами урядом акт сваволі є тільки окремий момент у загальному плані, розрахованому на розгром робітництва. Щоб завдати удар реакції та сваволі, ми звертаємося до робітничих та селянських мас: «Ніякого помилування - амністія для всіх».
Арешт тов. Доріо відкладено
ПАРИЖ, 18. (ТАРС). Коли обговорювали запит з приводу майбутнього арешту Доріо, Барту заявив, що Доріо не заарештують, бо він в останній момент подав касаційну скаргу.
«Як що - заявив далі Барту - пізніше дозволено буде його заарештувати, то наперед буде запитано думку палати». Палата 400 голосами проти 150 ухвалила відкласти запит про арешт Семара.
Ленсбері викриває анти-радянських змовників
Заклик до лідерів англ. робітничого руху
ЛОНДОН, 17. (ТАРС). «Ленсбері Уіклі» вмістив статтю Ленсбері. Заявивши на початку, що персонально він до розстрілу 20-ти монархістів у Москві ставиться негативно, Ленсбері далі докладно висвітлює змовницьку діяльність російських емігрантів. Відзначивши, що в Лондоні число російських монархістів де-далі більшає, Ленсбері бере за приклад Сабліна, який є «персона грата» серед кол владної класи та організував у лондонськім суспільстві центр для організації антирадянського шпигунства та війни проти СРСР.
«Сотні таких білих - пише далі Ленсбері - за останні два роки приняли британське підданство, щоб мати змогу безпечніше провадити свою мерзотну пропаганду».
Спростовуючи заяву Годжсона про те, що останній не провадив шпигунства і не підтримував звязків з білими, Ленсбері пише:
«Може Чемберлен скаже нам, скільки агентів контррозвідки працюють в СРСР. Я знаю, що ці агенти були в СРСР торік. Я бачив їх там, і вони мене бачили».
Вихваляючи російську революцію, «визнану всіма за найважливіший наслідок війни», Ленсбері скаржиться, що хоч англійська робітнича партія та генеральна рада часто обіцяла всіма силами підтримувати радянський уряд, проте «між англійськими комуністами та офіціяльним робітничим рухом точиться справжня боротьба і повстала прірва, через яку, очевидно, не пощастить перекинути міст».
«Безперечно - пише Ленсбері - наші радянські товариші можуть знайти шляхи, щоб зустрінутися з представниками англійського робітничого руху на одвертій і чесній конференції, та обговорити шляхи й способи боротьби з безнастанними нападами наших ворогів».
Наприкінці своєї статті Ленсбері висловлює бажання, щоб Гендерсон, Клайнс і Мекдоналд виїхали до Москви, щоб накреслити таку політику в організаційній і агітаційній царині, що дала б англійському робітничому рухові спроможність безумовно боротися пліч-о-пліч з нашими радянськими товаришами за остаточну перемогу робітничої справи.
Ленсбері лише прекраснодушний пацифіст
ЛОНДОН, 17. (ТАРС). Орган англійської компартії «Уоркерс Лайф» виступає проти позиції Ленсбері що-до СРСР. Стаття наводить кілька цитат з газети «Ленсбері уіклі» за минулий місяць, які виявляють, що Ленсбері не підкреслював чим раз більшої небезпеки війни проти СРСР, не закликав до конкретних виступів проти війни і солідаризувався з антирадянською кампанією реакціонерів у звязку з трусом в Аркосі та торгпредстві.
«Уоркерс Лайф» цитує інтерв'ю Ленсбері, де він висловився проти розстрілів білогвардійців у СРСР.
«Це інтерв'ю - пише «Уоркерс Лайф» - свідчить лише за глибину прірви між робітництвом та обуреними пацифістами». Стаття зазначає, що капіталістичний світ на чолі з англійським імперіялізмом не нехтує ніякими вихватками, щоб спровокатувати Радянський уряд на війну».
Консерватори втрачають довір'я виборців
Наслідки додаткових виборів до парламенту
ЛОНДОН, 17. (ТАРС). Агентство Ройтера сповіщає: «На додаткових виборах у Вестбюрі, що відбулися через смерть консервативного депутата від цієї округи, обрано консерватора майора Лонга, який дістав 10.623 голоси. За кандидата лібералів Джонсто подано 10.474 голоси, а за кандидата робітничої партії Уорда подано 5.396 гол.
Примітка. Дані про минулі вибори у Вестбюрі свідчать, що консерватори втратили частину голосів, які перейшли до лібералів і робітничої партії. Так на минулих виборах за депутата консерватора подано 11.599 гол., за кандидати лібералів - 9.848 та за кандидата робітничої партії - 4.731 гол.
Цькування лондонської філії ТАРС'у
ЛОНДОН, 18. (ТАРС). «Дейлі Телеграф» і «Дейлі Геральд» публікують повідомлення «Известий» про свідчення Ельвенгрена, переказані телеграмою ТАРС'а від 3-го червня. В звязку з цим «Дейлі Телеграф» накидається на ТАРС і пише: «Зважаючи на офіціяльний характер агентства ТАРС, можна дивуватися лише тому, що воно має відділ у Лондоні. Треба сподіватися, що цей відділ зазнає долі посольства і торговельного предстваництва, коли зважити очевидний пропагандистський характер його діяльности».
Криза англійської вугільної промисловости
ЛОНДОН, 18. (ТАРС). Криза англійської вугільної промисловости де-далі загострюється. Багато копалень закриваються і шахтовласники самі вважають, що коли Франція й далі не купуватиме англійського вугілля, то в Південному Уельсі, Бергамі та Шотландії опиниться без роботи ще 40-50 тис. гірників.
Після варшавського злочину
Провокаційні вигадки
ВАРШАВА, 18. (ТАРС). «Ржеч Посполіта» протестує проти сіяння паніки серед польського суспільства поширюванням трівожних відомостей про події в СРСР. Для характеристики утворюваних штучних настроїв «Ржеч Посполіта» сповіщає, що вчора віленський кореспондент газети запитував Варшаву чи правда, що вбито французького посла в Москві, що Франція й Польща розривають стосунки з СРСР. Треба додати, що перед ухвалою вироку над Кавердою у Варшаві ретельно ширилися чутки, ніби в Москві розгромлено польське посольство і, ніби Патек виїхав до Варшави.
Обурення ленінградського пролетаріяту
ЛЕНІНГРАД, 18. (ТАРС). На багатьох Ленінградських великих підприємствах - «Красному Путиловце», Балтицькому заводі, Скорохода та інш. - відбулися масові мітинги робітників, де ухвалено резолюції протесту проти м'ягкого присуду польського суду над вбивцею т. Войкова.
В ухвалених резолюціях робітники називають суд над Кавердою комедією.
Каторжний присуд над комуністами Зах. України
ВАРШАВА, 18. (ТАРС). Луцький суд присудив 30 обвинувачених у приналежності до комуністичної партії Західної України, до в'язниці на строки від 1 року до довічного ув'язнення. До останнього присуджено 3-х чол.
Польща проторгувалася
ВАРШАВА, 18. (ТАРС). Торговельний баланс в Польщі за травень зведено з пасивом у 60 міл. злотих.
Ставка хінських мілітаристів на чужоземну допомогу
Японія далі виряджає військо до Північної Хіни
Наміри мілітаристської зграї
ШАНХАЙ, 18. (ТАРС). Як повідомляє агентство Тохо з Пекіну, головної резиденції аньгоцзюня, оповіщено, що лідери аньгоцзюня дійшли до певної згоди. Аньгоцзюнь вирішив цілком віддатися боротьбі проти червоних, лишаючи осторонь питання про компроміс.
Проголошення Чжан Цзо-ліна диктатором
НЬЮ-ЙОРК, 17. (ТАРС). За повідомленням пекінського кореспондента агенства «Асошіетед Прес», головний штаб аньгоцзюня оповістив заяву про те, що Чжан Цзо-лін за згодою всіх північних мілітаристів вступив на пост «політичного та військового диктатора всієї північної Хіни».
Далі кореспондент повідомляє, що конференція аньгоцзюня постановила боронити провінції Шандунь та Чжілі проти національного вйська; Сун Чуан-фанові та Чжан Цзун-чанові запропоновано негайно виїхати до Шандуню.
Кореспондент висловлює думку, що переговори Чжан Цзо-ліна з Чан Кай-ші та Ен Сі-шаном не дали наслідків.
Чан Кай-ші домагається визнання
НЬЮ-ЙОРК, 17. (ТАРС). За повідомленням нанкінського кореспондента газети «Нью Йорк Таймс», нанкінське міністерство закордонних справ оповістило відрядження ним до Вашінгтону спеціяльного повноваженого, щоб домогтися визнання нанкінського уряду Сполученими Штатами.
Нанкінці захопили англійську концесію
ШАНХАЙ, 18. (ТАРС). Англійську концесію у Чинцзяні захопило було військо Нанкінської армії прибувши з Янчжоу. Влада концесії заявила протест, після чого військо звільнило концесію. В місті й на території концесії з'явилися анти-японські та анти-англійські плакати.
Наступ війська Чан Кай-ші
ШАНХАЙ, 18. (ТАРС). За повідомленням китайських газет військо Чан Кай-ші взяло Цзінін за 35 кілометрів на схід від Чженшоу.
Розстріл
ШАНХАЙ, 18. (ТАРС). Сьогодні виконано смертний вирок, ухвалений англійським судом над індійським революціонером Харбантом Сингх за вбивство начальника англо-індійської поліції в Шанхаї.
Японські сподіванки
ПЕКІН, 17. (ТАРС). Японське агентство Ніпон Демпо, коментуючи утворення нового пекінського кабінету, пише: «Новий кабінет, спираючись на найстаріші елементи півночи, допоможе розбитому військові чжілійської та шандунскої провінції домогтися допомоги від Мукдену, а також дасть Чжан Цзо-лінові можливість до незалежних дій».
Японські десантні загони
ШАНХАЙ, 17. (ТАРС). За повідомленням агенстства Ройтера з Ціндао, Чжан Цзун-чан заявив японській владі, що він не бере на себе відповідальності за безпеку японських громадян у провінції Шандунь. Тому до Цзінань-фу відряджено відділ японського війська в 1.500 чоловіка.
В Ціньдао чекають прибуття нових японських військових частин.
Радсоюз
Касаційний протест в справі шпигунки Клепікової
ЛЕНІНГРАД, 18. (ТАРС). Прокуратура Балтфлоти подала до військової колегії найвищого суду касаційного протеста проти присуду Кранштадтського трибуналу в справі шпигунки Клепікової (її засуджено на 3 роки), вважаючи, що кару повинно загострити, бо вона винна не тільки у затаюванні шпигуна, але й у співучасти в шпигунстві.
Тов. Александров виїздить до Америки
МОСКВА, 18. (ТАРС). На наступному тижні до Америки виїздить голова технічної ради та член правління Дніпрельстану проф. Александров, закуповувати потрібне устаткування. Александров провадитиме з американськими фірмами переговори про замовлення на турбіни.
Приїзд реемігрантів з Франції
ЛЕНІНГРАД, 17. (ТАРС). Сьогодні вранці до Ленінграду прибув пароплав «Совет», що привіз з Гамбургу першу партію реемігрантів в 167 чоловіка, здебільшого врангелівців та групу співробітників Аркосу, що складається з десяти родин (27 чол.). Пароплав «Совет» спеціяльно устаткований, щоб привозити з Франції реемігрантів, яких чекають кілька тисяч. Реемігранти належать почасти до експедиційного корпусу, відрядженого до Франції в 1915 році, є серед них також військові полонені імперіялістичної війни. Але головна маса реемігрантів (100 чол.) це врангелівські козаки. Реемігрантів розміщено на пільгових умовах у спеціяльно пристосованому помешканні. Цими днями вони роз'їдуться на місця, де вони мешкали перед війною.
Радянсько-латвійська залізнична конференція
МОСКВА, 18. (ТАРС). В Ризі відкриваються 3 залізничні конференції. Конференції візьмуть до регулювання низки питань німецького і радянсько-латвійсько-естонського прямого безперевантажного залізничного сполучення. Делегація НКШ на ці конференції на чолі з заст. нач. ЦУЗАЛ'у тов. Керсановим виїхала до Риги.
Продаж квитків авіолотереї
МОСКВА, 18. (ТАРС). Почався продаж квитків 2-ї авіяційної лотереї. Вже є заявки на 600,000 квитків. В кінці травня почнуться подорожі навколо світу і до Европи для тих, хто виграє у першій лотереї.
Пільги для стимулювання селянського бурякосіяння
МОСКВА, 18. (ТАРС). Президія ВРНГ СРСР звернулася до союзного Раднаркому прохаючи доручити НКФ для стимулювання селянського бурякосіяння у 2-х тижневий термін подати на затвердження проєкт постанови про продовження чинности пільг на єдиний сільгоспподаток, наданих господарствам, що сіють буряки в цім році, а також сіятимуть і в 1927-28 році. Одночасно буде розроблене питання про податкові пільги для селянських господарств, що сіятимуть буряки в наступному п'ятиріччю.
