
БЕРЛІН, 4. 3-го серпня в низці прикордонних міст Німеччини відбулися демонстрації братання німецьких робітників з робітниками сусідніх з Німеччиною країн під гаслами боротьби проти імперіялістичних озброєнь фашизму, воєнної небезпеки, на оборону Радянського Союзу.
У Зінгені, поблизу Боденського озера (коло швайцарського кордону), в інтернаціональній демонстрації брали участь робітники Німеччини, Франції, Швайцарії і Австрії.
БЕРЛІН, 4. У Штольберзі, біля Ессену відбувся прикордонний антивоєнний зліт, де взяли участь 16 тис. революційних робітниць із Середнього й Долишнього Райнлянду (Німеччина), Голяндії, Бельгії, Франції і Люксембурґу. В складі німецьких учасників зльоту були колони забороненої спілки червоних фронтовиків у повному однострої.
Прикордонний зліт звернувся з привітальною телеграмою до ВКП(б), Червоної армії, висловивши від імени 15 тис. робітників, що зібралися на зліт, готовість своїми тілами боронити СРСР від нападу імперіялістів.
Польська авіяція - об'єкт особливих турбот французьких імперіялістів
ВАРШАВА, 4. У Вільні відбувся зустріч Пілсудського з міністром повітроплавання Франції Ейнаком, що прибув до Польщі для ознайомлення й інспектування польської авіяції. 
Підчас урочистого обіду в Вільні, Ейнак сказав тост, відзначивши прекрасну конструкцію польських аероплянів, а також спинившися на підписанні 2-го серпня повітряноплавній конвенції між Францією і Польщею. З відповідним тостом виступив польський міністер чужоземних справ Залеський.
***
ВАРШАВА, 4. Як повідомляє польське телеграфне аґенство, 2-го липня у Варшаві підписано повітрьоплавну конвенцію між Францією і Польщею. Конвенція реґулює багато питань торговельного повітрьоплавання і зокрема передбачає організувати другу повітряну лінію між Варшавою і Парижем через Берлін.
Війна між Францією й Італією на черзі дня
ПАРИЖ, 3. Не зважаючи на зовнішнє заспокоєння, що здавалося сталося у стосунках між Францією й Італією, французький уряд готує далі громадську думку до майбутньої війни з Італією.
30-го липня відбулися великі повітряні маневри над Ліоном. Повітряна атака тривала від 14 до 18 годин. О 21-4 годині маневри відновилися й тривали до 2-ої години ранку. В самому місті робили спроби боронитися від повітряного нападу. Зокрема, погасили електрику в усій зоні, що «зазнала нападу». В одному з кварталів міста мешканців примушували ховатися в льохи, щоб цим шляхом перевірити успішність заходів до оборони цивільної людности. Аеропляни, що «нападали» пролітали в напрямі від італійського кордону.
Маневри викликали велику тривогу серед людности.
Звідусіль
♦ У берлінських районах Моабіт, Штегліц і Шарльотенбурґ фашисти спровокували сутички з трудящими. У Моабіті й Штегліці революційні робітники відбили напад фашистів, озброєних ножами, залізними палицями й револьверами.
♦ За повідомленням з Атен, в околицях Іліясу (Пелопонес) відбулися революційні демонстрації виноградарів під гаслами грецької компартії. Між виноградарями, що були озброєні й жандармерією сталися сутички. Заарештовано двох комуністів.
♦ Детердінґ звернувся до румунських нафтових компаній з листом, де пропонує їм провести загальне скорочення видобутку нафти.
♦ Закрилася румунсько-югославська економічна конференція в Синаї. Опубліковано комюніке, спростовуються повідомлення про утворення між Румунією та Югославією митної унії. Комюніке вказує на те, що мова йде поки що тільки про обопільні митні пільги.
♦ «Газета Варшавська» повідомляє, що Чехословаччина нібито вирішила погодитися на запрошення польського уряду на конференцію аґрарних країн, що скликається з його ініціятиви в Варшаві.
На власні очі побачити державу трудящих
Проводи робітничих делеґацій до СРСР у Берліні
БЕРЛІН, 3. 3-го серпня увечорі відбулись проводи п'ятої делеґації німецьких робітників, що їде до СРСР. Заля, де відбувалися проводи, переповнена здебільшого безпартійними робітниками й робітницями. Залю прикрашено плякатами, які говорили про тісне братське єднання революційних робітників Німеччини з пролетаріятом СРСР і з радянською державою. З гасел відзначалися такі: «На імперіялістичну війну ми відповімо революцією», «Сталін виконає заповіти Леніна», «Червона Армія боронить Радянський Союз».
Як основний доповідач, виступив голова фабзавкому кабельного заводу т. Альбрехт, учасник останньої робітничої делеґації до СРСР.
Т. Альбрехт закінчив свою промову таким закликом до членів робітничої делеґації: «Товариші, робітники й робітниці з підприємств, їдьте до СРСР, огляньте й обслідуйте критично все, що робиться в СРСР, і потім скажіть нам тільки правду. Якщо ви ідете до СРСР, як супротивники, то так само як і я колись, ви повернетеся звідти як друзі СРСР. На вас покладається місію переказати робітничій клясі СРСР, що пролетаріят Німеччини вважає себе за одного з найпильніших загонів міжнародньої кляси для оборони СРСР». Після цих слів присутні заспівали «Інтернаціонал».
