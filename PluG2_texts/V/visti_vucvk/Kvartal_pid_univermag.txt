
Хаторг не так давно відкрив на майдані Рози Люксембурґ найбільший у Харкові універсальний магазин, що працює дуже успішно. Обороти магазину дедалі зростають і він вже на сьогодні не встигає обслужити всіх покупців. В зв’язку з цим перед Хаторгом стало питання про поширення магазину.
Намічено з весни до теперішнього будинку добудувати з обох боків нові корпуси і поширити в такий спосіб універмаг. Як закінчать будівництво, універмаг посідатиме цілий квартакл від Сергіївського майдану до вул. Вільної Академії. На нашому фоті показано, який вигляд матиме універмаг по закінченні будування. Це буде через два роки. Протягом наступного будівельного сезону до магазина добудують лише ліве крило. Праве крило закінчать будувати в сезон 1931 – 32 р.
 — 
ОХОПИТИ МЕДИЧНОЮ ДОПОМОГОЮ ВСЕ НАСЕЛЕННЯ
НАПЕРЕДОДНІ ЛІКВІДАЦІЇ ПРИВАТНОЇ ЛІКАРСЬКОЇ ПРАКТИКИ
Секція охорони здоров’я харківської міської ради регулярно одержує заяви від лікарів, що вони мають приватну практику, де вони просять взяти їхна роботу до лікувальних закладів і використати в повній мірі.
 — Дивуватись з цього не доводиться, зазначив на розмові з нашим співробітником активний працівник секції лікар Тер–Мікаєлян. Всю систему розгортання радянської медицини і заходів у галузі охорони здоров’я скеровано на те , щоб остаточно зліквідувати приватню лікарську практику. За умов диктатури пролетаріяту населення медичну допомогу повинно одержувати виключно від держави. Це аксіома.
Нині завдяки розвиткові сітки поліклінік та інших лікувальних закладів, населення одержує кваліфіковану меддопомогу. Там є добре впорядковані лябораторії, устатковання т. ін. Приватна практика не відограє тепер помітної ролі. Надалі запроваджується низка заходів щоб ще більше зменшити її. Наприклад , державні лабораторії не робитимуть аналіз за рецептами приватних лікарів. Так само, аптеки поліклінік не видаватимуть ліків за їхніми рецептами т. ін.
Надалі ми гадаємо, каже лікар Тер–Мікаєлян, організувати всіх медичних робітників в спеціальні осередки на кооперативних засадах на зразок консультацій колеґії оборонців. Туди залучать усіх лікарів і за плату там населення може одержати кваліфіковану меддопомогу.
Одночасно ми гадаємо використати всіх лікарів у своїх поліклініках, де є роботи чимало. Нині ставиться питання про збільшення зарплати медробітникам і можна думати, що лікарі навіть такі , що на приватній практиці мають чималі прибутки, охоче підуть на роботу до державних та громадських поліклінік і лікувальних закладів.
 — 
ХАРКІВСЬКИЙ АВТОДОР ПРО БУДІВНИІТВО ТРАКТОРНОГО ЗАВОДУ ТА ЦЕНТРАЛЬНИХ АВТОМАЙСТЕРЕНЬ
Цими днями президія харківського окравтодору заслухала доклад про будівництво тракторного завода та харківських центральних автомайстерень.
Президія визнала, що автодорівська громадськість вже тепер повинна поставити перед собою найважливіше завдання — підготувати селянство і навчати його керувати трактором, бо велетенська продукція завода піде виключно на село. Президія ухвалила утворити тракторну секцію, що повинна ув’язати свою роботу з роботою Тракторобуду. Своїй шляховій секції президія доручила якнайшвидше розробити питання про побудування шляху між Харковом і Лосевим для вантажного, автомобільного та пасажирського руху.
Щодо будування центральних авто майстерень, то президія констатувала, що це питання ще на сьогодні практично не роз’язано. Постанову окрвиконкому про форсований темп будування майстерень не виконано. Так само нічого не зроблено в галузі фінансування будівництва, а це, безперечно, затримає його розвиток.
 — 
ПОЧАЛАСЯ ЧИСТКА НАРКОМТОРГУ І ДЕРЖТОРГУ УСРР
Утворено кілька бриґад з робітників, студентів ВИШ’ів і фахівців. — Колективи спец. робітників Наркомторгу та Укрдержторгу ухвалили всебічно допомогти чистці апарату.
Чистка апарату торговельних органів має особливе значення, бо як відомо непман, витиснутий із своїх позицій, робить спробу всіма силами пролізти до радянського торговельного апарату. Тим то правильна клясова лінія, як торговельних органів держави й кооперації, так і реґулятивних органів щодо добору співробітників набирає особливого значіння.
***
Комісія, складена для чистки апарату Наркомторгу та Укрдержторгу, вже організувала бриґади з робітників харківських заводів — ХПЗ, Велозавод, Авіозавод та інш., студентів харківських ВИШ’ів (зокрема ІНГ), фахівців із ЦСУ, держпляну і кооперативних організацій, що їх дали профсоюзні організації тощо. Всього намічено утворити 10 бриґад для перевірки НКТоргу і 10 бриґад для перевірки Держторгу.
Щоб дати бриґадам змогу працювати увечері (бо вдень бриґадири заняті на підприємствах), змінено години праці НКТоргу і Укрдержторгу — а саме з 11½ год. до 8 год. з 2-х годинною перервою між 3 і 5 год. Нині бриґади опрацювали програми обслідування окремих відділів, ці програми будуть погоджені з відповідальними відділами, після чого почнеться перевірка.
Загальні збори бриґадирів за пропозицією робітників ХПЗ та Авіазаводу, ухвалили працювати навіть у вихідні дні, щоб прискорити темп чистки.
***
Відбулися загальні збори співробітників Наркомторгу та Укрдержторгу, де з доповідями про завдання чистки виступив голова комісії т. Афонін. Співробітники обох установ, що виступали, обіцяли всебічно допомогти комісії в її роботі, виявити хворобливі явища в діяльності обох установ, вичистити з апарату все шкідливе й вороже соціялістичному будівництву та допомогти в реорганізації апаратів обох установ, що провадитиметься по закінченні перевірки й чистки.
На зборах робітників НКТоргу виступив т. Вейцер. Відзначивши важливі завдання органів регулювання торгу за нинішньої реконструктивної доби, т. Вейцер підкреслив , що для соціялістичного будівництва потрібні люди, що активно й свідомо беруть участь в нашому будівництві.
 — Треба відмовитися від того , що, мовляв, «все добре, і всі добрі люди», а всі хиби в роботі залежать від «об’єктивних причин». Треба виявити конкретних винуватців і разом з тим намітити ті шляхи, що допоможуть нам усунути хиби в дальшій роботі. Колектив співробітників НКТоргу повинен всебічно допомогти комісії в чистці апарату НКТ.
***
Співробітники обох установ у своїх постановах обіцяли всебічно підтримати чистку. Зокрема, ухвалено випускати спеціяльні номери стінгазети і що-п’ятиденки — спеціальні бюлетені, присвячені чистці. 
