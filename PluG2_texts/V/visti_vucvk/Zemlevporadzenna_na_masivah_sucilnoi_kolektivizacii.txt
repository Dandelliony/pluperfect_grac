
За п’ятирічним пляном на Одещині передбачали цілком закінчити землевпорядкувальні роботи у 1931 р., але буйний розвиток колективного руху, суцільна колективізація вже найближчого часу двох районів округи, зламали ці плани й змінили передбачення п’ятирічки. Вже дотепер землевпоряджено понад 80% орної землі.
Землевпорядження цього року головним чином спрямоване на усуспільнення сільського господарства, на створення громадських сівозмінів тощо. За дві третини цьогорічного польового періоду проведено роботу в 250 колгоспах на площі 90 тис. га.
Головне в проведенні землевпорядкувальних робіт — це сувора клясова політика. Але земельні органи досі не могли похвалитися своєю чіткою роботою, в минулому вони збочували з клясової лінії. Щоправда, це вже в минулому; клясова лінія в землевпорядкувальних роботах стоїть тепер на першому плані, найкращі та найближчі ділянки надається колгоспам та бідняцькій частині села, а також жінкам-одиначкам, партизанам і червоноармійцям громадянської війни.
Суворе дотримання клясової лінії вимагає щоб апарат землевпорядників був соціально витриманий Але, на жаль, досі цього не було: апарат був засмічений ворожим елементом. Нещодавно земвідділові довелося зняти з роботи начальника землевпорядної партії Сорокіна за перекручування клясової лінії (йото вже засуджено па 1 рік), землевпорядника Каплунову звільнено за брутальне ставлення до людности та за дрібне хабарництво притягнено до судової відповідальности й землевпорядника Петрова також за хабарі. Наступна чистка має ще більше оздоровити апарат землевпорядників.
В перебігові робіт трапляються і чимало дефектів. Подекуди землевпорядковані громади не досить виконують громадські сівозміни, ці громади погано ще забезпечені знаряддям виробництва. Незадовільний ефект з землевпорядкування головним чином є наслідком надто швидкого темпу землевпорядкування, бо за ним не встигають аґрономи, що мусять обслуговувати землевпорядковані громади; сітка районних агрономів недостатня і вони не завжди провадять економічне обслуговування площі, накресленої до землевпорядкування. Нема також гарного обслуговуваная та аґрономічного догляду на землевпорядкованій вже площі Чимало е випадків запису до колгоспів, щоб дістати кращі ділянки землі, а тоді знов виділитися. Ці хитрощі викривається.
Майбутній рік дасть рішучий злам у землевпорядкуванні. Будівництво нових шости машино-тракторних станцій створить справжню революцію і в землевпорядкуванні; доведеться переземлевпорядковувати всю площу господарств, які приймуть статут станції. На цій площі створять новий громадський сівозмін, щоб машино-тракторний обробіток землі був найрентабельніший. Межі будуть знищені, землю кількох громад зведеться до одного масиву, до одного клину, до одного громадського сівозміну, глитаївські ж ділянки будуть ген по краях таких великих масивів.
В першу чергу таке міжселищне землевпорядкування проведуть у районах суцільної колективізації — Березівському та Т.-Березанському, де низку земгромад зведуть до одного масиву на площі 8 — 10 тис. га, де буде громадський сівозмін, що правитиме за найкращий спосіб підвищити врожайність.
Д. Ліст.
Занедбали важливу ділянку
Сільські організації на Мелітопільщині не дали відсічі глитайській аґітації та не організували незаможників навколо маш.-тракторних станцій
Машино-тракторна станція — це вдар по глитаєві, вона вириває з глитаївських лабет бідняка, від «товариських» з ним супряг. На Мелітопільщині глитаї це добре усвідомили і тому шалено аґітують проти тракторної станції, проти тракторних колон; вони намагаються зживати метод «морального» впливу і навіть, де спиняються перед фізичною розправою. У с. Різдвянці глитайня ширила серед селян чутки, ніби чужоземні держави беруть на облік усіх селян, які записуються до «комунії», щоб потім з ними розрахуватися. У Ново-Дмитрівці, Генічеського району, глитаям навіть пощастило на загальних зборах селян провести гасло «геть тракторні колони»; споюючи бідноту горілкою, вони домоглися того, що чикало селян подали заяви про викреслення їх із списків тракторної кололи. Фактів шаленого опору глитаїв проведенню великої справи — чимало, клясовий ворог діє організовано, з потрібною підготовкою.
На жаль наші партійні, комсомольські та громадські організації на селі часто же можуть протиставити клясової свідомости бідноти глитаївським вихваткам. Наприклад, секретар партосередку с Ново-Дмитрівки, де глитаї особливо розперевалиси, говорить, що проводити серед селян роботу в справі втягнення їх до тракторних колон вій не зобов’язаний; голова ТВД того ж села, замісць показати селянам приклад сам відмовляється обробляти землю силами тракторної колони. Райвиконкоми недбало ставляться до цієї справи Напр., у Генічеському районі, де селяни організувалися в групу, що склала угоду про тракторний обробіток землі, ніяк не доможуться від РВК’у відводу землі. Навіть СОЗ’и, що мусили б узяти найжвавішу участь у цій справі, підтримують опір глитайні. СОЗ «Селянин», напр., ухвалив відмовитися від тракторного обробку землі.
Буває й таке, що беруть трактори й після використання «забувають» повернути, а тому машина марно стоять на подвір’ї; трапилося таке з артіллю «Розселення» Але бував так, що чекають селяни на машину і не «дочекаються» (Ново-Павлівка, Н.-Троїцького р-ну).
Усе це свідчить про те, що відповідні органи не провели достатньої роботи серед селянства в справі втягнення їх до тракторних колон Отже, треба негайно виправити цю хибу, а також дати по руках глитайні, що намагається чинити опір розгортанню машино-тракторної справи.
П. Болштянський. 
