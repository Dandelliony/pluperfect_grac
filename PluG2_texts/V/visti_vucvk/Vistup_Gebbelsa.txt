
БЕРЛІН, 1 березня. (ТАРС). Міністр пропаганди Геббельс виступив у Мюнстері з промовою, в якій заявив, що західні держави напали на Німеччину, щоб знову поставити її в умови і на рівень Вестфальського, або, принаймні, Версальського миру (Вестфальський мир, який розчленовував Німеччину, був укладений у 1648 р. в результаті 30-річної війни).
«Західні держави, - продовжував Геббельс, - прагнуть підпорядкувати своїм інтересам народи. Тим самим вони являють собою світову небезпеку. Німецький народ усвідомлює собі те, що в нинішній війні справа йде про життя і смерть. Звернути з шляху тепер неможливо. Ми точно знаємо свої ресурси і засоби, як і ресурси наших ворогів».
Далі Геббельс вказав, що німецькі озброєні сили сповнені рішучості здійснити заходи, які будуть необхідні для побідоносного закінчення війни.
Лист французької компартії Торезові
ЛОНДОН, 1 березня. (ТАРС). «Дейлі уоркер» повідомляє, що французька компартія надіслала своєму генеральному секретарю Торезові лист, в якому заявляє, що лишається єдиною і більш ніж будьколи сповненою рішучості до кінця продовжувати свою боротьбу за мир, проти імперіалістичної війни.
Рішення французського сенату про Кашена
ПАРИЖ, 1 березня. (ТАРС). Розгул терору в «демократичній» Франції посилюється з кожним днем. Справжні обранці французського народу депутати-комуністи позбавлені повноважень і віддані до військово-польового суду.
До вчорашнього дня у французському парламенті залишався один комуніст - сенатор Марсель Кашен. Для розгляду «справи» Кашена сенат створив спеціальну комісію, на засіданні якої Кашен заявив: «Я обраний волею народу і делегований у сенат, щоб представляти певну політику. Я залишаюсь вірний своєму минулому. Я залишаюсь на тій же позиції».
Вчора, як повідомляє Гавас, сенат вирішив позбавити Кашена сенаторських прав.
Англійський натиск на Італію
ЛОНДОН, 1 березня. (ТАРС). Уряд вирішив посилити натиск на Італію. Англійський «контроль над контрабандою» досі не застосовувався до експорту німецького вугілля в Італію. Уряд заявляв, що надає Італії певну відстрочку, щоб вона могла знайти інших поставщиків вугілля. Сьогодні, як повідомляє Рейтер, в Лондоні оголошено, що англійським воєнним кораблям наказано затримувати всі судна, які перевозять німецьке вугілля в Італію.
Німці з пароплава „Асама-Мару" доставлені в Токіо
ТОКІО, 1 березня. (ТАРС). Агенство Домей Цусін повідомляє, що вчора в Токійську затоку ввійшов допоміжний англійський крейсер для передачі 9 німців, знятих англійцями 21 січня з японського пароплава «Асама-Мару».
Всі прийняті японськими властями німці передані німецькому консульству.
Нові маневри англо-французського блоку
БЕРЛІН, 2 березня. (ТАРС). Цими днями англійська газета «Дейлі телеграф ент Морнінг Пост» виступила з повідомленням про те, що ніби Гітлер підготовив до приїзду Уеллеса нові мирні пропозиції. Це повідомлення було передруковане багатьма англійськими, французськими і американськими газетами. За цим повідомленням Німеччина нібито висунула такі п'ять умов миру: 1. Відновлення польської держави на частині території, зайнятій Німеччиною, з наданням їй виходу в море. 2. Надання самоврядування Чехо-Словаччині. 3. Відновлення Австрії. 4. Повернення Німеччині її колишніх колоній. 5. Участь Німеччини у загальній конференції по роззброєнню.
Як повідомляє Німецьке інформаційне бюро, німецькі газети дають різку відсіч цим повідомленням англійської і французської преси, називаючи їх «новою провокацією англо-французських паліїв війни». Газета «Дейче альгемейне цейтунг» вважає появлення такого роду повідомлень «ознакою нервозності» в англо-французських керівних колах.
«Погані нерви, - пише газета, - ніколи не вважались ознакою сили і впевненості, тим більше у воєнний час. Верховне керівництво Німеччини не потребує компромісів для того, щоб забезпечити життєвий простір Німеччини в Середній Європі. Німеччина ще ніколи не була така сильна у воєнному і економічному відношенні».
Газета «Данцігер форпостен» пише, що метою західних держав тепер є розчленування Німеччини. Оскільки вони відхилили мирні пропозиції Німеччини, Німеччина прийняла виклик. «Боротьба триватиме до перемоги».
Уеллес прибув у Берлін
БЕРЛІН, 1 березня. (ТАРС). Сьогодні сюди прибув Уеллес у супроводі завідуючого європейським відділом державного департаменту США Моффата. Сьогодні Уеллес був прийнятий міністром закордонних справ Ріббентропом. На прийомі був присутній також повірений у справах США в Берліні Керк.
Загострення становища в Індії
ЛОНДОН, 1 березня. (ТАРС). За повідомленням «Ньюс кронікл» виконком Індійського національного конгресу 28 лютого після виступу Ганді вирішив припинити дальші переговори з віце-королем Індії Лінлітгоу.
Виконком прийшов до висновку, що «Індія і Англія не мають спільної бази для переговорів і що англійські цілі війни неприйнятні для Індії, оскільки Англія не бажає передати владу в руки індійського народу».
Нью-Йорк, 1 березня. (ТАРС). За повідомленням Юнайтед Пресс, виконком Індійського національного конгресу схвалив проведення кампанії громадянської непокори в знак протесту проти відмовлення Англії негайно надати Індії незалежність. Виконком прийняв пропозицію Ганді відстрочити початок кампанії на кілька днів, щоб вирішити, коли і як почати.
Виконком закликав членів конгресу протестувати проти заяви Англії, що Індія є воюючою країною, і відмежуватися від європейської війни, яка «провадиться в інтересах англійського імперіалізму».
Лідери конгресу Неру і Патель закликають негайно почати боротьбу за незалежність Індії.
ЛОНДОН, 1 березня. (ТАРС). За повідомленням Рейтер, бюро виконкому Індійського національного конгресу знову прийняло резолюцію про те, що метою Індії є досягнення повної незалежності.
У вступній частині резолюції говориться, що останні заяви від імені англійського уряду показують, що Англія провадить війну в імперіалістичних цілях. При таких обставинах конгрес не може підтримувати війну, і тому висловлює протест проти використання індійських військ у боротьбі за Англію і проти відправлення з Індії людей та матеріалів для воєнних цілей.
Чутки про вбивство Маурі Рюємя
СТОКГОЛЬМ, 1 березня. (ТАРС). В колах шведських буржуазних журналістів циркулюють чутки про те, що фінські білогвардійці убили відомого фінського соціал-демократа Маурі Рюємя, який недавно звернувся з викривальним листом до Таннера.
