
Обслуговування споживачів великих житлокоопів
Московська споживча система провела вдалий досвід обслуговування населення великих житлових кооперативів. У великому будинку з населенням близько 1 тис. чол. справу налагоджено так. В окремі скриньки пожильці кидають заяви на продукти. А потім зразу ж магазин постачає продукти додому.
Це, звичайно, дуже вигідно, для споживачів, бо позбавляє їх потреби витрачати час у чергах і одночасно розвантажує крамниці.
Товариство сприяння колективізації
У саратівських робітників виникла дуже гарна думка про створення добровільного товариства сприяння колективізації. Всі робітники спирто-заводу записалися членами до цього товариства і вирішили зразу ж розгорнути практичну роботу. Так само зробили робітники лісозаводу. Вони посилають до підшефного села бриґади для організаційно-господарської і політично-культурної допомоги.
Культобслуговування соціялістичного сектора
В пляні Головполітосвіти про культурно-освітнє обслуговування соціялістичного сектора сільського господарства основну увагу звертається на культосвітню роботу у великих колгоспах та їхніх об’єднаннях, в радгоспах, у районах суцільної колективізації та машинотракторних станцій. …
У великих колгоспах широко розгорнута буде культурно-освітня робота. В кожному з великих сіл (понад 150 дворів), що входять до складу колгоспів, організовується культпункт, або червоний куток, пересувну бібліотеку і колгоспний гурток на кожному з кутків села….
