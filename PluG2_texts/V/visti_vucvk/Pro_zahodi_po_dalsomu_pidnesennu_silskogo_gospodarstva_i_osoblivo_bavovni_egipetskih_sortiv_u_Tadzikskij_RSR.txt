
Постанова Ради Народних Комісарів Союзу РСР і Центрального Комітету ВКП(б)
Таджикський народ під керівицтвом Леніна - Сталіна з братською допомогою великого російського народу за 10 років і особливо за останні три роки добився великих успіхів у піднесенні сільського господарства Таджикістана і особливо в розвитку бавовництва.
Колективізовано 97,4 проц. дехкаських господарств. Відбудоване і значно розширене іригаційне господарство республіки. За роки двох сталінських п'ятирічок капіталовкладення в іригацію становили 205,4 міліона карбованців. Поливна площа за ці роки зросла на 62,2 тисячі гектарів і в 1939 році досягла 288,6 тисячі гектарів. Освоюється Вахшська іригаційна система, яка забезпечує приріст 22 тисяч гектарів нових земель і стале водозабезпечення 72 тисяч гектарів старих земель.
На основі чудового народного руху за воду, який широко розгорнувся, колгоспники Таджикістана в 1939 році збудували частину Великого Ферганського каналу імені Сталіна довжиною в 46 кілометрів, здійснюється друга черга від Канібадама до Ленінабада довжиною в 90 кілометрів. Силами колгоспів у 1939 році проведена велика робота по поліпшенню і реконструкції існуючих іригаційних систем. Колгоспниками Вахшської долини проведена робота по поглибленню колекторів на відстані 80 кілометрів, колгоспники Гіссарської долини протягом 50 днів збудували зрошувальний і осушний канал довжиною в 41 кілометр.
Значних успіхів добилась Таджикська РСР у розведенні високоцінних сортів бавовнику. За роки сталінських п'ятирічок площа посіву бавовнику збільшилась у півтора раза. Освоєна культура єгіпетського бавовнику, посіви якого в 1939 році становлять 39.724 гектари.
