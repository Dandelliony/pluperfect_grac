
БЕРЛІН, 31 грудня. (ТАРС). Як повідомляє Німецьке інформаційне бюро, Гітлер звернувся з новорічною відозвою до націонал-соціалістської партії. В цій відозві, між іншим, говориться:
«Коли 7 років тому націонал-соціалізм після безприкладної боротьби за німецький народ був закликаний, нарешті, до керівництва країною, Німеччина знаходилась в такому становищі, що Клемансо міг заявити:«На світі є 20 міліонів зайвих німців». Нав'язаний для здійснення цього побажання німецькому народові Версальський договір не розчарував його творців. 7 міліонів безробітних становили разом з їх сім'ями 24 мільйони людей, позбавлених всіх засобів існування.
Протягом 15 років демократична Німеччина випрошувала ревізію найгіркішої несправедливості, яка колинебудь була заподіяна народові Представники світової плутократії і соціал-демократії холодно відхиляли ці просьби або ж відмахувались знущальницькими фразами.
Після того, як багаторічна спроба прийти до мирної угоди з плутократичними державами не вдалась, нова Німеччина самостійно взялась захищати свої права. Намір позбавити політичних прав 80-міліонну націю, позбавити її права брати участь в розподілі світових багатств стільки ж злочинний, скільки і безглуздий.
Всі спроби добитись необхідного політичного і економічного становища Німеччини в згоді з іншими державами зазнавали поразки через егоїзм, безглуздя або злу волю західних країн і їх державних діячів. Таким чином визволення німецького народу повинно було послідувати з допомогою тієї сили, яка застосовувалась в усі часи великих народних лихоліть, коли самозахист вважався священним». 
Про війну, яка ведеться Англією і Францією проти Німеччини, у відозві говориться:
«Спочатку західні держави оголосили, що хочуть допомогти Польщі. Вони могли легко допомогти їй. Їм не треба було таким нахабним чином втягувати Польщу в війну. Польща на досвіді переконалась завдяки могутньому удару нашої армії в наслідках свого божевільного кроку. Кінцевою метою вони оголосили тепер не відновлення Польщі, а усунення моєї персони, що означає викорінення націонал-соціалізму. До їх свідомості не доходить, що після досвіду 1918 року німецький народ не піддасться на дурацький обман. Після цього, знявши маску, вони оголосили, що їх метою є винищення німецького народу.
Маючи боягузливу надію, вони не зупиняються ні перед тим, щоб залучити до виконання цього завдання нейтральні країни, ні перед тим, щоб використати найманих убивць.
Німецький народ не бажає цієї війни. До останньої хвилини я пропонував Анлії німецьку дружбу. Після того, як польська проблема була розв'язана, я зробив пропозицію про гарантування миру у Європі.
Але західні держави не відступали від своїх планів знищення Німеччини. Ці пани заінтересовані у війні. Отже, вони її і дістануть. З самої першої фази конфлікту виявились два моменти: поперше, вони не насмілились зробити наступ на лінію Зігфріда, подруге, скрізь, де німецькі солдати помірялись силами з своїми противниками, вони (тобто німецькі війська) прославили німецькі війська і німецьку зброю.
Хай 1940 рік принесе рішення. Німецька нація ніколи не допустить того, щоб злочинці Версаля знову панували над нею. Ми маємо ясну мету в нинішній війні: Німеччина і вся Європа повинні бути звільнені від постійної загрози насильства, яке виходить як від старої, так і від нової Англії. На цей раз треба вирвати зброю з рук паліїв війни і тих, хто оголошує війну. Ми боремось не тільки проти несправедливостей Версаля, але і за відвернення ще більшої несправедливості, яка може послідувати замість нього.
Ми переконані (у відміну від Чемберлена) в тому, що нова Європа не повинна бути створена силами дляхліючого світу і так званими державними діячами, які навіть у власній країні не можуть розв'язати найпростіші проблеми. Ми вважаємо, що створити нову Європу повинні будуть нові народи і сили, які за своїм становищем і за своїми справами можуть бути схарактеризовані як молоді і найбільш продуктивні з усіх інших народів».
Війна в Західній Європі
БЕРЛІН, 2 січня. (ТАРС). Верховне командування німецької армії передає в своєму зведенні: «На заході слабий артилерійський вогонь. 31 грудня, повертаючись з розвідки німецького побережжя Північного моря, англійські літаки пролетіли над голландською територією. 1 січня німецькі повітряні сили зробили ряд розвідувальних польотів над Шетландськими і Оркнейськими островами, під час яких добули ряд цінних відомостей. Частина наших розвідувачів зіткнулась в 200 клм. від шотландського побережжя з великими силами противника. Один німецький літак зробив вимушену посадку на воду. Один англійський літак був настільки сильно пошкоджений, що навряд чи повернеться на свою базу».
ЛОНДОН, 2 січня. (ТАРС). Англійське міністерство авіації опублікувало черговий список втрат льотного складу. Згідно з списком за останній час загинуло 48 чоловік, включаючи вбитих, померлих від ран і таких, що вважались раніше загиблими безвісті.
ЛОНДОН, 2 січня. (ТАРС). Як повідомляє агенство Рейтер, англійське міністерство авіації оголосило, що вчора літаки берегової оборони, які несуть патрульну службу в районі Північного моря, збили німецький літак. В комюніке міністерства говориться: «Вчора під час повітряного бою, який відбувся над морем в 130 милях від східного узбережжя Шотландії, 3 англійських літаки вступили в бій з двома двох моторними німецькими літаками Гейнкель. Бій тривав півгодини. Один з англійських літаків заподіяв значні пошкодження німецькому літакові.
Другий німецький літак був атакований двома англійськими літаками, але йому вдалось сховатися в хмарах і втекти від переслідування».
Виступи англійських лейбористських і профспілкових організацій проти допомоги білофінам
ЛОНДОН, 2 січня. (ТАРС). Комітет районної організації лейбористської партії Південного Педдінгтона (Лондон) ухвалив резолюцію, в якій закликає виконком партії і Конгрес тред-юніонів почати кампанію за заборону вивозу воєнних матеріалів у Фінляндію. Резолюція осуджує англійські власті за видачу ліцензій на експорт воєнних матеріалів у Фінляндію.
Філіал об'єданої спілки машинобудівників в Ектоні (західна частина Лондона) в своїй резолюції зазначає, що дії англійського уряду примусили Радянський Союз вжити щодо Фінляндії заходів в цілях гарантування своєї безпеки. Резолюція відмічає, що дії виконкому лейбористської партії суперечать інтересам робітників і розраховані на підтримку політики англійських імперіалістів.
«Дейлі Уоркер» наводить витяги з щомісячного журналу гірників Дургема. Журнал пише: «Ми закликаємо всіх робітників бути пильними і не допускати, щоб їх використали як знаряддя проти соціалістичної Росії».
Співчуття радянського уряду турецькому урядові, в зв'язку з землетрусом в Туреччині
АНКАРА, 1 січня. (ТАРС). Сьогодні повпред СРСР в Туреччині тов. Терентьєв відвідав міністра закордонних справ Сараджоглу і висловив турецькому урядові від імені радянського уряду співчуття в зв'язку з катастрофою, якої зазнали східні райони Туреччини.
Наслідки землетрусу в Туреччині
АНКАРА, 1 січня. (ТАРС). Турецький уряд дізнався про розміри катастрофи лише через добу, бо всякий зв'язок з районами землетрусу був перерваний. За попередніми даними, під час землетрусу загинуло кілька десятків тисяч чоловік. Треба відмітити, що ця цифра стосується тільки населення міст. Що робиться в селах, ніхто не знає. Гадають, що серед населення сіл число загиблих не менш, ніж в містах. Трудність становища в районі землетрусу полягає в тому, що ті, які лишились живими, не можуть одержати допомогу через бездоріжжя. В особливо тяжкому стані опинилось населення сіл, відрізаних від районних центрів. Постачання потерпілих продуктами харчування надзвичайно утруднене. Населення в районі землетрусу гине від холоду і голоду.
Турецький уряд передбачає організувати постачання населення теплим одягом і іншими необхідними речами з допомогою літаків. По всій країні проводиться збір пожертв на користь потерпілих.
Поширення в Англії «Короткого курсу історії ВКП(б)»
ЛОНДОН, 1 січня. (ТАРС). В Англії за останні 9 місяців було продано 45 тис. екземплярів англійського видання «Короткого курсу історії ВКП(б)».
