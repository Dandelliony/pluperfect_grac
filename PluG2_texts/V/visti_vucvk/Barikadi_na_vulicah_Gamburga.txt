
ПОЛІЦІЯ РОСТРІЛЮВАЛА БЕЗБОРОННИХ РОБІТНИКІВ
КОМПАРТІЯ ЗАКЛИКАЄ ОГОЛОСИТИ СТРАЙК ПРОТЕСТУ
БЕРЛІН, 30. Починаючи з полудня, у Гамбурзі відбуваються криваві сутички безробітних і робітників з поліцією, що на її чолі стоїть соціял-демократ Шенфельер. У самому Гамбурзі, робітники однієї будівлі поруч біржі почали протестувати проти поліцейської розправи з беззбройними безробітними. Тоді поліція почала діяти проти будівельників. Робітники з будівлі засипали поліцію хмарою цегли. Поліція почала стріляти на будівлю. Робітники оголосили страйк і заявили, що поновлять роботу тоді, як негайно виведуть поліцію з району будівлі. Весь район оточили міцні загони поліції.
* * *
БЕРЛІН, 31. Сутички між гамбурзькою поліцією та безробітними та будівельними робітниками, що стали на їхню оборону тривали 30 січня до пізньої ночі. Робітники на одній вулиці збудували високу барикаду. Загальне число потерпілих ще невідомо. Один робітник тяжко поранений, троє мають тяжкі покалічення і їх транспортували до лікарні — поліцаї по-звірячому били їх. Четверо робітників тяжко поранені тупою зброєю. Поліція сповіщає, що в числі потерпілих 11 поліцаїв. Гамбурзький окружком компартії закликає всіх робітників та безробітних виступити проти поліцайських провокацій і негайно оголосити страйк протесту.
* * *
БЕРЛІН, 31. Вчорашні події в Гамбурзі скидалися на травневі події в Берліні. Квартали, де відбувалися бої, оточила поліція. Весь час вулицями курсують бронеавтомобілі з прожекторами, освітлюючи будинки. Але не вважаючи на це демонстранти весь час збиралися. Поліція, розганяючи їх, вживала гумових палиць та вогнепальної зброї.
* * *
БЕРЛІН, 30. З 20 по 25 січня число безробітних у Німеччині, що дістають допомогу збільшилося на 90 тис. і дорівняло 2.250 тис. Фактично ж число безробітних куди більше.
Навіть «Форвертс» вважає, що загальне число безробітних, включаючи й тих, що не дістають допомоги, дорівнює 3½ мільйонів. Разом з членами родин безробітних в Німеччині безробіття охопило понад 10 мілн. чоловіка.
 — -
С. Д. ВАТАЖКАМ НЕ ПОЩАСТИЛО ОШУКАТИ РОБІТНИКІВ
БЕРЛІН, 30. Закінчила свої роботи надзвичайна конференція берлінської організації с.д. партії, яку скликано під тисненням мас, що вимагали обговорити політику партії , яка призвела до величезних втрат с.д. та до перемоги комуністів на комунальних виборах. Провід організацією зшахраював, поставивши на обговорення не справи політики партії, а справу про фінансовій стан Берліна. Не вважаючи на те, що керівництво намагалося спрямувати конференцію річищем антикомуністичного цькування, в ухваленій резолюції все ж є пункт, який констатує, що коаліційний уряд виконав ряд вимог фінансового капіталу, спрямованих проти робітників.
 — 
ПІДГОТОВКА ДО ЗАБОРОНИ КОМПАРТІЇ
БЕРЛІН, 30. По всій Німеччині відбуваються масові труси у приміщеннях компартії та в окремих членів компартії. Скрізь поліція чинить без усяких підстав. Комуністична преса зазначає, що єдина мета трусів є зібрати матеріял для наступної заборони компартії.
***
БЕРЛІН, 30. 27 січня у Ляйпцизі почався процес 26 робітників, заарештованих у жовтні 1929 року підчас демонстрації протесту проти заборони спілки червоних фронтовиків. Ще на початку судового засідання робітників, що прийшли слухати процес, поліція вигнала із зала засідань. Як тільки відкрили судове засідання, обвинувачені стоячи співали Інтернаціонал. Їхній спів підтримала більшість присутніх у залі робітників. З сторони обвинувачених до суду викликали 22 свідків — усіх поліцайських чиновників. Між іншим, уже перший свідок обвинувачення, комісар поліції Кнепке, примушений був визнати на суді, що коли була сутичка, то перша стріляла поліція.
 — — — — — — — — — -
ПОЛІЦАЙНІ МЕТОДИ АВСТРІЙСЬКИХ С.-Д
ВІДЕНЬ, 30. На зборах революційних соціял-демократів, де виключений нещодавно із с.-д. партії д-р Рейх виступив з доповіддю «про реформу конституції», соціял-демократи командирували загін шуцбунду, озброєний гумовими палицями, ножами, тощо. Члени шуцбунду разом з поліцією накинулися на своїх «товаришів по партії», нещадно б’ючи їх гумовими палицями, сталевими палицями тощо. Робітники, що їх атакувала поліція та шуцбунд, відбивалися стільцями та карватками од пива. Поліція захопила всі виходи і вчинила ряд арештів. Серед соц.-дем. робітників величезне обурення.
 — — — — -
НАПЕРЕДОДНІ ВСЕЕВРОПЕЙСЬКОГОСЕЛЯНСЬКОГО КОНГРЕСУ
ПАРИЖ, 30. Загальна конференція трудящих селян у відозві до всіх французьких селян зазначає, що підготовка до всеєвропейського селянського конґресу, що відбудеться через кілька тижнів в Берліні, вже викликала переслідування з боку буржуазних урядів і фашистських організацій, які називають конґрес «комуністичним заходом».
Відозва зазначає, що ініціятива конґресу не виходить від будь якої політичної партії. Скликання конґресу викликала потреба утворити міжнародню організацію трудящих селян проти міжнародніх організацій капіталістів, землевласників і т. інш. Відозва закликає всіх трудящих селян об’єднати роботу підготовки до конґресу з повсякчасною боротьбою проти імперіялістичної війни та на захист СРСР.
 — — — — — — –
ПОДРОБИЦІ КРИВАВИХ ПОДІЙ В БОМБЕЇ
БЕРЛІН, 28. «Роте Фане» сповіщає про подробиці революційних виступів, що були в Індії в день незалежности — 26 січня.
На масовому мітинзі в Бомбеї загін робітничої самооборони, що складався з 300 текстильників, захопив трибуну, зірвав індійський національний прапор і поставив червоного прапора з серпом та молотом. Керівник загону, зустрінутий бурхливими оваціями, виступив з палкою обвинувальною промовою проти терору британського імперіялизму та проти зрадництва інтересів трудящих мас Індії індійською буржуазією.
Викликані військові загони почали стріляти на демонстрантів з кулеметів. Почалися жорстокі вуличні бої, що тривали до глупої ночі. Загін робітничої самооборони числом близько 2.000 по багатьох місцях відігнав військові частини, а де-не-де навіть роззброїв їх. По багатьох робітничих кварталах побудовані барикади. Тільки в одному разі пощастило за допомогою панцерних автомобілів захопити одну барикаду. За тими відомостями, що є, постраждало понад 20 робітників. 
