
Колектив київського Червонопрапорного заводу з величезним піднесенням готується відзначити 20-ті роковини Січневого повстання в Києві.
20 років тому, в ніч на 29 січня 1918 року героїчні робітники Червонопрапорного заводу під керівництвом більшовицької партії підняли повстання проти контрреволюційної Центральної ради. Славну сторінку вписали вони в історію боротьби за радянську владу на Україні. 
Тепер на заводі утворена комісія для проведення святкування. По цехах старі бойовики, учасники повстання діляться своїми спогадами з робітничою молоддю, розповідають про славні героїчні дні боротьби за радянську владу. Бойовики тт. Струтинський, Риженков, Шумов, Белявцев та інші в день роковин проведуть бесіди серед робітників заводу і в підшефній Н-ській частині. У парку імени Жертв Революції на братській могилі загинулих під час повстання відбудеться мітинг робітників заводу за участю командирів, бійців, політпрацівників Н-ської підшефної частини і залізничників Києва.
Увечері в цей же день відбудеться загальнозаводський вечір.
(РАТАУ).
Цукрові заводи дали країні 21.627 тис. центнерів цукру
МОСКВА, 25. (ТАРС). Від початку виробничого сезону по 20 січня цукрові заводи країни виробили 21.627 тис. центнерів цукру. За той же період минулого року було випущено 18.198 тис. центнерів.
Близько 45 заводів уже закінчили свій сезон цукроваріння і приступили до ремонту устатковання.
Багатолюдний мітинг у Базелі, присвячений роковинам сметрті Леніна
ВІДЕНЬ, 24. (ТАРС). За повідомленням з Базеля, в зв'язку з 14 роковинами з дня смерті Леніна, там відбувся організований місцевою організацією комуністичної партії траурний мітинг з участю 1200 трудящих. Ті, що зібралися, вшанували також пам'ять Карла Лібкнехта і Рози Люксембург. Зал засідання був прикрашений портретами Леніна, Лібкнехта, Люксембург, а також червоними прапорами. Після закінчення мітингу велике число безпартійних подало заяви про прийняття їх до комуністичної партії.
У Президії Верховної Ради СРСР
24 січня в Кремлі під головуванням тов. М. І. Калініна відбулось перше засідання Президії Верховної Ради СРСР.
Президією ухвалене рішення опублікувати мовами Союзних республік, а також татарською, башкирською, і кумикською (Дагестан) мовами закони, прийняті першою Сесією Верховної Ради СРСР, і видати текст Конституції СРСР з прийнятими Верховною Радою СРСР змінами і доповненнями, а також стенографічний звіт першої Сесії Верховної Ради СРСР.
Президія Верховної Ради СРСР ухвалила приступити до видання офіціального органу Верховної Ради СРСР «Ведомости Верховного Совета СССР» з розділами: закони, прийняті Верховною Радою СРСР, укази Президії Верховної Ради СРСР, інформаційні матеріали. «Ведомости» видаватимуться мовами Союзних республік.
Ухвалене також рішення про реорганізацію газети «Известия ЦИК СССР и ВЦИК» в «Известия Советов депутатов трудящихся СССР».
В ознаменування 20-річчя Робітничо-Селянської Червоної Армії і Військово-Морського Флоту указом Президії Верховної Ради СРСР встановлена ювілейна медаль «ХХ лет Рабоче-Крестьянской Красной Армии». Затверджені положення про ювілейну медаль, її малюнок і опис.
Президією прийнятий указ про амністію по військовій лінії в ознаменування 20-річчя Робітничо-Селянської Червоної Армії.
Затверджені зразки депутатського квитка і депутатського нагрудного знака.
Утворені Секретаріат Президії Верховної Ради СРСР у складі тт.: Горкіна, Маленкова, Ніколаєвої, Сідорова, Козлова і Управління справами.
Ухвалено також ряд рішень організаційного характеру. 
