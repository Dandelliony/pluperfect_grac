Крилатий поштар
У нас на Україні є сотні аматорів голубоводів, що по своїх горищах розводять голубів ріжних пород та кольорів. Особливо цією справою захоплюються хлопці десяти-п'ятнадцяти років. Вони міняють, в азарті скуповують нові породи голубів ганяють їх, слідкуючи за їхніми викрутасами в повітрю.
Але цей голубячий беззмістовний спорт може принести велику користь, коли розводити голубів «поштарів» спеціяльно вимуштрованих для поштової служби.
Ці «повітряні гонці» особливо виявили себе підчас великої імперіялістичної різгнини, як швидкий і зручний засіб ввязку, коли набої важких гармат рвали мідні дроти телефону, руйнували шляхи, виривали з землею радіощогли та телефонні стовпи. Окремі частини залишалися без звязку зі штабом і тоді на допомогу йшла маленька пташка — голуб, в тендітними крилами та зі своїм особливим інстинктом. До хвоста або до спинки голуба прив'язувано голубограму (що повинна бути не важче 100 грамів), а в ній коротке але цінне повідомлення, що не раз виважувало долю сотень сірих шинель.
Голубиний звязок було особливо поширено на німецько-французькому фронті. Там німці використували голубів головним чином для шпіонажу, пускаючи їх із французьких таборів, пароплавів, то-що.
Голуби допомогли також Червоній армії підчас героїчної боротьби пролетаріяту Радянського Союзу з білогрардійцями та інтервенцією в 19 році. Не раз оточені білими бандами червоні відділи посилали поштарів до штабу з коротенькою звісткою, що часто рятувала їх і допомагала в дальшій боротьбі.
Але таких випадків було не багато. В Червоній армії поштарів-голубів було тоді надто мало.
Як це робиться? Чому голуб летить на десятки Верстов і саме туди, куди його посилає людина? А тому, що людина його посилає лише в певне місце, де стоїть його голубник. Є дві системи голубників. Одна польова, пересувна на авто, або на конях, і постійна. Голубники майже завжди влаштовують біля штабів. Голуб не зіб'ється зі шляху і знайде свій голубник навіть тоді, коли за цей час його буде пересунуто радіусом на 20 верстов. Він швидко орієнтується в місцевості, знаходить свою пристань і знижається до неї. А коли беруть голуба з нерухомої станції, то він її знайде навіть за 300 — 400 — 500 і більше верстов, залежно від своїх особистих властивостей.
Голубів поштарів надто мало і вони коштують по 300 а то й більше карбованців, залежно від того, яке завдання він може виконати, на скільки верстов він донесе голубограму. Можна зробити також почтарями і голубів інших пород, от як «карих білопоясних тулячків», воронистих та олов'яних. За коротке навчання можна привчити їх нести поштову службу не гірше старих уроджених «поштарів».
Виховання таких поштарів і роспочало харківське товариство ТДО — Авіохем. При окрправлінні організовано спеціальну секцію голубиного спорту, що об'єднує всіх аматорів голубоводів і керує ними.
Цими днями в Харкові відбулися змагання вимуштрованих поштарів. Змагання виявили nepnfi наслідки вже корисної роботи аматорів голубоводів. Майже всі голуби виконали своє завдання — принесли телеграми до призначеного місця за 30 хвилин покривши» своїми міцними крилами 5 кілометрів.
Незабаром ТДО — Авіохем гадає збудувати в Харкові велику голуб'ячу станцію, де провадитимуться всі змагання. Це допоможе дальшому розвиткові голубячого спорту. Виховані голуби «поштарі» в свій час допоможуть нашій Червоній армії в боротьбі з ворогами нашої робітниче-селянської країни.
