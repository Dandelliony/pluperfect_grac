КРИЛАТІ ПОШТАРІ
І
Шістнадцятий рік.
Світова війна.
Скажена, ураганна атака німців на французькі загони біля річки крови, пошматовані люде вмирають у жахливих муках. Медичні бараки забиті скривавленими салатами, не вистачає ліків, медперсоналу.
А нові партії поранених все прибувають і прибувають. Сотні людей конають без медичної допомоги.
Всі засоби сполучення із штабом перетято. Становище катастрофічне.
Тоді полковник Гувело вживає останнього заходу: він посилає до штабу дивізії поштового голуба. До ніжки голуба причеплено писульку.
- Негайно надішліть медичну допомогу.
О 8 год. 20 хв. вилетів птах. О 8 год. 45 хв. він був уже в штабі.
Негайно було вислано медичну допомогу, санітарні автомобілі, лікарів.
Таким чином крилатий поштар врятував життя силенній кількості людей.
2.
Спеціально вихована порода поштових голубів з давніх давен служить людству. Спочатку голубів використовували для зв'язку між великими торговельними містами для передачі політичних та торговельних новин для газет.
За старих часів, коли не було ще телеграфу й телефону, існували спеціальні компанії, що організовували голубину пошту не тільки між великими містами, але й між окремими державами,— наприклад, між
Францією й Англією. За часів франко-пруської війни 1870—71 року, підчас облоги Парижу німцями, поштові голуби були єдиним засобом сполучення між Парижем і цілою Францією. Німецька армія, зваживши це, почала використовувати муштрованих соколів для знищення французьких поштових голубів у повітрі.
Величезне значіння військової голубиної пошти зберіглося й досі: майже всі сучасні імперіялістичні армії мають поштових голубів.
3.
Останніми часами голубів почали використовувати не тільки для зв’язку між містами, але й між пересувними голуб’ятнями. Для цього брали молодих голубів, призвичаючи їх до пересувної голуб’ятні на возі чи автомобілі і вчили повертатись до рідної оселі, куди б їх не було перевезено.
Ці спроби дали гарні наслідки.
Навіть під час найзапекліших боїв голуби поверталися до своєї голуб’ятні – іноді з перебитими ніжками, поранені, скрівавлені, але робили своє діло, приставляючи важливі військові повідомлення.
В Парижі після війни військово-поштовим голубам поставлено пам’ятника на спомин про врятування голубами багатьох тисяч вояків.
Для того, щоб використати крилатого поштаря для військового зв’язку, його беруть з голуб’ятні і в спеціальній клітці передають тому загонові, від якого мають дістати повідомлення.
Листа пишуть на дуже тонкому пепері, згортають рукою, вкладають у спеціяльну легеньку металеву чи якусь іншу рурку і прив’язують до ніжки голуба. Потім птаха пускають в повітря, і він летить до рідної голуб’ятні.
Старі, досвідчені голуби летять із швидкістю 60-70 кілом. за годину, і можуть пролетіти 500-600 кілом. за один раз, повертаючися завжди до своєї голуб’ятні.
4.
Показова виставка голуб'ярства, що відбулася оце в Харкові, має не аби-яку вагу для усвідомлення серйозного значіння військово-голубиної пошти.
Гремить музика.
Невеличка заля гуде натовпом.
Біля кліток а голубами, стурбованими незвичайною обстановкою, гаміром, метушнею, можна побачити і поважного громадянина з бородою, і червоноармійця, і жвавих хлопчаків — фанатиків голуб'ячої справи (згадайте своє дитинство, читачу: чи не були й ви таким фанатиком голубиним — міняли, продавали, заманювали, не спали вночі, страждали через якогось «турмана»...)
Гончаренко, старий самовідданий голуб'яр, урочисто ходить між клітками, дає пояснення:
Тут виставлено голубів найріжноманітніших пород — від спеціяльно вихованих, висококваліфікованих поштарів (оцей, наприклад, коштує 1000 карб.) до драконівських і звичайних м'ясних птахів. Ось — чорний як гава римський голуб. Ось — коштовні перські поштарі, що їх предків вивезено до Європи а Малої Азії 400 років тому. Подивіться на цих чорних, з зелено-мусянжовими шиями, красунів! Надзвичайна гострота зору, дивовижна здатність до орієнтировки роблять їх першими в світі поштарями...
Натовп розбивається на купки, хтось когось переконує, хтось сперечається, щось доводить..
Старий голуб'яр росповідає захоплюючі історії про подвиги військових голубів. Сприяючи розвиткові голуб'ярства, ти зміцнюєш оборону СРСР.
Після огляду виставки, після пояснень і розмов з старим голуб'ярем — починаєш розуміти всю вагу цього гасла.
