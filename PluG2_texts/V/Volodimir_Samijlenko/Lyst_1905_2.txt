Поклоніться й від мене Вірі Устиновні й усім землякам. Все лагожусь писати Вам ширшого листа. Перекажіть Шрагові, що я йому сими днями писатиму, я його лист одержав. І Борисові Дмитр. пришлю ті вірші, що він просив.
 Усе жду переміни долі й переходу в акциз, а поки що бідую й живу препогано. Ваш В. Самійленко.
7.
Дорогий Михайле Михайловичу,
Будьте ласкаві потурбуйтесь ще раз і передайте нашій мамі цей лист.	•	
Святками може побачимось, бо думаю приїхати в Чернігов. Не-давно скінчив свою жарт-оперетку („Свиридов Холодний“) і одвіз у Полтаву там будуть її видавати. У Київ на ювілей Лисенка не поїду, бо лагоджу тут теж ювілейний вечір музично-літературний і довелось його назначити на 20 грудня, бо инакше хористи роз’їдуться.'
Чи одержали Ви мого попереднього листа?
Низенький поклін Вірі Устиновні і всім землякам.
Ваш щирий В. Самійленко.
