МУЗЕЙ УКРАЇНСЬКОЇ КУЛЬТУРИ
ЩЕ ОДИН значний здобуток в галузі національного будівництва Одеси музей української культури. Міститься він у невеликому білому палаці, колишньому особнякові сіятельних вельмож—Наришкіних.
Побут і культура, етнографія й економіка всіх народностей, що заселяли степову Україну, представлено в найцінніших пам'ятках старовини. їх розвішано й порозставлювано в білих, високих валах з позолоченим орнаментом.
Сивою старовиною віє від музейних експонатів. Гончарні вироби, ріжнокольорові килими, картинний писанки, національні вбрання українського степового селянства ріжних епох, рушники та ткальні вироби, примітивні меблі, ріжна селянська утвар— все це освітлюється яскравими Фарбами національного - українського фолькльору.
Ось дерев'яний плуг, без колес, навіть частини його скріплені лозою. Лише невеликий шматок іржаваго заліза набито на його дерев'яний леміш. Цьому плугові 200 років.
Скільки десятин зорано ним на родючих панських ланах! Це рідка пам'ятка старовинної культури. Його знайшли в сараї десь під Жмеринкою у селянина, що дістав у спадщину від своїх дідів. Поруч рало попередник плуга, що потім використовувалось тільки для проорювання. Це комбінація з двох дрючків з залізним наконечником.
Далі старезний молдавський ткальний верстат. Два століття тому на ньому працювали молдавські селяне, що населяли тоді степову Україну. Збирачі музею випадково роздобули його поблизу села Слободзеї.
В музеї в цінна колекція картин з далекого минулого України. Ось козацькі стилізовані портрети —„Мамаї“. Під ними написи в віршах або ритмованою прозою. Ось колекція посуду—мистецтво старовинної української орнаментики. Дивовижно художні зарисовки на посуді, на крашанках. Ці зарисовки належать самобутній творчості художника Ждахи, що жив наприкінці минулого століття в селі Біляевці під Одесою.
Блискучий посуд у своєрідному стилі українського орнаменту — творчість українських селян-гончар в із відомої Опішні на Полтавщині. Тут же є й не така складна, але оригінальна робота київських кустарів — глиняний росписний посуд, тонкі гончарні вироби кустарів в Березівського району Одещини і грубувата, майже без орнаменту посудина, вроблена в кепської глини кустарями села під Одесою.
В музеї зібрано рідкій коштовні експонати українських килимів. Кольор і тон української культури за багато віків. Килими київських селян XVIII-го віку, подільських, полтавських. Ріжнобарвні вишивки, нехитрі малюнки тварин, ландшафту, рослин, вершників, танків, живі малюнки українського села. Килими зроблено в вовни, пофарбованої рослинними фарбами.
І тут же килими, де не важко розріжнити вовну, покриту дешевою аніліновою фарбою, що широко вживалася в XIX-му столітті. На килимах степової України переважають малюнки вазонів з квітками. Бесарабські килими люблять свій малюнок—букети квіток на чорному фоні. Потім самобутність стилю українського й молдавського стирається, і чим далі тим тяжче відріжнити стиль і походження килима. Вони тісно переплетені.
Ось на столі, вкритому червоною матерією, зберігається старовинна запорізька збоя. Духом бойової вільної Січи віє від цих експонатів. Скільки нещасливих турецьких голів скотилося від влучних ударів цієї дамаської шаблі! 
Скільки козацьких рушниць було набито порохом з цього оленячого рогу, що був запорожцям за порохівницю! Коли шаблю передали до музею, то з стали леза змили застиглу кров і під нею найшли волоте арабське тавро.
Очі розбігаються по стінах, полицях і вітринах. Скрізь яскравий колорит малюнків і вишивок.
На посуді, на килимах, на меблях і на одягові. І кожен колір оригінальний, кожен відображує економіку й побут своєї епохи, населення, класи.
Поруч експонатів та пам'яток — пережитків сивої давнини та рутини, якось дивно бачити ще такі недавно вживані, що ще й досі збереглися в консервативному побуті нашої сільської дійсности.
Ось наприклад ткальний верстат, що мав більш 200 років. На ньому колись працювала стара селянка, молдаванка, і від неї він перейшов у музей.
Трохи віддалік щось — подібне до міською буфета. Це практична дерев'яна установка, гарно пофарбована й барвисто росписана, вивезена недавно з Ново - Миргорода на Зінов'ївщині. Далі — старомодний вулик природне дупло.
Радянське село стає на твердий шлях тракторизації, машинізації і вже роскріпачилося від застарілих дідівських примітивних способів господарювання. Але поневолене селянство царського часу, чи могло воно мріяти про машину, про електро-лямпочку? І ось в музеї ми бачимо старе село поруч з новим, радянським, що прямує до нової культури.
Ми закінчуємо короткий огзяд музейних експонатів. Всіх їх не можна перелічити в невеликому нарисові.
Музей української культури і далі робить корисне культурне діло збірання експонатів.
Багато пилу й цвілі старовини змив він з історичних пам'яток побуту культури й економіки степової України. Незабаром відбудеться його офіціяльне відкриття, що буде великим святом на фронті національної української культури й освіти.
