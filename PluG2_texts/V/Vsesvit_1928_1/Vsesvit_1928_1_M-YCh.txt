"НЕС"
У велетенській тіні Дніпрельстану якимось затушованим, мало поміченим виникло інше будівництво. 
Будівництво далеко менше масштабом, але величезне тим значінням, що воно його матиме для свого району. Це нова електростанція Південно-рудного треста на Криворіжжі, що' скорочено зветься „НЕС“. Криворіжжя — залізно-рудний центр України, задихається від браку електроенергії.
От чому на зміну 6-ти похилим, маломіцним і зі зношеним архаїчним устаткованням станціям, що працюють нині, Південьрудтрет будує нову, могутню централь.
30 тис. кіловат нової станції постачатимуть енергією всі залізні рудні Криворіжжя, кілька збагачувальних кварцитових фабрик, місто Кривий Ріг і низку околишніх сел. Енергія ціною вдвоє дешевша за нинішню — всього лише по 4 1/2 коп. за кіловат-годину.
Не зважаючи на велике навантаження, станція матиме й лишок енергії. І цей лишок піде на постачання окружної трамвайної колії, що сполучить між собою всі копальні района. 
На березі степової річки Саксагани, біля станції Вечірній Кут, в 12-ти верстах від Кривого Рогу, вже протягом півроку провадиться широке інтенсивне будівництво.
Споруджується величезну бетонну греблю, що дасть змогу величезний водозбір на 6 1/2 міл. куб, метр. води. Це забезпечить постачання водою для охолодження турбо-генераторів.
Споруджується залізо-бетонну основу будинку станції. Проект цієї станції складено відомою німецькою фірмою„А.Е.Г". Кладеться підмурок під турбіни. Вже споруджено мости, підїздні вітки, склади, будинки для робітників.
Строк для побудовання дано надзвичайно короткий —2 роки. От чому на будівництві як найширше пристосовується найновіші досягнення закордонної техніки, проводиться максимальна механізація всіх робіт.
Найзначнішим на будівництві в новий спосіб транспортування бетонної маси.
Звичайної для подібного роду споруджень ручної або вагонеткової подачи бетона на „НЕС“ нема. Спеціяльно споруджена величезна залізна вежа, одержана з Німеччини і зібрана на місці, вежа в 60 метр, завишки. подає бетонну масу жолобами до форм. Це, т. зв. спосіб заливки форм литим бетоном.
Такого способу вживається в нас в Союзі тільки вдруге — меншої височини 1 звичайно меншої могутности вежу було встановлено при побудованні центрального телеграфу в Москві.
Влітку 1929 року станція почне працювати.
