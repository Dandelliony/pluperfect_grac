СІГНАЛІСТ
І. 
„Телєгер’ом" його називали давно колись... 
Неприємне це прізвище належить сумним і далеким рокам його бідної юности, коли він був майже хлопцем і носив на голові старенького прим’ятого кашкета, що з жовтими кантами. (Неначе соломинкою спілого жита було обведено берег околиці, так, заповітною мрією був цей кашкет і Чагар його мусив придбати). З бутонами диму від грубої товстої цигарки, начининої туго сухим потертим листям, розтали ті давні роки, так само, як біла хмарка ген-ген над синьою смугою дального лісу...
Телєгер! А телєгер, принімай депешу! Гер-гер, телєгер! Як собаку дражнили. Іде він полем до станції. Пастухи - перевесники худобу пасуть по толокам. To-ж вони, за верству ще забачивши «телєгер’а» виходили усі до дороги, щоб над ним поглумитись. Кидали у слід йому безліч образ, а Чагар завше і всім годі тихо, зажурно:
Не гавкай. 
Увіходив у панський ліс (дорога пересікала ліс, за ним зараз і станція) зупинявся коло якогось дуба і мислив. А на душі було тяжко тяжко. Мислив про товаришів: що вони немилосердні, чужі. А що він їм заподіяв? Нічого. І на душі було тяжко-тяжко. Застукає над головою дятел: стук і далі-швидко, діловито, дрібно точ-в точ як на станції на апараті... І Чагар стрепенеться, пригадає маленьку контору, обличчя телеграфіст — залишить мислі і спішить, спішить. .
Село називалось Буграми і станція так: „Бугри". Незавидна вона і сіра, так собі, станція з нерівним вузьким пероном й іржавим старим буфером, що замісць дзвонка. Два лихтарі невеселих, похилих, стояли немов на чатах і освітлювали її тьмаво у темні осенні ночі; скло в лихтарях дітвора з рогаток побила і вітер завіював світло. Многі пасажирські поїзда, не звертали жодної на неї уваги, з погордою проходили далі і зупинялись на слідуючій, можна сказати, на путній станції; там крім третього класа були ще другий і перший і пузаті товсті пасажири виходили з розкішних вагонів, поспішали мерщій до буфету, де випивали гарячої кави, а потім купували газету в кіоску. Правда, й на Буграх малась невеличка кімната що йменувалася „другим класом", але вона вічно кохалася з замком люди все сірі боялись чистоти і тільки коли-не-коли несміливо де хто заглядав у вікно подивитись котра година. А згодом і годинник знівечивсь, і налагодить не було кому, так і лишився показувать днями все пів-нашосту — сутінь.
Начальник „гороб’ячий цар" - так називали його обивателі старенький сивий дідусь що-ранку взимку виходив з кімнати і посипав горобцям на пероні сім’я. Горобці так звиклися з ним, що завше усюди його супроводили і весело деренчали. Приходило літо начальник казав: а киш! у поле! і сіреньки горобчики летіли, зникали, а на зиму знов поверталися, і які сміливіші сідали дідусеві на плечі і подзьобували білі блискучі гудзики.
Два роки ходив Чагар через поле і далі вузенькою стежко — лісом до станції. Служив на Буграх при телеграфі Їгорка Моргун, сусіда близький Чагаря —до нього й ходив він учились працювать на телеграфному апараті, щоб потім і собі телеграфістом стати (формений кашкет у нього давним давно) і одержувать по п’ятнацать карбованців в місяць. Гроші великі і він міг би курити папироси вищого сорту „бр. Кальфа“. Одначе цього не було. Із сил вибивався Чагар, але не засвоїв проклятої, хитрої азбуки...
І бідний хлоп’як зрозумів, що мрія непевний життю завдаток. 
Подріс - призив. Та в салдати Чагар не пішов один працьовник був у сім’ї. Одержав льготу й почав співати пісні які знав. Серце наповнювалось радістю від одної думки, що він не в вонючій гнилій казармі, а ось тут біля рідної, якої не є, хати. А потім літніми, тихими вечорами, на самітних дорогах в полі почав сіять густо думки про життя, про дні.., і невідомо якою б надалі була судьба Чагарева колиб не випадок: умер на Буграх стрілочник. І Чагар, як грамотний, зайняв його місце; прослужив три роки на стрілці, а потім його було переведено в степ на далекий сігнальний блок-пост. 
Став Чагар сігналістом.
ІІ. 
Згорали дні. Березовими оцупалками вони згорали. Багато їх спопеліло на очах Чагаря-сігналіста. Безшумно, не поспішаючи напилював час цих оцупалків та сонечку в грубку кидав І коли зоряні ночі —то тільки головешки днів, що не встигли догоріти тліють.
Кревними стали Чигарю і блокіровушний апарат з ричагами, і семафор і диска, і довгий печальний тупік. Улітку тупік заростає густим бур'яном у якому на сонці сновигають ящірки, а ввечері крюкають жаби. Бур'ян цей виполювали селянські дівчата і ходили на пост до Чагаря пить воду й обідать. Весело було Чагарю... Ящірки кишма кишіли і забігали дівчатам під спідниці. Про це вони сами розповідали, і про многе розповідали. Лускались слова, мов оріхи. Так легко, без запинки: шкаралупа у слів не тверда і ядерце солодке солодке. А далі дівчата дивувались, як то говорять в телефон і показували язик в рупор, думали, що його хтось побачить на слідуючій станції. Наївні вони. Й давно це було, до революції.
Примостився пост на взгір'ї, на насипу і дивиться своїми великими вікнами далеко в безмежний степ. Пустельно. Місцевість рясна дуже мріями, ніжними тихими співами з глибини серця про життя, про вічну згоду і красу трудових вечорів. Але в один час їх нікому було співати: в горе людське, немов у трясовину, шурхнув-був радости голос. Невідомі люде з голодних губерній тяглися низкою залізничним полотном, (а в грудях у них північна рана і торбина за плечима з сумом) стукали у постове вікно:
Родімий далеко-ль сєлєньє?.. 
Найближне село було в бік, за сім верст, і вони не звертали туди, а йшли далі залізничним полотном, а там на перший чи на другій станції умірали з голоду.
Не вродив тоді хліб уродили грабіжі й розбої, неначе різка трава в полі. Забалакали про банди, про Шпуньку - Альоху Шпуньку. Хрестив його піп у березні, на теплого Олексія (курчата, що вилуплюються у березні, виростають у гарних курей, а люде бувають щасливими і талановитими, так кажуть баби), але з Шпуньки вийшов розбійник, бандит по книжному. В окрузі був відомий тим, що грабував і вбивав подорожніх, зупиняв поїзда і був супротивником радянської влади. Багато загинуло від нього і тих людей у лаптях, зголодних губерній (то ж вони розплодили у себе більшовиків, з якими на сила боротись)—знесилені, кволі, поранені сєвєром, вони приймали останню, смертельну рану тут, на півдні, у диких татарських степах...
Неспокійно стало Чагарю діжурить. Все ввижались йому чорні байраки і розлютовані звірі з лісовими очима. Не дивлячись у вікна він бачив: кавалькада бандитів проносилась степом і зникала десь по за насипом. Дзвеніло залізне. Тремтів. Він посував за своєю спиною сніг і тайгу і здавалось тоді, що його пост не на дистанції А —Б, а десь далеко в Сибірі, в глуші (читав про Сибір) і Чагар без усякої надоби дзвонив в телефон, запитував котра година, (а у самого годинник справний, хвилина-в-хвилину) але не година потрібна голос людський хотів чути.
Був якось у Чагаря пес Вілай — приблуда. В неспокійні, тривожні ночі брав його Чагар на пост — менш сумував. Собака сідав на стілець біля вікна і подовго дивився на віддалений вогонь диски. Коли проходив поїзд, Вілай скавучав — жахався очей паравоза і зіскакував зі стільця. Часом за вікном було чутно кроки. Але собака не гавкав. Він неначе знав що то проходять запізнені люди з голодних губерній. Жив Вілай на радість-утіху, а потім умер собачою смертю. Заплакав Чагар над покаліченим трупом, (його поїзд убив) заволік у канаву і неначе самого прибило. Проходили знов у галюцинаціях ночі, знову ввижалися звіри, а на душі сум-метелик скріпотів своїми чорними крильцями.
Зі станції „А" дзвонили: Еф, до вас вийшов товарний № 1237. Чагар сідав за стіл, надівав окуляри, писав: у стільки прийшов, у стілько відійшов, черга без зупинки. Поїзд проходив коростявий, грязний, з розхитаних драних платформ сипалось вугілля; це вугілля везли до міста, робітникам але ті не бачили. Його тут грабували жуліки, грабували всі хто міг, а по: і я міняли на хліб по селах.
Одначе, про це забуто. І Шпуньки давно не стало. Його уколошкали сами селяни. У розум вбивали: нам звірів не треба — люди повинні бути ті, що люблять серп або молот,- не ніж за халявою...
Все вмерло й розвіялось укупі з попілом днів.
ІІІ. Зима— це коли сніг. Був просто грудень і слабував на безсніжжя. Степ зітхав за глибоким снігом, за зимою. Бажалось наметів і білих шумних оргій—щоб вітер приходив з дружиною, з в'югою, але він навідувавсь сам, без в'юги (її залишав десь далеко томитись у північних лісах), тому й виглядів не цікавим, сумним, як безрідний старий холостяк.
За вікном літали щеглі: цікі-чіть, цікі-віть. Малюсенькими гострими дзьобиками розколупували вони різний сухий бур'ян, видзьобували з нього насіння, ще може солодке й смашне, а може гірке, полиньове. Сухий будяк і ріп'ях густо сторчали в степу і вабили до себе дрібненьких пташок, зголоднілих, змерзлих. Цікі-віть, цікі-віть—невеличкими зграйками з билини на билину перепорхували дзвінко за вікном щеглі.
Озим на селянських полях зеленіла густо і ситно, але дене де починала вже хиріти від щоденних мороз в. Це бачив Чагар у вікно і тінню на серці лягала зажура. Невже не врожай? Новий голод? Ні.—Ні... і тінню на серці лягала зажура.
...Бачив Чагар як улітку діти все в нивки грались. Гонять - було вони в поле коров чи овець і ножик з собою беруть —в землі коперсаться. Відміряють крок, другий в довжину і в шир теж та й працюють всі вкупі, неначе комуна; потім скородять приймаються, звісно руками — пальці мов у арапів опісля...
Пригадав Чагар і подумав: „це на врожай. Полюбили діти земельку і вона їх полюбить, не залишить без хліба"...
Хотілося вірить що виросте, жито високе-високе —в сажінь більш і перепела в ньому заб'ють вихваляючи: „от-так-так! от-так-так!“... Колосики такі волосати то ї в-тої як Совітська власть малює... 
Мріяв Чагар а душа розливала солодке. 
Потім згадав ліс, село і раннього перламутр.
Рідне село—таке ж закинуте як і цей пост, далеко від міста, де тільки ночами кричав сич і зорі безшумно скочувались з неба за клуні, в городи. Був маленьким—коперсав і він залізячкою землю-на врожай чи ні —не пригадує. Мати непокоїлась, а він ховався за польовими днями, бігав до вітряків ходинем вони ходили - слухав їх шум, і чиплявся за крила — при тихому вітру. Приходила зима — тоді все вм рало під глибоким снігом, бо умірала вузенька стежечка, що бігла через городи, лісок і далі до польових днів. „А вони-про квітоньки маленьким думав —(під кущами ліщини їх такого росло багато розовеньких, хороших) —а вони?"...
Вколисали вітряки дитинство на краю тихого голубого села. З польової колиски Чагар як і тих тисячі, мілійони инших, ніколи невтомних в роботі, —хто непереможним, чорноробним плім'ям розрісся гордо й безмежно, за ким лишились навікі оці степи з тихими зажурними співами, з глибини серця, про згоду, життя і красу трудових вечорів...
Старий вже Чагар. 'Зістаріли роки старі, непривітні. І в день і в ніч —діжурив, а відпочинку не знав ніколи. Світлим поїздом з півночі, з Москви, мимо закинутого одинокого посту пройшла революція робітниче-селянська, жовтнева. Не поїздом — річкою стоцвітною, квітоносною протекла вона поблизу —ось тут, повз самого серця...
Якогось декабрського безсніжного вечора зайшов на пост Кузьма, путьовий сторож. Заніс новину, що квітнула тихою втіхою:
Сніг буде... Як? Ворон сьогодня на тиліграфнім стовбу сидів —на північ каркав... Сніг-то він звав. Живі будем —з голоду не помрем. То нікого що жито ізверху ніби примерзло — відомо стеблина, а зернятка земелька не дасть обідить...
