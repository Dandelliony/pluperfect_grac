Очі
Популярний пролетарський поет українського робітництва в Америці й політичний діяч. Нині член редакційного колективу робітничої газети «Українські Щоденні Вісти» в Нью-Йорку й один з сильніших організаторів заокеянської філії «Гарту».
Я багато їх бачив; Такі ясні і чисті — прозорі, І блищали, як зорі, Очі дівочі. Усміхалися зорі прозорі, Усміхалися спогади ночі.. Я багато їх бачив: Ясні і чисті — прозорі Очі дівочі. Очі! А де ви? — Де зорі? Чи закрили вас хмари? Чи закрили вас гори? Чи втопила вас пітьма у морі? Вас так мало  — так мало На шляху до свободи В боротьбі проти темної ночі —  Очі дівочі!
Очі дівочі  — горіть! Очі дівочі — дивіться! З масами — з морем очей Ви перехрестно зійдіться! Блиском-огнями живіть, Пітьму осінню розвійте;
Очі дівочі — горіть! Очі дівочі — не спіть! Бурями сійте! Червоні зорі над землею Червоні зорі на землі; Замаячіли ясні тіні У далені. Збирайтеся! Ідіть на зустріч На зустріч тіням молодим! Розвіється темрява-ніч  —  Як дим... Червоні зорі над землею Червоні зорі на землі; Замаячіли ясні тіні У далені.
Організуйтесь, очі! Єднайтеся, уми! Усі! Вперед! До сонця! З одвічної пітьми! 
