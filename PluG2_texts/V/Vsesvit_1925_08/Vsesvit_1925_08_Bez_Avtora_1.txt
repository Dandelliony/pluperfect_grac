ТЕАТР СМЕРТНОЇ КАРИ.
Коли засвітяться й заблищать світло-жовті електричні вогники, місто стає величезним театром. Вулиці—ярусами й галереями. Будинки—таємничими напівосвітленими ложами...
Несуться з потрійною швидкістю повні людей довгі скрині трамваїв. У Люди поспішають на видовища—в театри, в кіно. Увечорі краса міста мишурно-облудна, декоративна, умовна, як театр... .  На Свердловській площі крізь жабри трамвайних дверей виливаються густі струмки людей. Голова „Старчо-треста", в супроводі безпритульної юрби, зустрічає їх „з добрим вечором". Але люди поспішають, квапляться.
Смутним поглядом смертниці обводить юрбу. Юрба мовчить... Але раптом не то з партеру, не то з ложі хтось вистрелив у замерлу тишу пронизливим плачем жіночої істерики. Зразу ж дають завісу. Актори за спущеною завісою в захваті: істерика серед публіки найкращий доказ їхнього успіху. Сцена страти—життєподібна. Ця сцена найбільш виграшна у п'єсі. Актор блискуче виконує ролю ката.
Другим вечером у тому ж Каретному відбувається страта Овода. На цей раз публіка бачить страту не вішанням, а розстріл... І знов старанно додержують у цій сцені життєвої правди—реальности. Актори вже не в червоних сорочках катів, а в солдатських мундирах.
. В Мхат 2-й, в яскраво уквітчаний, прикрашений Кустодієвський балаган, куди закликають халдеї на веселу військово-драматичну виставу „Блоху". Другі—дивляться на „Корсара" або терпкого „Прекрасного Иосифа". Треті—в Камергерський, де тисячний раз Чацький прохає подати йому карету...
На Садово-Триумфальній індійський бамбук веселим реготом зустрічає полохливого чудака „Учителя Бубуса". А та публіка, що сходить біля Петровських воріт, поспішає на страту... Не в Японії, і не в Китаї, а в Каретному ряді—театр Смерт. Кари. Тут що-вечора будують ешафот, за планом художника Волкова. Актори в ролі катів намилюють мотузки. Соня Перовська цілує, прощаючись, Желябова.
Рушниці взято на приціл... Але довго не чути пострілів. Страту відволікають... Страту розтягують, щоб тугіше натягти нерви глядачів... Овод спокійний. Овод стає в позу біля стінки розстрілу. Овод героїчно-мальовничий. Він сам командує тремтячими салдатами. Він ,сам вимовляє смертне „плі". Розпутні очі, представляючи, жалібно п'ють ефектне видовище... А публіка відчуває голодну, роздратовану, як бик тореодором, цікавість..
Але жалкувати нема чого. Завтра цікавість цю буде задоволено. Завтра в цьому ж театрі спорудять ешафот народовольцям або розстріляють Овода... Страта відбувається по всіх правилах, на видноті, під вигуки й плач істеричних жінок і під салют оплесків... Театр Смертної Кари. Театр Ермітаж.
