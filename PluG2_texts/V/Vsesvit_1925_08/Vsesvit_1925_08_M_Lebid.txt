ДЕРЖАВНИЙ ТЕАТР імени МАРІЇ ЗАНЬКОВЕЦЬКОЇ
Театр ім. Заньковецької народився в Київі у вересні 1922 року. В час тодішніх театральних сварок—група акторів, що стояли за революційний реалістичний театр—з’організувалась і поклала підмурок нинішньому Державному драмтеатрові ім. Заньковецької. „Не модно" було назвати себе „реалістами" у Київі у ту добу захоплення лівими течіями і театр рушив на провінцію, будити благословенні Сонгороди українські.
Два роки шаленої роботи на периферії— і еатр, що зміцнів і викристалізувався ідеологічно доплив до „тихої пристані" —до Катеринославу. Взимку 1925 р. Головполітосвіта удержавила Заньківчан. Багацько цікавого є в історії цього театру: були й овації й адреси, був і куліш—одне блюдо на цілу добу, і „истопниками" були актори в Кременчуці усього бувало—та не зійшов з шляху спаяний колектив і нині маємо ми радянський серьозний театр, що несе не хиблючи свій лозунг „революційний реалізм у театрі і зрозуміле мистецтво робітництву й селянству!" З березня в м. Запоріжжі помер режісер і голова ради Держтеатру ім. Заньковецької  Олександер  Іванович  Корольчук  ця втрата дуже болюче відбилась на театрі, але робота не переривалась ні на годину. Нині таетром керує артист Б. В. Романицький, в складі трупи є досить сильних акторських сил:  Чичорський,  Яременко,  Олесь,  Приходько,  Мещерська,  Любарт, Ярошенко, Половко і т. д. В репертуарі, крім п'єс, що йдуть в столиці, є також ряд своїх цікавих постановок: „Ave Maria", „Треті півні" Мамонтова, „Плебейка" М. Жука, „Людина в окулярах" А. Гака, „Розбійник Кармелюк" Старицької-Черняхівської і т. д. За два роки роботи Державний театр ім. Заньковецької дав 789 вистав (з них платних—508, для червоноарм.— 11, робітництва,  дитячих—13, загально-приступних— 92, револ. свят—29,добродійних—31, селянських-виїздних 17); перепущено глядачів 263,130 ч. (з них робітників— 123,840 ч., червоноармійців-48,330 ч., селян —10, 740 ч., дітей—21,480 ч.)— цифри  досить красномовні.
Зараз театр об'їздить районові села на Запоріжжі, далі поїде на Криворіжже, Бердянщину. Постійну базу театр має в Катеринославі, куди він і повертається у вересні. Театру потрібні нові актори, декорації, гардероб
нема сумніву що все це буде з рештою у Заньківчан, — Катеринослав  любить свій театр і допоможе йому і морально і матеріально.
