„Злата Прага" й димовий креп.
Центром життя Чехо-Словаччини є, звичайно, Прага. Перше вражіння од міста зовні своєрідний готичний колорит пізнішого часу, з башточками, що фаціятиками висять на головних віхах різних церков, воріт і будинків. Ближче придивитись-переважає чудове бароко, а взагалі дим, як чорний креп, окрутує це гарне місто, що иноді спірає в легенях, не має чим дихати і червоно-багрове сонце, як привід блукає серед тих вугляних туманів. На окраїнах міста дуже багато фабрик, особливо по обробці металю. Довгий час я не міг довідатись, чому Прага носить епітет—.злата", адже нігде майже жодної бані, позолоченої. Виходить так, що річка Ватава, яка так граційно вигинається серед горбів і готики та пропливає то сумирно, то з шумом через шлюзи й попід мостами,—в своєму піску носить золото. Може то й байка, але так мені З'ясували правовірні чехи, чому Прага носить назву золотої.
Що спільне всім столицям.
Зараз Чехо-Словаччина агент французького капіталу, Прага начеб столиця Малої Антанти, що ніяк не зважиться визнати СРСР і тому чехи кажуть, що Прага, —це маленький Париж. Поляки правда й собі кажуть,— що Варшава—слов'- янський Париж, румуни теж торочать про Букарешт,і, навіть недавно, я вичитав, що китайці такої ж думки про свій Кантон. Тому значить і Прага є — Прага.
Як і всякі великі столиці буржуазних держав і Прага звичайно має де-що спільного зі столицею світу, але головне, це-проституція, кафе-ресторани, а для чехів ще й життя по пивних, та з другого боку величезна частина життя, що проходить у праці під тим вугляним крепом коло машин, станків та инших приладів.
Кам'яне кружево й дракони з чотками.
Святинею чеських націоналистів є Градчани— старовинна частина міста, а особливо королевський старий готичний собор. Це краще сказати одна частина його, що нараховує більше 600 літ, бо друга у двічі більша прибудовується саме тепер.
Аж дивно з початку: в вік наглої грабіжки капіталу хтось будує, стягає може останні копійки на це кам'- яне кружево, що фонтаном летить у верх, переплітається хрестиками і листям лапатим, а все це бережуть примари хімер і кострубатих спинами драконів—злих духів—гріхів для очмарілої в релігійній к о п о т і бідноти. Крізь такі страховища для розумної людини летять кружева з каменю на десятки метрів догори. Летять, щоб чеський пузатий манах унизу, сам подібний на химеру ненажерства, ліцемірно торкаючись чотків, бубонів мандрівцеві, що ось як то шведи порубали статую короля такого-то, й такого- то що тепер могутній чех здушив куцого"німця в Празі і що королівська слава сяє ще й досі над Градчанами. Так (аж дико) в країні проклямованого всім демократизму наявні спекулянти на темноті будують ще й зараз храми, роздувають націоналізм, щоб легше було випробувати на спинах прикарпатських українців та Празьких робітників на Вацлавськім неместі нові каучукові американські палки.
Охранка з першим призом і словаки "по хохлацьки“.
В такій атмосфері з одного боку вільного пересування під доглядом найкращої в світі охранки (одержала перший приз на якийся міжнародній виставці по шпигунству) з другого—під ударами американської гуми й релігійного смороду, може чеська буржуазія тримати в склепаному вигляді свою „лоскутну” також державу. Бо словаки не вважаючи на велику кількість населення мають стільки користі від того ладу, скільки мабуть колишні грузини мали від царизму. Словак це постать, з якої, як колись з „хохла", глузує всяка пакость по шантанах, коли його виводять в національній одежді придобреного „гнусним”, так званим, словацьким анекдотам. А що про українців, чи мадьярів то й говорити не приходиться. Одні тільки німці остільки міцно взяли слово в культурі Чехо - Словаччини, що навіть найбільш офіційні органи в Празі,- як „Прагер Прессе" виходять по німецькі.
Існує пристойний німецький театр, де йшла між иншим китайська п'єса „Крейдяне коло", щось з XI віку, з революційним і глибоким змістом в чудесному перекладі Клабунда.
Ознаки здоровля і власність на жінку.
Але є ознака і здоровля певної частини чеської маси — це зріст компартії і дужий розвиток фізичної культури. Стадіони Праги — відомі на цілий світ. їх тепер ще поширюють, бо має відбутись, здається, мало не всесвітній зліт соколів.
Німецькі звичаї поклали дуже великий слід на чеському побуті. Особливо це в родинному житті, в гостюванні і своїми пиріжками, в кафе, в відношенні до жінки й таке инше.
Кілька слів про стан жіноцтва. Як відомо, чешки в масі серед робітництва і середніх громадянських кол дуже діяльні і енергійні, особливо з-за молоду, Любовна данина, як і в кожної людини в певний період, знаходиться і тут в досить слабкій кишені. Але „демократичні" закони Чехословаччини визнають, що жінка є власність чоловіка, який може їй не дати розводу, витребувати через поліцію і її приведуть по етапу, може примусити жити з собою хоч він і не милий і таке инш. У всяких випадках, так званої зради, жінка дуже суворо карається законом, тому й не диво, що судові процеси про кохання у буржуазної частини чехів досить часто відбуваються і наша еміграція тут грає не останню ролю.
Жінку вішають за любов.
Недавно відбувся судовий випадок характерний для „демократії”. Жінка, яка не виносила фізично свого чоловіка і любила другого, вимагала од мужа розводу, утікла од нього й т. инш. Він її повертав, знущався, і так далі. Чоловік, якого та жінка любила, і який її також любив, дуже мучився з того, жінка мучилась і той третій, що не давав розводу по свойому теж мучився. Нарешті ситуація зробилась остільки неможливо—пекельною, що любовник жінки убив мужа її. І щоб ви думали: суд присудив жінку повісити, щоб була „засторога" иншим жінкам не підбурювати любовників проти чоловіків
Нирки, як фільтри для пива.
Чехія— це пиво, пиво найкраще,— пиво, що має 500 літні традиції й досвід. Ще й досі є середньовічні трактири пивні, де—як на старовинних малюнках таверн, чи в оповіданнях про них, стояти довгі дерев'яні столи, по стінах різні остроги, шпичаки, грати все з литого заліза; величезні залізні лихтарі і все це накрито білими склепінням мурів, наче величезним підвалом,— вічним кам'янам ковпаком. Народ тисячами проходить крізь них, бочками профільтровує крізь свої нирки, пиво i, гикаючи од задоволення, чи од решток горя, що приніс сюди залити, іде до дому.
Така на подобу величезна таверна Флєка, що існує без перерви з 1499 року.
Чеськи комуністи сміються: кажуть, що досить закрити пивні й броварні, щоб чеське робітництво влаштувало революцію. Вони мають рацію. Для чеха пиво—це рідкий хліб,— як його називають. Бідняк чех снідає й вечеряє окрайцем хліба, розмочуючи його в губі куфлем пива.

Чому в Празі переважає газ.
Що до спостереження, Прага тільки в центрі має електрику. Окраїни і міщанська частина старовинного міста освітлюється газом.
Відомо, що чеська буржуазія скупа, і тому в гості не ходить. Але бувають виключення, тоді такий сальцисон дбає дати, як найменше, і говорити про це, як найдовше, тільки в перебільшеній оцінці. Тут і розпочинається правдоподібна причина, чому в Празі освітлення газом, а не електричне.
Один радник міської думи з якихось міркувань зробив вечерю в себе вдома на п'ятнацять приятелів. Шістнацятою була одна дівчина з гарним руками. І так гостей було шістнацять, господар 17. Але куховарка помилилася і замісць того, щоб зробити 17 котлет, зробила 18.
Коли розложили всім по одній котлеті, виявилося, що одна зайва. Кожному через свою зажерливу вдачу чешського буржуа, що попав на дурничку, захотілось з'їсти ту зайву котлету. Але горіла електрика—це було, як бачете, в центральній частині міста і було нечемно комусь ту котлету схопити. Раптом несподівано електрика тухне. За кілька секунд розтинається проразливий крик цієї єдиної жінки. І в той же час з'являється знову світло, яке показує таку картину: в гарну руку цієї жінки що схопила на тарільці пальцями котлету встромилося одразу 16 веделок. Кожний з гостей, користуючись пітьмою... думав з'їсти ту зайву котлету. Так ніхто б не знав хто її з'їв. А дівчина, щоб до того ще й було не чутно її роботи, вирішила схопити котлету просто рукою. Замісць котлети, гості одночасно встромили свої виделки в руку тієї дівчини. Може вона була дійсно голодна? Після того радник і гості його, які теж в більшости були радниками виступили рішуче проти проводки по цілому місту електрики, бо вона несподівано тухне і робить подібні неприємности. Газ цього не робить. Це була помста електриці. Ось чому, анекдот каже, Прага ще й досі сидить на газові.
Богемське шкло й свобода під „пендриком“.
З різних виробів чехів славиться Богемське шкло, себ-то вироби різного посуду з того шкла й кришталю. Це дійсно чудове шкляне, знов мереживо, і коли-б не постійні страйки робітників і кустарів, що живуть в неможливих умовах, через те, що їх обсіли кругом всякі лихварі, то вони були б дійсною окрасою людського житгя. А так виходить, що не зовсім. Нам одна чеська письменниця комуністка продала вироби страйкорів, які сами рятувалися таким чином од голоду.
За те ці тяжкі обставини, все більше й більше зміцняють робочий рух і надають йому організованих форм.
Цікаво, що там партія дбаючи про класову борню, мусить дбати і про загальну розвагу для всіх членів, з танцями, з співами різних навіть зовсім не революційних пісень і т. инш. За те це надає якогось братнього характеру організації, хоч і розмякшує класову твердість, що несе з собою наше пуританство.
Один раз на рік—на багатий вечір дозволяється чехам навіть бешкетувати, себ-то «пендрик»—палка поліцая не б'є по спині і люмпен може поглумиться над свободою.
Бо яка це свобода, коли поліцай добродушно походжає - й посміхається, коли юрба йде й п'яно кричить, зачипаючи встрічних, б'ється і таке инш. Але досить кинути який небудь повстанчий лозунг, комусь в юрбу, як негайно піднімається «пендрик» і «вільного» громадянина ведуть в буцигарню.

Армія порятунку од гріхів за долар.
На другий день по цій самій вулиці вільно буде проходити юрбою
тільки армія Порятунку—релігійна крамничка англо-американців, які з десятком прибічників, що одержують платню (тут і Українські студенти-емігранти, часом підробляють) з оркестром прапорами, хрестами, ідуть до центру, займають місце на площі, грають, співають, а потім ведуть проповіді один по англійські, а другий перекладає... Треба почути, як глумиться робітнича молодь, по тихенько правда, в тій юрбі.
Я вже спаслась! одкидається дівчина, ознак на руку своєму кавалерові. А скільки він бере за це в день?— відповідає їй той.
Більше ніж коштує мій радікюль, що ти вишукав для мене у вітрині і не купуєш.
Ба,— коли-б я стільки одержував. І далі лайка, але публіка, що слухає проповіді починає обертатись. Тоді молоді, з групою ще других, демонстративно глузуючи, виходять з тлуму-
От, думається, коли-б тут же поруч виліз хто небудь з наших антирелігійцев і зажарив з класової точки зору. Ото було-б вражіння. Але видно на це ще немає часу.
