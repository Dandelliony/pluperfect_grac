НОВЕ ДЖЕРЕЛО КУЛЬТУРИ
(До утворення Сільсько - Господарської Академії)
За три верстви від Київа, недалеко від великого міста, лежить господарство Київського Сільсько-Господарського Інституту — «Голосієво». В цьому господарстві ще влітку 1926 року почали будувати нове джерело сільсько - господарських знань, новий осередок культури — Сільсько-Господарську Академію.
Академія складатиметься з 12 науково-дослідних інститутів. Для одного з цих інститутів — лісового — вже майже закінчено будування кістяка досить великого корпусу в 3 тис. куб. саж. Будинок витримано в стилі українського бароко. В цьому ж стилі буде витримано всі будинки Академії.
Треба відзначити, що де-які труднощі стояли на шляху будівництва: віддаленя від міста, часто почувався брак будівельних матеріялів, незручні шляхи іт. д., та все ж перший будинок Лісового інституту збудовано протягом семи місяців.
Одночасно почали прокладати брукований шлях від «Сталінки» (околиця Київа) до господарства «Голосієво». Старий шлях між Сталінкою та «Голосієвом» був незручний: спуски на цьому шляхові були занадто круті. Новий шлях матиме зручні підйоми Іна плато, де будуватиметься академія, і Крім того, цей шлях прокладається в місцевості з чудовими краєвидами.
Треба зупинитися і на технічному боці будівництва. Для будування академії та шляху використовується всі нові технічні досягнення. На новому шляху на протязі 700 саж. прокладається шість водоспускних бетонних труб. Під греблею одного з ставків, що через неї проходитиме шлях, прокладено ще одну залізо-бетонну трубу.
Для забезпечення шляху від розливів при опадах і під час весняної поводи збудовано вдовж усього шляху штучні технічні спорудження, що сприятимуть повільному спускові води: зроблено водоспускний канал (кювет) з бетонними перемичками і таким чином під час великих опадів вода не розливатиметься і шляхові не загрожуватиме повідь. В найближчі роки нове джерело культури буде збудовано.
