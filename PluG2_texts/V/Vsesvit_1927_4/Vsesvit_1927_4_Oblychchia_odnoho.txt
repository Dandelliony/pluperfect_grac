ОБЛИЧЧЯ ОДНОГО
Їх багато – облич, що мерехтять на екрані перед очима глядача. Назви фільмів, імена героїв – забуваються, стираються із памяти.
Але ще свіжі назви фільмів «Непевний багаж», «Гамбург», «Беня Крик», «Тарас Трясило». Їх ще не встигли забути. І не забули певне, що в «Гамбурзі» старого робітника Ельснера, цього року відданого борця, цю м’ягку й спокійну людину, що старечими руками своїми вміє і пестити дитину і кулею набити рушницю. Або хитрого та впертого кошового атамана Кобзу в Тарасі Трасилі – бундючного зрадника і гордовитого інтригана. А то ще товстого й лякливого начальника поліції з «Непевного багажу». Або «не дурака» випити й хабаря потягнути, з масними губами й сивою головою пристава Глечика в «Бені Крик». Ріжно барвна й розмаїста галерея. Але всі обличчя оці лише поодинокі грані одного обличчя, обличчя заслуженого артиста Республіки І. Є. Замичковського.
Довгі роки віддавши театрові, святкуючи цими днями ювілей своєї служби йому, старий досвідчений, не вичерпаний ще і повний творчої сили актор пішов у кіно. І тут не зазнав поразки. Кожна нова роля — ще одна перемога.
