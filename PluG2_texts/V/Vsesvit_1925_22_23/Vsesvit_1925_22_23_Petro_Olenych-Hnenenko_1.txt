На вулицях у Харкові. 1905 рік.
Перша хвиля народньої бурі — 1905 рік. 
Якось несподівано блиснула блискавка, вдарив грім... 
Наляканий мешканець, що звик подавати копієчку старцеві, аби заспокоїти свою совість, затремтів, побачивши на вулицях червоні та чорні прапори з написами: «Долой самодержавне!» 
— Чи це віспі чи на яву? 
Ще увечері дев'ятого жовтня метушились Харківські робітники. Десятого жовтня застрайкувала Харково-Миколаївська залізниця.
Опівдні, здається, в будинкові №20 но Московській вулиці зорганізувався мітинг. 
Були старі, молоді, діти, більшість службовців залізниць. 
Виходили промовці. Виступив тут і технолог Кірста. Лейтмотив був: 
— Геть самодержавство! 
Балакали про злочинців урядовців, сваволю жандармів, поліції. 
Прибіг гімназист. Гукнув: 
— Драгуни на Московській! Мітинг буде на Ващенківській Леваді! 
Раптом всі розбіглися. Наче нікого й не було. Зосталися тільки скриньки, на яких стояли промовці. Поліція запізнилася.
Драгунів на Московській не було. 
Але на Павлівській площі, якраз проти біржі, поперек рейок лежав перекинутий вагон. Коло його крутилися два драгуни. На других рейках трохи далі жовтів другий вагон. На ньому танцювали хлоп’ята, а на них сварився дідок-службовець. Городових не було. Вагони було перекинуто робітниками. На Катеринославській було тихо, тут теж лежали два вагони. Біля готелю «Ліон» у провулці стояли семеро кінних драгун.
А якраз у цей час під Ващенківській леваді зібралося тисяч десять народу. Но можна було просунутися, не можна було повернутися. Серед Левади та по кутках стояли зроблені нашвидку помости з дошок покладених на барила. Біля них маяли прапори. Виступали промовці. Особливо запально говорив робітник и засмальцьованій сорочці з молотком в руці.
— Ця міцна рука і цей молот переборють багнет та шашку, добудуть волю робітникові та дадуть новий уряд, нові права!
Аплодирували промовцю й салдати, а їх було не мало. Гуло повітря під зойків та ляска. 
Зліз промовець з помосту за ним коливнулися прапори і рушила лава. 
За містком пішла в ряд по десяти чи по дванацяти й рушила за прапорами та бойовою дружиною, що йшла навколо прапорів. Заспівали Марсельєзу. Грала музика. На вулицю висипали сотні мешканців. Христилися, плакали. Біля у частку стояли городові. 
Біля Пушкинської школи хтось крикнув, мов несамовитий. 
— Козаки!
Похилилися прапори... Змовкла пісня. 
— Цок! Цок! Цок! — закресали підкови по брукові. 
Два козаки тікали, несподівано, наскочивши на юрбу із-за кутка школи. Захвилювались прапори. Зупинились... Басовитий голос, що заспокоював людей на Леваді додав: 
— Боягузи! Куди ви? Нічого немає...
Сонце хилилося на схід. Драгунський пост, що стояв на варті біля церкви Рождества одійшов до головної частини, після того, як одного драгуна з револьвера поранили в голову. 
Була чутка, що постріл був провокаторський. Поки драгуни відходили без пострілу. На Миколаєвський площі проти Соборного провулку юрба скупчилася біля архерейського будинку па розі Московської, а частина залізла в сквер, що біля біржі. Хлоп’яки позалазили на дерева. Півескадрон драгунів хотів відсунути юрбу, наступав кіньми, погрожував шашками, але натовп не піддавався.
Аж відкілясь взялась козача сотня. Прилетіла, зіскочила з коней. В один момент коноводи одвели коней. 
Засурмила сурма. 
Хтось зойкнув: — Будуть стріляти, бережись! 
Цокнули затвори: 
— Сотня, плі! 
Бабахнули сотні гвиитовок: 
— Плі!— що вибух. 
Люди тікали. Десь на Павлівській або на Рибній співали Інтернаціонал.
В сквері піднято мертвого хлопця: вбили на дереві. А на третьому поверсі, біля Миколаєвської площі забито студента-грека, а його дружину поранено кулею.
Уночі поспилювали телеграфні стовпи, розгорнули брук, наносили вугілля, дров, набили кілків, та й збудували барикаду поперек вулички, що розділяв на дві частини університетські будинки. На соборі ранком побачили червоний прапор. Вся Павлівська площа чорніла людьми, наче мурашник.
Між юрбою шалалися п’яні, галасували: це все жиди, треба провчити, щоб не вішали червоних спідниць на соборного хреста! Це вони сидять за барикадою.
— Дивись, дивись! Людину вбивають, — прорізало повітря. 
Проти Гранд-Отеля каміннями били студента, галасували: 
— Бий жида! 
Кріз юрбу прорвався невідомий, підвів за руку студента, одяг на його шапку і продерся з ним до пішохода, гукаючи: 
— Дорогу пораненому!
Юрба розступалася та змикалася, а там далеко по за ними опам’ятавшись розбишаки гомоніли: 
— Бий його! Це їх оратор. 
Але було пізно. Поранений і захисник доходили вже до аптеки Лапіна,
В аптеці працював отряд санітарів та лікарів. Там вже було чимало поранених чорносотенцями.
Сидів єврейський хлопець з надірваним вухом. Червоніла окривавлена вата, бінти. Тут ховались від чорносотенної банди ветеринарний військовий лікар та ще приват-доцент ветінститута Лисицький. Під вікнами та дверима кричали чорносотенці.
Незабаром на Рибній вулиці трохи не стішився величезний погром. З третього поверху помешкання біля отеля «Марсель» хтось пальнув з револьвера. Хтось гукнув:
— Це жиди!
Зібралася юрба чорносотенців, але на щастя прибігло п’ятьсот робітників з ХПЗ озброєних рушницями та револьверами. Вони своїми пострілами розігнали чорну сотню, очистили під неї Павлівську площу і припинили мордування людей на площі, яких били до смерти чорносотенці, тільки через те, що ті були чорнявими. 
Одного кравця-єврея трохи не забили. Єврея Шера забили, бо він ніс рушницю. Може за ці дні, загинуло-б ще не мало безвинних людей, але боротьба припинилася.
Харківський комендант Горбаньов і генерал May не покладаючись на військо та налякавшись таємних фугасів звільнили всіх, що сиділи на барикадах.
Чорна сотня більше в цей день не працювала, забитих військом 14 чоловіка поховали з великою шаною.
Забитих було багато більше, а поранених до ста чоловіка, але не всіх виявили.
