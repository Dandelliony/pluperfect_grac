Василь Михайлович Блакитний—Еланський
4-го грудня в Харкові помер Василь Михайлович Блакитний (Еланський), член ВУЦВК, кандидат в члени ЦВК РСР, редактор газети «Вісти ВУЦВК». 
Тяжка хвороба (хронічний ендокардит), що тягнулася дуже довго й надмірна праця, зробили своє діло. Надломлений організм, що протягом останніх 10 місяців одважно боровся зі смертю, зрештою не витримав. 
Прекрасне життя революціонера увірвалося. 
Смерть Василя Михайловича боляче вдарила не лише по серцях багатьох його товаришів по партії й по роботі; в часи величезного напруження, мобілізації всіх творчих сил країни на культурний будівничий фронт, втратити Блакитного значило втратити велику революційну силу людину, що свою незвичайну талановитість, розум, працездатність і гарячу енергію могла переключати разом на потрібну установку. 
Похорон Блакитного вилився у величезну масову демонстрацію нового українського радянського суспільства, що одним з найкращих його творців був небіжчик, виконаного в дружній будівничій роботі велетенського розмаху.
Говорити про життя В. М. Блакитного - це говорити про найвідповідальнішу частину грандіозної епопеї революційного руху на Україні.
Походячи з попівської родини, з малих років позбувшися батька В. М. з малих років зазнав скрутного матеріяльного стану.
Натура революціонера показала себе дуже рано. Уже з четвертої класи духовної семинарії (де йому довелося вчитись після бурси) він утік від попівської кар'єри, втік до Київського Комерційного інституту. 
Бравши участь у тогочасних шкільних гуртках, де скрізь національні «діячі» проповідували свої вузьколобі суто-шовіністичні ідейки, В. М. все-ж таки зумів знайти шляхи засвоєння соціялістичних ідей. 
Соціялістичний український націоналізм був першим етапом політичного життя В. М.
На арені партійної діяльноста впершу він виступив в 1917 році як один з лідерів лівого крила Укр. Партії Соц.-Революціонерів. На 3-му з'їзді УПСР він виступив як представник «Лівобережної групи УПСР», його було введено кандидатом до ЦК. 
Разом з Гнатом Михайличенком, Шумським, т. Блакитний взяв на себе почин у боротьбі проти зрадницької націоналістичної політики, що її вела права більшість УК УПСР. Напередодні гетьманщини ця група провідників «червоних яничар» як злісно охрестили їх недобитки синьо-рудого шовінізму, захопили в свої руки орган УПСР «Боротьбу». Насувалася гетьманщина, та її було зустрінуто вже гаслами класової боротьби. Гетманська контр-розвідка посадила Гн. Михайличенка і Блакитного до Лук'янівської в'язниці в Київі, де він просидів більше як 2 місяці. Це було 1918-го року. Того-ж року в Черні Лівобережна група УПСР на з'їзді захоплює Ц. К. і організовує перехід на нелегальний стан революційної частини партії. Але — пише статті присланій Блакитному тов. Скрипник:
Коли до життя прокинулись мільйони, недобита цим з'їздом контр-революційна частина української партії соціял-революціонерів нарівні з иншими зрадницькими партіями стає на бік директорії, на бік Петлюри.
Блакитний з товаришами невпинно бореться за об'єднання революційних пролетарських сил. Зустрінувшись з комуністами він став на їхню політичну платформу підготовлює ло того-ж ряди своєї партії. 
У 1920 році боротьбистська конференція (коли не стало-вже Гн. Михайлюченка) ухвалила злитися з ком. партією більш. України
— На команду Комуністичного Інтернаціоналу. 
— Струнко! До лав Єдиної Комуністичної Партії Більшовиків України, —  кроком руш! — сказав тов. Блакитний звертаючися до боротьбистського з'їзду.
Це було блискучою фразою, але це була не лише фраза. Тов. Блакитний так довго виконував у собі ідею злиття, що ці слова були яскравою проявою справжнього інтернаціоналістського переконання справжнього революціонера. 
Після того, як на IV-й Всеукраїнський Конференції Компартії відбулося злиття і цим було закріплено єдність революційних сил України, тов. Блакитний цілком віддає себе творчій роботі — закріпляти позиції Жовтня, будувати в країні соціялізм. 
Це була велетенська робота. З доручення партії та уряду В. М. береться до організації газети «Вісти ВУЦВК». Організація - це легко сказати, коли знайти співробітника для української радянської газети було майже неможливо, коли жовто-голубі культурні специ з піною на губах клацали зубами на спроби відважних радянських піонерів культури (а їх рахувати можна було одиницями), коли матеріяльний стан був жахливий, зробити газету, і таку газету як «Вісти»— це була справжня робота, героя.
Тов. Таран у статті «Тов. редактор» в траурному числі «Вістей» пише 
„Він заохочував усе своє оточення до активности в роботі, до боротьби. В 1921 році, коли зголоднілі, виснажені складачі друкарні часом починали ремстувати на своє життя буття тов. Блакитний йшов тузи до каси, брав я за верстатку і, складаючи сам рядок за рядком, заохочував і робітнуків до роботи. В найскрутніші часи й хвилини він умів находити спосіб влити бодьорість у серця та й руки тих, хто з ними працював. І все-ж сил бракувало. Тов. Блакитний поповняв цей „дефіцит" журналістичний своїми власними силами".
і далі: 
„Перші три роки існування газети "Вісти ВУЦВК" це була воістину доба „однолошадного” в найкрайщому журналістичному сенсі хазяйства в роботі тов. Блакитного. Але його незламна віра в творчі сили робітниче-селянських мас, що кінець-кінцем потяслися спочатку одиницями, потім десятками, а далі й сотнями до співробітництва в „Вістях ВУЦВК" виправдувалася цілком. 
Протягом 5 років ім'я Василя Блакитного (Еланського стояло на фронтоні “Вістей” і не даремно. Блакитний був журналістом-бойцем, журналістом-організатором, його публіцістика — гостра й влучна, наче більшовистська куля; адже обстріл ворожої ідеологичної фортеці “Вісти” вели повсякчасно з великим успіхом. Що-хвилини турбуючись про безліч господарських, технічних дрібниць, цей редактор умів вишукувати, гуртувати довкола газети нові сили, що, здавалося, ніколи не мріяли про себе як про журналістів Вістяни в редакції й вістяни там у низах — це був бойовий загін нової радянської суспільности, живий і гарячий як саме серце газети — Василь Блакитний. Його не даремно було нагороджено орденом Червоного трудового прапору—це була надмірна і героїчна робота. 
Розгортаючи фронт радянської культури, будуючи газету, Блакитний вмів знаходити час і енергію, щоб по-між ділом працювати в художній літературі. І, однак ім'я Елана знають усі поруч з іменами найкращих революційних поетів.
Його особа, що в ній помічають дитячу м'якість, ліричне сяйво його імені, його особа могла горіти вогнем одночасно сильним і ніжним. Таке сполучення характерне для Блакитного. 
Революціонер-практик, що він холодним аналізом охоплював найскладнішу політичну ситуацію, член уряду, один з фундаторе союзу СРСР, він умі находити справжню красу таку в бурхливій, жорстокій і кривавій дійсності перших років революції які в буденній напруженій роботі, 
Оцінюючи поезію Блакитного, де хто вважає її зам'яку й ніжну де-хто за залізну й повнокровно - сильну. І перше й друге — правда. Такий-бо його: поетичний діяпозон. 
Поруч із Блакитним поетом існує ще Валер Проноза, автор «Радянської гірчиці», автор численних сатир, простий, народній і таких їдких та влучно дотепних. Він може зватися й творцем радянської сатири.
Він був невпиним організатором. Він не міг не відгукнутися на кризу зросту сучасної української літератури і він увесь час закликав, привчав молодих письменників і поетів до учоби, до оволодіння технікою, до критичного наукового підходу до літератури, до культури взагалі.
Організатор так, революціонер так. Художник—художник-творець-так. 
Та всі, хто знав Василя Михайловича знали ще просто Блакитного, часто-просто Василя. 
І це значить дуже багато. Чудово тактовий, привітливий, простий і розумний — його любили всі, як найкращого товариша. І в нього була здібність бути „Ловцем чоловіків”. Особа незвичайно симпатична. І він умів це використати, на користь справи. Поховавши В. М. Блакитного, редактора, письменника, сатирика, члена уряду кому іста і революціонера, — ми втратили видатну людину в найкращому розумінні слова.
Громадськими організаціями, урядом вжиті заходи до увічнення пам'яти Блакитного (Еланського).
