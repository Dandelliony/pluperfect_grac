14-те грудня 1825 року.
Повстання „Декабристів"
Трагедія на Сенатській площі у пам'ятний день 14-го грудня 1825 року подія настільки яскрава, і на тлі всієї історії революційного руху у закріпаченій країні, настільки опукла, що навряд чи знайдеться тепер в усьому Союзі радянських республік письменна людина, що в основі не знала-б „історії декабристів". 
До сторіччя піонерів активного громадського руху в царській країні література збагатилася тисячами томів дослідів, записок, монографій та инших матеріалів про „декабристів". Але й до останнього часу архівні винаходи й розкопки вносять де-далі нові й нові доповнення до історії „декабристів", проливають світло на невідому долю де-яких учасників повстання на Сенатській площі та членів таємних Союзів. Однак в основі суть подій у знаменний день 14-го грудня
1825 р. літературою вияснена повнотою. Коротеньку історію „декабристів" ми наводимо нижче, наводячи виключно матеріали, що нічого, правда, нового не дають, але містять в собі особливу характерну оцінку. Незадовго до імперіялістич. різанини, охранка випустила „труд" жандармського полковн. Рожанова-“Записки з історії революційного руху в Росії". Видання таємне, що призначалося для відповідальних робітників політичного розшуку на місцях. У цій „історії", звичайно, надано місця і „декабристам". Події полковник Рожанов передає правдоподібно, але оцінює по своєму.
Таємні товариства. 
Імператор Олександер 1-й (1891—1825). 
„Під час цього царювання визначилось дві ідейних течії: одна патріотична, підогріта німецьким, філософам, й друга політична; представники останньої хотіли, як висловлювалися де-які з них перенести Францію в Росію"; у державному устрію вони хотіли представницької і навіть республіканської форми правління; у громадському житті вони прагнули до скасувания кріпацького права. З зазначених осіб воєнних і цивільних складалися різні гуртки; особливого значіння набрав один, заснований 1816 року, з певним статутом (складаним полковником Пестелем), що мав назву "Союз порятунку" і мав на меті своєї діяльності) — „вимагати переходу до представницької форми
правління, до конституції“ через два роки „союз порятунку" було перетворено у таємний „союз благоденства", що незабаром розпався на два союзи просто вже революційних: „Південний" з терористичним відтінком, що мав на увазі: повстання;! 1) воєнне 2)знищення царської родини; 3) заведення конституції - і „північний", що був помірніший, бо домотався лише конституції. 
На чолі „Південного союзу стояв командир Чернигівського полку полковник Пестель; місцем дійства цього союзу була „друга армія", розташована у Київській та Подільській губернях. 
На чолі „Північного союзу" стали брати Муравйови. Обгрунтувався він у Петербурзі. Обидва союзи перебували в постійних стосунках один з одним і мали одну спільну мету примусовий переворот у Росії. 
Який лад буде заведено в Росії після перевороту, змовники рішали ріжно; одні бажали обмеженої монархії (конституції); другі — республіки. Повний проект майбутнього устрою Росії було складено полковником Пестелем. Він називався-„Руською Правдою".
Члени союзів свої плани тримали в строгій таємниці; не зважаючи на це, Аракчеєв дізнався про існування змови й детальний доклад з цього приводу послав царю у 1825 р. до Таганрогу; коли доклад прийшов туди, імператор Олександр 1-й вже помер.
Так малює першу стадію розвитку „декабристів" жандармський полковник. Ліберальні прагнення декабристів він вважає просто за революційні, бо у південних „декабристі" була „страшна мста" — повалення династії,
14-го грудня 1825 р. на Сенатській площі замість того, щоб рішуче щось робити, військо декабристів послушне слабоволим проводирям, простояло в замішанні, поки військо Миколи І не розігнало його, позаарештувавши їх „зловисників".
А потім прозвучав останній акорд. Микола І жорстоко розправився з „декабристами". Верховному карному судові випущенним маніфестом від 1-го червня 1926 р. були віддані 61 чоловіка що належали до „північного союзу” 37 чоловіка, що належали до „південного" та 23 чоловіка —до і „союзу з’єднаних слав’ян.
Присудом суда було покарано 5 головних керівників: полковника Пестеля, підпоручика Рилєєва, підполковника Муравйова, Апостола, підполковника Бестужева-Рюміна та поручика Каховського. 
У всепідданішому докладі у справі про декабристів Слідча комісія писала:
„З оних (свідчень обвинувачених) виявляється, що 1816 року декільки молодих людей, повертаючись з-за кордону, після кампанії 1813, 14 і 15-го років і ознайомившись с бувшими тоді в Німеччині таємними політичними товариствами, задумали завести в Росії щось подібне до цього. Цієї думки були Олександер Муравйов, нині одставний полковник, що спочатку гадав це таємне товариство вмістити до складу якоїсь масонської ложі, Микита Муравйов (капітан) і полковник князь Трубецкой"...
Додаток до „Руск. Інваліда" 12-го червня 1826 р. №138. 
Крім того, Слідчій комісії вдалося пролити світло і на деяк заходи „декабристів", що виходили з „отечественних рамок" Так 22-го грудня 1826-го року Слідча комісія доносила Головкомандуючому польської армії.1823-го року Сергій Муравйов і Бесгужев-Рюмін (майбутні „декабрісти“) звернулися до графа Олександра Ходкевича, прохаючи його ввести їх в стосунки з товариством польським; останній сказав, що депутат товариства буде неодмінно у Київі на контрактах 1824-го року. Таким депутатом був Крижанівський, що дійсно прибув до Київа і побажав увійти в стосунки з руськими представниками. Депутати „руського товариства" — Муравйов і Бестужев прохали, щоб „польське товариство" не допустило літовський корпус чинити опір їхнім починанням. На це Крижанівський відповів, що коли цей корпус оголосить себе на стороні государя-цесаревича, то товариство обезброїть його, чи иншим способом змусить його до недіяльности... 
„Крім того, з вимоги Бестужева було рішуче постановлено, що поляки вживуть рішучих заходів, щоб стати на перешкоді государю - цесаревичу повернутися в Росію, коли таємне товариство почне одверто діяти, причому депутати говорили про бажання, ніби-то „руського товариства", щоб поляки того-ж самого року позбавили життя государя-цесаревича"... 
По признанні Пестеля було положено: полякам поступить з його височеством государем - цесаревичем точнісінько, так-як у Росії поступлять з великими князями". 
Розправившись з «декабристами» Микола 1-й у високому «штилі» з великим патосом звертається до дворянства і сім'ї — стовпам державності. 
«Туча повстання зійшла ніби для того що б загасити, умисел бунта... Не в натурі руських людей був цей умисел. Хай звернуть батьки всю їх увагу на моральне виховання дітей... дворянство ограда престолу  і чести народньої хай  повстане на цьому поприщі прикладом для всіх инших клас. Усі класи хай з'єднаються у довір'ї до уряду...» (З маніфеста 13-го липня 1926-го р.) 
В країні стала тиша. 5 «привідців» було повішено, а останні пішли в каторгу та Заслання. Почався режим Миколи 1-го. 
Чому-ж так невдало скінчилося діло на Сенатській площі?
«Декабристи» передбачали зчинити переворот на початку 1826-..0 року. Смерть Олександра 1-го змусила їх прискорити подію. Убивство Павла 1-го було для них доказом того, що ' з'єднаними дійствами можна вільно опанувати владу тим паче, що обидва товариства і «Північне» і «Південне» помітно ширилися. На них надходили доноси і треба було поспішати. Та і крім того, було «міжцарствіє» .Наслідником був Констянтин, що ще за життя Олександра зрікся від престолу. Духівницею наступником було призначено Миколу. Духівниця ця зберігалася у Московському Успенському соборі, в запечатаному конверті з написом рукою Олександра, відкрити конверт негайно після його (Олександра) смерти. У метушні про конверт забули. Кур'єри скакали з Таганрогу до Москви з Москви до Варшави, то до Констянтина то до Миколи, Одні вважали за наступника Миколу другі — Констянтина. А самі наступники розгравали кумедію та «вірноподданські» про всякий випадок пристягали один одному. У військові — замішання.
13-го грудня змовники зібралися у Рилєєва. Тут постановлено було не присягати Миколі, призначити диктатором князя Трубецького, а вірне собі військо вивести на Сенатську площу. Однак 14-го грудня «диктатор» на площу не з'явився, Рилєєв був у цивільному вбранні і тому не міг взяти на себе командування, а Михайло Бестужев-Рюм ; н був моряком і просто не міг командувати піхотою. Взагалі керувати повстанням було нікому. Утворили каре, кричали «ура» і стояли. А Микола тимчасом стягував військо, оточував бунтарів.
Енергійнішими і рішучішими були члени Південного товариства. Пестеля на Сенатській площі не було. Він був на Півдні і ще напередодні 14-го грудня його було там заарештовано. Узнавши про арест Пестеля члени Товариства «об'єднаних слав'ян» відправилися в тюрму, щоб визволити Пестеля, але Пестеля вже одвезли. Звільнили лише братів Муравйових. Після цього Сергій Муравйов і Михайло Бестужев-Рюмін (другий, не той, що був на Сенатській площі) стоючи на чолі Чернигівського полку взяли місто Васильків. Біля Білої Церкви стався бій з дивізією генерала Гейсмана. Сергія Муравйова було поранено і взято в полон, Так закінчилося повстання на півдні. 
Але все-таки повстання 14-го грудня було першим, громадським а не палатним рухом. З моменту подій на Сенатській площі бурхливо зворушилася громадська думка.
«Спроба 14-го грудня не було такою безумною... говорить А. І. Герцен... Щоб було-б, коли-б змовники вивели салдат не вранці 14-го грудня, а опівночі обложили-б Зімній палац, де нічого не було готове...» 
Повстання, звичайно, мало значіння. Якби ті хто стояв на чолі руху хоть скільки небудь рішуче керували салдатами, може їм удалось-би захопити палац і швидко ліквідувати камариллю Миколи 1-го, що розгубилася.
