Квіти придорожні.
Сиві від пороху, зім'яти ногою прохожого, розчавлені важким селянським возом, мізрні і разом з тим прекрасні придорожні квіти. 
Діти вулиці, що осінньою негодою, настувбурчившись горобчиками мокнуть коло ганків, гріються біля асфальтових котлів, в норах і печерах на леваді,— нещасні придорожні квіти людські. 
Ще кілька день тому, ступаючи босоніж по холодному асфальту, щулячись від холоду в рогожевих мішках, забігали вони до кафе, де так смачно пахне свіжим хлібом, і випрохували у «бриліянтового дядечки» «хоч копієчку». 
А байдужий дядечка дивився не на них, а поверх них невидющими очима, зрідка процідивши холодну відповідь: 
— Нема нічого. Геть звідси, хлопче! 
Часто голодували. Ноги слабіли до одказу, в потемнілих від голоду очах хиталася шумлива вулиця, і франзолька, що нахабно визирала з вікна хлібопекарні, здавалася чимся недосяжним. 
Бувало й так. Блукаючи юрбою по вулицях, безпритульні виривали з рук загавленої харків'янки торбинку чи кошика, а потім кидалися в розтіч, немов зграя переполоханого гайворіння. 
Увечері, під зогнилими палями Лопанського мосту, ділили, здобич. 
В щасливі дні, влаштувавшись коло облупленої запльованої стіни, грали заялозеними картами в азартну гру—«штос». Грали завзято і «до останнього». Коли всі мідяки переходили в кишеню щасливця, то той, що програвав, спускав і «барахло», тоб-то, різні туалетні причандали, здебільшого це були полатані штани та благенька сорочка. 
Иноді «фортило» в харчових рядах Благбаза. Вже така публіка ці перекупки: почнуть поміж себе базікати і не помітять, як метка рука залізе в кошик, схопить булку чи шматок смаженої риби, яблуко ... 
Але траплялося, що й піймають. Перелічать кістляві ребра і відберуть здобич, якщо вона завчасу не зникла у роті безпритульного. 
Ночували, де прийдеться: в котлах з-під асфальту, на ганках, у печерах на леваді. В кого є гроші, той за 10 коп. мав комфортабельну ночівлю у тітки “Мотрі” на Холодній горі, тут спали по десятеро в теплій кухні долі, укрившись якимся дрантям, що його тітка давала задурно, як додаток до ночівлі.
Коли почало жовкнути і опадати листя з дерев по міських скверах, а холодний вітер де-далі все настирливіше став закрадатись під брудні останки становище стало майже безпорадним. Де-хто пробував сунути далі на південь, але шмаровози в тих потягах, що відходили на Крим, без усякого жалю витрушували безпритульних з вагонових ящиків та з-під гальмів, а кондуктори інстинктом на першій же зупинці виявляли «зайців». 
І раптом прийшов порятунок, несподіваний і бажаний... Два вечори і дві ночі підряд коло ганків великих будинків, коло асфальтових котлів, коло смітників набережної, пихкотячи, зупинявся грузовик, виповзали звідти люди, навантажували платформу дітьми і зникали так само хутко, як і приїздили.
Набившись, як оселедці на платформі, безпритульні догадувались, куди їх везуть, стоїчно і спокійно ставлячись до цих змін своєї долі. 
— Взимку і в дитячому будинкові не погано, а пригріє сонечко—можна і втекти через паркан на волю. 
— Були й протести, правда не часто, але протести серйозні... 
— Не хочу в дитячий будинок, не піду! кричав не своїм голосом хлопчик років дев'яти, витираючи кулачком з замазаного сажою та вугіллям обличчя великі брудні сльози.
Це протестував один із тих, хто за тяжких голодних років побував у зруйованих дитячих будинках, де їжі було обмаль, а «виховання» через край.
Звідки тільки знають представники дитячих комісій притулища безпритульних!
Ось у паркані на Лопанській набережній ледве помітна щілина, позатикана соломою, старими ящиками та всяким сміттям. Знявши солому, влізаємо в щілину. Перед очима — широкий коридор під землею, там стоїть стіл і дерев'яні стільці.
У цьому пристановищі гамір і веселощі: пляшка «гіркої», що стоїть на столі, підогріває настрій підлітків. 
— Ну, хлопці, гайда в дитячий будинок. Кому більше 16 років, залишайся.
Компанія уся цілком вилізає на світ божий. Здоровенний хлопчина з кучерявою рослинністю над губою, намагається теж улізти в автомобіль. 
— Тобі не можна. 
— Дядечку! Їй-богу, шішнацять мені. А що я великий виріс, так хіба я винен?— басом благає «дитинка». 
Забирають і його. 
Вночі, збуджуючи ревом автомобільної сирени глухі окраїни, під'їздили ті-ж люди до дитячих барлогів на Леваді, вишукували по норах і забирали знайдених до дитячих будинків.
Дитячий колектив на Малій Панасівці, 25, це перший прийомник безпритульних. До величезного занедбаного будинку раз-у-раз під їздять автомобілі та «ваньки», вивантажують шумливу малечу і знов зникають у заулкові по чергову партію. Незатишно в будинкові 25 по Панасівці. Брудні сходи, кімнати з побитими шибками; ліжок не вистачає і для п'ятої частини прибувших.
Сплять долі, щулячись від вітру, що ганяє кріз вікна. 
Опалюється всього кілька кімнат і вдень уся дітвора збирається коло пічок гріючись по черзі. 
Харчують дуже погано і капустяне листя, коло його хто знайде на кухні, жадібно поїдають.
В кімнатах гамір і крики. Два вихователі (це увесь педагогічний персонал прийомника) не можуть управитися з оравою малечі в 300 душ, не можуть «стежити за їхньою поведінкою. Особливий гамір у «блатному» відді. і. Тут сидять бешкетники і «терті калачі». Серед них є і злодії, і малолітні бандити. Цим сидіти у дитячому будинкові справжня кара. І вони часто «зриваються», стрибаючи з вікна 2-го поверху на сумежний двір. 
Оце й сьогодні утік 13-літній зареєстрований грабіжник.
У коридорі гірькими слізьми плаче-заливається десятилітній хлопчик. Його— досвідченого картьожника-спіткало сьогодня нещастя—він програв свої власні штанці. Над ним стоїть кредитор-тут він усім відомий, — що разів п'ять тікав з дитячого будинку, це 8-літній Ігнашка. Вхопивши винуватця за голову, Ігнаша б'є нею об стінку. 
— Віддай штани, зараза!
Коли Ігнашку відтягують від невдахи, він хмуро вдивляється в оборонця свого винуватця, спокійно цідить кріз зуби: 
— А я все одно візьму штани, і йому морду розкривавлю. 
Зате спокійно в жіночому відділі. Тут перуть і прасують білизну, вчаться, грають. 1 тільки одна дівчинка, що років шість уже безпритульна (її за те, що вона щербата, прозвали «6ібунею») лається, викривляється і, сидячи долі, молиться пошепки, що аж моторошно стає: 
— Господи помилуй, милуй... 
Це інтелектуально відстала дитина.
Цей перший прийомник невеселий. Цей етап боротьби з безпритульністю — найнепривітніший. Правда, діти тут довго не залишаються: їх розсилають звідси по дитячих будинках.
Погано у першому прийомникові. По дитячих будинках значно краще. Але навіть тут перший крок зроблено. Дітей позабирали з бруку та з базарних площ.
І хто зна, яким буйним цвітом зацвітуть у майбутньому бідолашні придорожні людські квіти.
