Шлях української опери.
Якщо історія українського мистецтва протягом революції і має цікаві сторінки, то найцікавішими повинні, без сумніву, бути ті, що оповідатимуть про те, як утворено першу українську оперу. 
Ще тільки півроку тому, коли відбулася постанова На комосу й Раднаркому про утворення опери, дуже й дуже багато єхидно всміхались, коли мова заходила про українську оперу. 
Як тільки не називали ту жміньку ентузіястів, що вірила в здійснення цієї справи й, не вважаючи ні на віщо, намагалася її здійснення... Переважній більшості навіть друзям і прихильникам справи відродження української художньої культури ідея української опери здавалася химерою. І скільки разів доводилось чути дуже щирі, цілком приязні усовіщування: 
- Товариші, краще не роспочинайте. Провалитесь, розіб'єте собі голови... І проте... Почали й - зробили.
Коли небудь історик театра роскаже, скільки витрачено енергії, в яких умовах утворено українську оперу. Тепер опера вже існує і як свідчать загальні відзиви, займає одно з перших місць у лінії відродження оперного мистецтва в Радянському Союзі. 
Протягом трьох місяців свого існування український оперний театр у м. Харкові встиг проробити ряд художніх експериментів, що далеко поставили його від традиційного шаблону. Сезон відкрили оперою «Сорочинський ярмарок». Уже тут театр поставив собі завдання дати спектакль де б текст і музика вкупі виявляли не тільки сюжет, а ще й уникли б трафаретної оперної форми. На жаль, театрові не пощастило в бажаній мірі з режисером. Що до режисування, то досягнення «Сорочинського ярмарку» були менші, ніж їх хотілось би й чим вони могли б бути з самого початку. У цьому спектаклі художник (Петрицький) затьмарив режисера (Боголюбова). Художник блискуче виконав зовнішній бік, що до оформлення сцени так і, особливо, що до бутафору й убрання. Художник дав гротеск, він сучасно освітив гоголівський побут Сорочинського ярмарка. А режисер майже тісно підійшов до «малоросийщини», і через те в спектаклі почувалась плутанина.
Проте, не вважаючи на це, все що показано, ставило глядача далеко вперед від минулого.
Другий крок - це вистава балета Чайківського «Лебедине озеро». Як відомо, цей балет, що має чудову музику геніального композитора, протягом де-кількох десятків років становили на колишніх «імператорських» сценах Москви й Ленінграда. У цьому балеті що до вистави його і в самих ганцях давно вже впорядкували не тільки канони, але й справжні штампи.
Прихильники класичного балету зважають дуже поганим тоном робити які б то не було ухилення від раніш наведеного. «Так ставив Петіпа», «так танцює Гельцер» — і ніяких вам більше балачок. І Харківська опера мала зробити що-небудь, щоб проломити цю стіну. 
Театр починає своє свердління традицій з зовнішнього оформлення сцени. Художник Хвостов відкидає цукеркову солодкість минулого. 
Немає ні дешевої романтики озера, ні бонбоньєрочности лицарської естетики. 
Художник ясно визначає два шляхи: позитивний і негативний. І дає їх, сполучивши два кольори: білий і чорний.
На полі чорного оксамиту виступають ясні металеві блиски, що умовно означать середнєвічний замок і кажуть про легендове фантастичне походження сюжету. Правда, сюди примішують і реалізм. Гарно зроблені «под натуру» лебеді, що плавають на озері, яке відбиває світло й теж близьке до реалістичного виявлення.
Але в загальній декоративній рамі, особливо яскравої у третій дії (сцена балю в замці), ці дрібниці не дуже спадають на очі й, у сякому разі, масові глядачі не помічають протиріч їх стиля. 
Що до хореографічної частини особливо в танцях, теж є явне поривання відійти від трафарету. 
Воно визначається в конструктивності ансамблевих композицій, що дають яскрівий глядний ефект. Хоч кардебалет опери складає молодь, усе таки, через пильну підготовчу працю, увесь спектакль відбувається сонячно й радісне. 
«Лебедине озеро» має виключний цілком небувалий успіх. Балет раз-у-раз робить «битковьие сбори».
Зовсім инше освітлення гадали надати опері «Фауст». В складі опери є молоді й, але дуже талановитий режисер, учень Лапіцького, — Хількевич. Він мав на меті зовсім инакше повернути тлумачення старої опери. На його думку, Мефістофель — є двійник Фауста. Не чорт з рогами, як його виставляють, а олицетворення того чутливого початку, що має кожна людина.
Фауст же, шукач «істини» - инший початок, інтелектуальний, що підлягає впливові чутливого. Режисер хотів показати, що Фауст може бажати пережити ще раз молодість, але, щоб реалізувати таке бажання, потрібні не цукеркові образи, на взір Маргарити, що сидить з веретеном, а такі обставини, щоб відповідали дійсній любовній поезії і викликали у Фауста натуральну пожадливість. «Чесна» Маргарита, за його планом, повинна бути фізіологічно підготована до свого «падання», але саме «падання» діється не від ліричних виявлень Фауста,. а від емоції, що збуджують молодість. Мефістофель не сатана й через те він не лякається хрестів на салдатських шпадах, а лякає салдатів своїми хитрощами, використовуючи їхню темноту й легко розганяє натовп салдатів звичайною табуреткою.
Валентин, брат Маргарити, умірає не через жвавість Фауста на дуелі, а від тою, що Мефістофель зрадливо накриває йому голову плащем - символ людської пакости й зради. Фауст, прокинувшись на прикінці спектакля від дрімотного сну, підчас якого він усе це бачить, робить висновки, що через таке життя, через такий бруд і паскудство немає рації жалкувати за старістю.
Молодість вимагає зовсім инших умов життя, а не тих, що були до цього часу. Така нова трактовка «Фауста». Болізно доводиться констатувати, що театр не зміг дати режисеру ні коштів, ні часу на налагодження цього спектакля. Він був, так би мовити, «прохідний» поставлений наспіх, виключно через те, щоб заповнити тимчасову репертуарну дірку. «Фауста» поставили в скомбінованих декораціях. Для нього рішуче нічого не зроблено. А все ж таки Хількевич досяг дуже багато що до трактовки п'єси, так і що до виконання актерами. 
Те, що Фауста грало двоє (один — старого, а другий — молодого), Мефістофель виходить у такому ж убранні, як Фауст, а Зібеля співає не жінка, а чоловік, спричинило до багатьох різних думок і висловів. 
Одні без міри лаяли спектакль, инші захоплювалися, і він був великою подією, що примушував багатьох ближче придивитися до опери й її роботи. Тут ламання муру оперної рутини було вже занадто руйнуюче.
Але дійсну перемогу театра зробили дві останні вистави опер, «Мадонине намисто» Ферарі й «Долина» Дальбера. 
Треба зазначити, що опери ці рідко, де ставили. Вони з усіх поглядів дуже складні для постановки. Але Харківська опера не злякалася трудности й відважилася. Музика «Мадонине намисто» не дуже глибока, але за те мелодична й має багато ефектних місць. Оркестр підсилено багатьма народніми музичними струментами, що надають дуже гарній серенаді опери виключно яскравий відтінок. А самий сюжет опери — дає режисерові простір для його фантазії. І от постановщик (режисер Макзіт) укупі з художником Хвостовим мають на меті дати на фоні оригінальної музики яскраве театральне видовище. І арт уявляє собою карнавал у Неаполі. Хоч і злиденні кошти української опери, але карнавал відбувається дійсно ефектно. Живий, сонячний, радісний натовп Італії. Ви не впізнаєте хору опери, що звик «стійма стояти» на сцені.
Хор живе: співає, грає, танцює. Убрання, грими, рух на сцені, роспорядок дієвих осіб — усе свідчить про дійсну організацію спектакля, де все розраховано й має своє певне місце Так багато різних фарб, що глядач зачаровується ними й динамікою дій і повно й безперестанно вбирає в себе гострі й густі вражіння. У другому акті, серед ряду вигаданих мізансцен, звертає на себе увагу така картина: після серенади, яку співає коханець Малієли, Рафаель, під одночасний акомпанімент оркестру й хору гітаристів і мандоліністів, Рафаель і Малієла проводять біля грат садка любовну сцену, а закоханий у Малієлу, її годований брат, головний герой опери, Дженаро під цей час знімає з статуї Мадони намисто.
Картина крадіжки намиста виставляється силуетно й цей контраст — любовного дуету й Дженара, що чинить злочинство в ім'я любови, справляє надзвичайно сильне вражіння. А в третій дії конструктивний балет із карколомною акробатикою й жаркою південною еротикою.
Гра актерів у цьому спектаклі, музичне його оброблення, вокальна частина, все каже про велику й вдумливу роботу. 
Нарешті, «Долина». Її ставить відомий оперний реформатор, творець «музичної драми» в Ленінграді. І. М. Лапіцький. 
З минулого боку в «Долині» багато красоти. Але опері шкодить ростяглість, у ній мало діяння й Лапіцькому пощастило поставити спектакль, що тримає глядача раз-у-раз у напруженні.
Режисер акцентує поглиблення драматичного тлумачення словесного тексту. Для цього, безперечно, перш за все, потрібна відповідна вимовність у грі й співах актерів. Що казати! Не завжди здобувають таких наслідків і в драмі Рідко коли в опері досягають такого синтезу музики з словом. Все повно найрідшої вимовности.
Глядач забуває, що він сидить у оперному театрі й з напруженною увагою стежить, як розвивається дія. 
Він часто забуває про музику й переживає психологічно вкупі з дієвими особами. Лапіцький внутрішньою динамікою оскільки додав духу грі актерів, що маленька ідейка протесту пастуха проти пана зростала у велику соціяльну ідею класової помсти й, коли пастух душить поміщика, заля гучно аплодує;. 
Треба віддати належну пошану дирижерові опери, народньому артистові Л. П. Штейнбергу за те, що він так віртуозно провадить оркестр у «Мадонине намисто» й «Долині» й вкладає стільки мистецтва й художнього почуття в музичне оброблення цих спектаклів, що обидві ці опери справжній празник.
Українська опера має право пишатися своїми досягненнями в даних постановках. У складі актерів опери багато недосвідченої молоди. З нею має бути ще багато роботи.
Але вона зате гнучка й легко підлягає художнім впливам. 
А це — дуже важно. Слід пам'ятати, що українська опера працює тільки протягом трьох місяців. Уся її праця поки підготовча до майбутніх досягнень. 
Опера шукає своїх шляхів, вона ламає старі підвалини в ім'я зміцнення й росквіту художньої культури і в історії молодої революційної української художньої культури вона, без ніякого сумніву, займе особливе, безумовно почесне місце.
Севільський цилюрник
 Найостаннішою і, разом з тим, найсильнішою на сценічні досягнення є постановка режисером Лапицьким комічної опери Россіні «Севільський цилюрник». 
Тут харківська опера зробила ще де-кілька значних кроків вперед. Режисер поставив собі на меті виявити буфонадний характер сюжета в опері. Для цього він надав усім комічним персонажам утрированих зовнішніх рис в гримі, костюмах, у рухові. Установку зроблено, головне, на гостроту сценічного малюнку.
Завдяки великій пророблені 1 роботі з акторами вистава була виключно цікава. А стараною роботою художника Хвостова їй ще надано характеру дуже цікавого видовиська. Хвостов дав оригінальні ширми, як декоративний елемент, оригінальну раму сцені та пересувні фасади будинків з балконами. Його ж і костюми.
Вистава змонтирована дуже вміло. 
Всі дрібниці дотепно використано. 
Використано й обертання самої сцени. 
В наслідок - багато динаміки і надзвичайно цікаве видовисько. 
Найближчою новою постановкою театра буде балет «Корсар». Над ним працюють балетмейстер Моїсеєв та художник Петрицький. 
В повному поєднанні з художником стилізовано всі. танки. Пантоміму й танки погоджено також з лібрето, музикою. Вистава ця ставить балетну роботу нашо опери поруч з найкращими театрами...
