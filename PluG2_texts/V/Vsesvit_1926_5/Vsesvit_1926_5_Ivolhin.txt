Паризька комуна 1871 року
Видатні вожді Паризької Комуни.
Луіза Мішель – «Червона діва», славетна комунарка, була засуджена до заслання в Нову Каледонію; Луї – Шарль Делеклюз – уповноважений у військових справах, загинув на барикадах.
Шлях до 18-го березня.
Сумна дата 2-го вересня 1870 року. Французька армія тяжко знемогла в бою під Седаном. Пруська салдатчина зломила героїчний опір оборонців Парижу. На його околицях уже порядкували чужинці — майбутні кати республіки, і що тільки почала народжуватись. 
Поразка при Седані відкрила паризькому пролетаріятові тяжкий шлях до 18-го березня. Хутко летіли дні, осяяні яскравими подіями, що на початку боротьби охопили паризький пролетаріат дивовижною рішучістю, надзвичайним захопленням та мужністю палкої віри, що наприкінці перейшла до відчаю, коли останні позиції комунарів топтала своїми чобітьми контр-революційна армія Тьєра. 
Перемога під Седаном пробила шлях французькій буржуазії, що стала під захист чужоземних багнетів, до розгрому Вільного міста. Тими трівожними днями, коли ворожа армія насідала на Париж, все робітниче населення взялось до зброї. Виник буржуазний «Тимчасовий уряд національної оборони». Виникла «Національна гвардія». 600.000 паризьких робітників встали до оборони Єдиного Міста. 
Буржуазний уряд на чолі з Тьєром трівожно поглядав на озброєних оборонців Парижу. 
Буржуазія не довіряла озброєному пролетаріятові, вона непевна була в тому, що багнети Національної гвардії будуть направлені тільки на оборону від пруської армії. 
Як в урядові Тьєра так і у всієї паризької буржуазії ідея національної оборони хутко змінилася думкою боронити інтереси своєї класи. Тьєр підписав ганебний мир із прусаками. 
Уряд Національної оборони намагався роззброїти паризьких робітників, що вирішили боротись, не приймаючи цього миру,— але це невдалось йому. Проти буржуазного уряду повстав увесь робітничий Париж. Тьєр змушений був тікати з своїми друзями в Версаль. 
Там утворилась контр-рейолюційна армія. Звідти Тьєр, за допомогою чужоземного війська, керував боротьбою з робітничим Парижем. Оборонці Парижу не розгубились. Вони зосередили всю владу в Центральному Комітетові Національної Гвардії і оголосили Комуну. 
Це було 18-го березня 1871 року — 55 років тому. Тяжкі дні боротьби і втрат росквітали радістю вільного духу. Декрети Уряду Комуни змітали рештки рабства, пригоноблення, нерівности. 
Декрети Уряду Комуни поновлювали права людини. Проривали завісу релігійного дурману. Усували церкву, не даючи впливати їй на державні справи. Оголошували виборність і відповідальність державних урядовців. Закликали до загального озброєння. Найвільніше в світі місто, залите кров'ю творило нове життя. Версальці робили напад за нападом, поступово відвойовуючи місто.
Лави оборонців Парижу рідшали. 20-го березня 1871-го року всі укріплення, що захищали місто Комуни захопила контр-революційна армія. Париж взято. Буржуазія впивалася помстою. їй було віддане життя 70.000, що намагались скинути віковічне ярмо.
Кладовище «Пер Лашез». 
Останніми днями травня, — того травня, коли помста над комунарами дійшла свого апогею, коли опір борців за Комуну звівся до оборони рештків території — робітничої околиці й кладовища--Єдиного Міста — Міста Комуни вже не існувало.
Версальці після нелюдських зусиль, здобуваючи Париж, змушені були брати з бою кожну вулицю й кожний будинок.
І хоч опір комунарів не був організований, хоча не було ні плану, ні центрального керівництва, все ж. таки впертість паризьких робітників набула дивовижного характеру. 
Врата території збільшувала енергію, рішучість боротись до кінця. Комунари боролися за своє життя. Охорона не багатьох укріплень тяглася з 22-го до 28-го травня. 1 одним із останніх пунктів оборони — останньою позицією паризьких робітників було кладовище «Пер Лашез». Тут боролися без надій на перемогу. Опір підтримувався мужністю відчаю. Версальці проривалися у пробоїни стін і крівавий бій провадився на могилах. Кожний пам'ятник правив комунарам за барикаду, кожний могильний камінь — був захистом. Здобуваючи навіть маленький клаптик землі, версальці поливали його кров'ю. А коли виснажилися останні сили борців за Комуну, коли надірвалися груди Комуни-білі знов люто впивалися помстою.
Навали «Пер Лашез» переможці зігнали тисячі чоловіків, жінок, дітей і розстрілювали їх картеччю. Теж саме було і в Парижі. Суди працювали невтомно. Переможених розстрілювали тисячами, а десятки тисяч гноїли у в'язницях. І одним з величезних пам'ятників для борців за Комуну зісталося кладовище «Пер Лашез». У східній частині Парижу, в робітничій околиці роскинулося це найстаріше «Місто мертвих». Двоє століть французького минулого поховано там. Революціонери, генерали, демагоги, поети, філософи, біржові королі, художники лежать там поруч один одного. Такі чужі, ворожі один одному в житті, такі близькі в цьому «Місті мертвих».
Між цими могилами — великий мавзолей президентові біржових хижаків споруджений «вдячною» буржуазією. 
А недалечко — Август Бланкі душа паризького пролетаріяту, бунтівливий вождь робітників, що півжиття просидів у французьких в'язницях ...
На східній стороні кладовища — подвійна могила Пауля Лафарга та його дружини — Лаури, доньки Карла Маркса. За кілька кроків від цих могил стіну прикрашено вінком з імортелі та металевих квіток. Що-року сотні тисяч робітників проходять біля цієї стіни, схиляючи сумно прапори. Це стіна конфедератів. Бойовище й могила борців за Комуну. Це остання позиція паризьких робітників, остання фортеця Червоного Парижу. А на валу, де версальці розстрілювали тисячами оборонців Комуни, робітники збудували стіну, пам'ятник тим, що загинули.
На цій стіні змальовано жінку з росхрістаними грудьми, з роскинутими руками — сміливу й рішучу. Це розстріляна Комуна. 
І багато ще фігур на стіні. Вони тільки злегка намічені, злегка окреслені. Чоловік зі спокійно спущеними руками, жінка, що держить мертву дитину... Багато їх тут... Щільно стоять вони один біля одного.
Чекають кари. У цих злегка окреслених фігурах все ж таки яскраво виявлено ріжні почуття: то спокійне здивовання, то божевілля, т о холодне призирство.. . Стіну побито кулями. 
Слідів цих куль не стер час. А понад цією групою кулак і напис: «Хай . живе Комуна".
