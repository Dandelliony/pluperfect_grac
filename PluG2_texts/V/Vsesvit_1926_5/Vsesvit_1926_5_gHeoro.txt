Піймав!
Захищати їм республіку psia krew!? Ні за що садовити до в'язниці?!
І капрал так стусонув кулаком об стіл, що аж полохливо задеренчали спорожнілі філіжанки. 
- Тихше, пане капрале, бо знову позбавлять нас обіду, — перелякано звернувся до опецькуватого жовніра білявий тендитний унтер-офіцер. 
В цю мить залізні штахетчасті двері одчинилися і до камери- дозорець впустив кремезного матроса. 
- Ого-го! — ще з порога гукнув новий гість, жбурнувши до кута свого куценького жакета. — Добрячі захисники молодої республіки! Саме панство; унтер-офіцери й капрали! 
А як же ви жовнірів покинули на призволяще — зареготав він, сідаючи до столу... 
Матрос безцеремонно налив собі зі жбану холодної кави, одним заходом захопивши в сусіда недогризок гливтяка, з виглядом ніби він потрапив з вахти до каюткампанії, а не до тюрми, і був тут «своєю людиною». 
Унтер-офіцери, капрали заздрісно подивилися на свого нового товариша-шибайголову якому, здавалося й море було по коліна,-- миттю оточили його півколом і навперейми закидали запитами:
хто він, що, як потрапив до цієї осоружної дисциплінарної буцигарні? Матрос миттю спорожнив філіжанку, солодко крекнувши, немов би вихилив чарку на похмілля, і проковтнув решту недогризка. 
- Шкипер, я, psiu krew! Перший, хто не дав німцям одвести з Гданську пароплав. Наш Pzecri Pospolitcj пароплав. Маю заслуги перед республікою.. А тому, що не стер на порох, а лише понівечив одного суходольного щура поручника, — набив тільки пику — тепер посаджено до цюпи. Матрос загріб зі столу рештки недогризків і, набивши ними рота, продовжував: 
Прибув до Варшави по амуніцію... Випили... Іду вулицею. Ляльки голодранець продає,- гумові, малюсеньки — палець завбільшки... А в мене дівча вродилося, пише моя Банда... Купив, встромив за вилог коміру йду собі, думкою метнувши додому... Коли це: «Ти, що? честь польського мундира ганьбиш?
«Це мені, шкиперу Невядомському якийсь фендрик!.. Хоча б наш маринер, а то — цуценя!.. Доки я оглянув, що воно за гедзь, а він за руку смик та за ляльку хап... А я його по пиці ляп! та так, що він разів зо три крученою овечкою завертівся... Звичайно — янголами явилася поліція, жандарм. Чи нема де лягти? - тут підвівся він з ослінця і, озираючи камеру та прищеплені до стін залізні ліжка. «Позамикали гади! Жовніру вдень не личить спати?! Дідько їх потопи! Я й тутки. —  І він подався до свого жакета, що роскинувши рука, а ковніром заноричився в кут. 
«Спина, боки болять... Били прокляті... Певне й я не одному зуби вилущив... Хоч і п'яний був — добре пам'ятаю: так затопив одну жилаву пику, що жандар барилом покотився по сходах. «Уг!!!  — простогнав він, лягаючи на долівку. Балакайте собі... грець вас тіпай; адже між вами ні одного моряка немає? А, я спатиму. Він підібгав під голову свого жакета млосно потягнувся і додав:
«Як будитиме дозорець, скажіть, —  хай не займає, — щелепи витрощу, Арештанти — унтер-офіцери й капрали знизили плечима, повертаючи до своїх ослінців біля столу. 
Дивак! - прогомонів хтось. 
- А я кажу молодець! Так їх і треба, паскуд! — крізь зуби процідив капрал, стримуючи свій гнів. Вони хочуть, щоб ми їх од більшовиків захищали, а вони нам боки одбиватимуть?!. Чорта лисого! 
Атож .. Виходить і я більшовик... сонно промурмотів матрос. Він перехилився на бік натягнув свого кашкета зі стрічкою Niepodlegla Polska і захріп. 
Ну а далі, що, пане капрале? — звернувся до опецькуватого жовніра білявий унтер, що присунувся до нього. Решта теж кинула: Ну, ну! 
Всі арештанти знову обсіли капрала дослухати почате ним оповідання. 
«Пішли ми дозором: я, підпоручник Менчинський та двоє жовнірів. Знаєте ви ліси пущанські? — болота, гущавина непролазна... Коли не знаєш стежки, загинеш як муха в окропі. 
«Чуємо! щось шемтить, немов би хто щебень гребе .. Ми принишкли... Підвода їде. «Стій! — не своїм матом заверещав підпоручник. 
«Більшовики! Тікай! —  гукнув хтось звідти. 
«А ми вже ось. Єврей візник, а на возі якісь пан і пані... Перелякані. 
«Ох лишенько! Та це ж наші! — гукнув панок... Зіскочив з воза та до підпоручника... трясе руку.. 
«Той було отетерів.. А я: — Пождіть, пане, в штабі розберемося... На віз! — скомандував. 
«Тоді й підпоручник теж, одштовхнув: «на підводу! звелів, я й підпоручник сіли побіч, а жовніри — зброя на поготові — ззаду — назирці». 
 «Міркую собі: — кий дідько свої? Напевне більшовики. Фронт спереду верстов сорок, ледве иноді дочуваєш вибухи.
«Свої! Бач куди верне, стерво! «В штабі я до полковника: як хочете, а це більшовики... Підпоручник Менчинський теж саме: руський мовляв, а чому трохи по-польському кумекає... Актор і акторка! Тікають од більшовиків?  — Брехня! 
«Посадовили їх до ранку в сусідній  — од поручникової —  кімнаті: він повинен був ранком приставити їх... Походом спинилися в тім селі звичайно, ніякої тобі буцигарні. Мене він теж лишив: відомо навіщо: він спатиме, — я стерегтиму.
«Звичайно, в штабі вже всі дізналися — більшовиків піймано. «Приходить другий по штабу ад'ютант — поручник Зелинський. Такий химерник, завжди веселий... «Ну що, питає, —  більшовиків піймали? Молодці!... І пішло. Підпоручник Менчинський до його:  — ти каже, Владку, може б за шкаликом послав? А то за душу скребе... Чорт його зна: — може й не більшовики...
Добув я їм оковитої... Підвипили... Я теж сьорбонув. Пан Владек почав росповідати про кохання з якоюсь Ніною... Щось про своє юнацтво молов, про батька управителя заводу... що більшовики розстріляли... А двері в ту кімнату, де арештовані  — шкляні, ледве причиняються... 
«Для чого це я вам кажу про двері? — запитав капрал, — потім доміркується. . Я домислився, коли вже до Варшави прибув... «Повтікали? запитав хтось. «Куди їм?! Він би дременув, так пані з ним... «Вранці зробили трус. У нього нічого, а в пані  — п'ятсот корон. «Звідки взяли? Так куди тобі!  — Купили... Тікаємо від більшовиків! ...
«Полковник погрожує, клянеться всіма святими, що розстріляє... Пані вплач... панок — нічо... Дивиться та посміхається. Каже: — що ви! хіба ж інтелігентні люде можуть бути більшовиками? Коли це надходить той ад'ютант — поручник Владек... Тільки він увійшов, а панок дивиться, дивиться на його, а потім. — Владику! та до нього, —  не пізнаєш? Я ж Люся, Дубініні... Пам'ятаєш? у школі разом училися... Батько мій інженер!...
«Поручник знизує плечима...  — Не пам'ятаю, каже... Хтойзна, — дев'ять років було.
- «А згадай Ніну? - це панок до поручника. «Почервонів поручник... Звертається до полковник  — і прохає залишити допит... Він, мовляв, сам побалакає... 
«І що б ви гадали?  — Умовив поручника, що вони здавна знають один одного»... 
- Пустили їх? - запитав унтер. 
Е! ні... .Я тихцем до полковника. 
«Хоч поручник і ручиться за них, а я гадаю панок туману йому підпустив... Більшовики вони, хоч що хоч! 
«Ну то виражайся і ти з ними до штабу дивізії... Може в дорозі що помітиш. 
«Полк пішов на фронт, а ми з поручником Владеком в тил до дивізії з ними. 
«Капосна тварина... Розмовляє з поручником, ніби дійсно ціле юнацтво разом згаяли... А той, звіс о тюхтій, — вірить! 
«Два дні їхали. Я не звожу очей... Наш Владек так заприятилював, хоч водою розливай. .В однім селі, на постої пан з панею десь зникли .. Діло було ввечері. 
«Я метнувся по хатах сидять в одній/ у шевця — молоко п'ють. «Чому гадаю тут пити молоко, коли на постої хоч залийся?! - Принишк я до вікна.. Панок щось відповідає тому: Які ми більшовики? Що ви? Хіба такі бувають більшовики? А сам регоче ирод.
«Коли це зирк: а біля печи певно донька шевця, вже доросла дівка, щось з панею переморгується. Пані шугнула в сінці і миттю назад, не встигла навіть поладнати щось в своїй торбинці. 
«Е, думаю... Тепер ви голубчики наші... Та до хати:  — Годі, кажу, теревені правити! Час рушати! .А панок сміється: 
- «Що ж, — каже, — час так і час! У мене кипить у середині... Міркую собі: зараз зробимо трус, і накриємо. 
«Приходимо до постою. Я тихцем поручникові: таке й таке діло. А він: Ти що здурів. Я тобі доведу, що то глупство. Пішов до них, щось балакає... Зачувся регіт панка і пані. Поручник виходить до мене й каже: дурниці» браток, плещеш. Вона по жіночих справах ходила і прохала дівку купити їй десь бавовни... «Дійсно, за який час приходить та дівчина, приносить бавовну і прохає мене передати тій пані....
«Мені соромно, стало... Та ще більше злість мене взяла. «Який ото я ослячий йолоп  — не подивився, що воно ото за бавовна! —  постукав себе в чоло долонею капрал. «Приїхали до дивізії, що в містечку росташувалася. Вони спинилися в готелі, а я до касарень майнув... Міркую собі: «Що скаже полювник коли вернуся: хотів одурити, щоб поїхати в тил?» Тож поклав собі хоч луснути, а виявити, що більшовики... Ночами не сплю, стежу за готелем... 
«А вони шастають по театрах... по рестораціях... Навіть заступник дивізіону з ними... Ну, — гадаю, — халепа буде. Помилився. 
«Коли це на третій день увечері йду собі повз готель, а нове звідти дівчина шусть... Ота сама, що бавовну приносила пані. 
«Не вчувся я, а вона мов у воду булькнула. 
«Що за мана. Чому 6 ото шевцевій доньці за сто кілометрів пришалабудити? А може не вона? Сумнів узяв мене. Певне помилився. В цю мить  —  пані. Ота сама пані, немов з-під землі виринула, і просто до готелю... Ввечері сама пані, в чужому незнайомому місті. 
«Хіба дарма я перейшов піврічну пластунівську школу...
«Я просто до начальника дивізії. Подумав він а потім і каже: — Що ж, не зле буде... Паний назирцем за ними до Варшави... Запримітиш, сповісти де слід.
..Тихцем од поручника (бо ясно, вони його обкрутили... А може по доброті своїй повірив).
Одержав я потрібні документи й гроші, та й слежу собі за готелем: коли вони виїдуть. Поручник дістав на тиждень відпустку й десь до години мав їхати.
«В той день, коли Владек виїздив і вони виїхали.. Я назирці. Вони в другій класі, а я в третьому сусідньому вагоні... Хоч і обов'язок, а втома бере своє, — проспав я цілу ніч... А вранці гукає мене вагонний грубник: Пане Шопінський! Пане Шопінський!
«Хто може мене тут звіти. — Міркую. А він до мене: «Оце, каже, вам померанчи. Передали якісь пани з сусіднього загону... «Що за диво, міркую собі, поглядаючи в вікно. Звідки вони довідались про мене... Чи поглузувати з мене передали чи так... Потяг на станції Бресті. Раптом, тілько-но потяг рушив, бачу, ота сама дівка: чвалає собі пероном до дверей вокзалу...
«Висіла!... їхала з цим потягом! «Я ледве не вистрибнув з вагону... «Еге, братіку, міркую собі, — тепер ви наші, хоча й знаєте, що я назирцем іду, але я викрию... 
«На першій зупинці пішов геть з вагону повз їх вікон до вокзалу... Хай, мовляв собі гадають, що я висів. Добув у жандарма цивільну одіж, а своє забрав у клунок і, коли потяг рушив я з другим цивільним, що дав жандар на підмогу — сіли до останнього вагону... Так о «вони» й не бачили.
«У Варшаві, на пероні, дони щось усе шестали очима по військових ... Та мене не було серед них. А ми з цивільним стежили за ними, як за немовлям на столі.
«Але яке було моє здивовання, коли ми вийшли за ними на вулицю! До візника сідав лише один панок... Пані з ним як не було. Яна візника та за ним. А цивільний лишився подивитися за панею... Та за хвилинку мій подорожній наздогнав мене: «Пані як у воду впала!» прошепотів він пересідаючи до мене. Він боявся, що я не знаючи Варшави можу заблудити... 
«Та щоб ви думали. Панок під'їздив до дефензиви. 
«У мене замакітрилося... Мій подорожній усміхнувся тай каже. «То. певне, наш брат... А проте, може замельдуватися іде, як кожен чужоземець... Ти, каже, стережи тут, а я піду в середину, мене він не знає»...
«За мить цивільний вискочив мов гедзь його кусав: Там нікого не було! гукнув він мені. «Довго я росповідав полковнику дефензиви про свої спостереження. «Більшовики, каже, ну нічого, ми їх спіймаємо. Лишайся у Варшаві, адже ти його в обличчя знаєш... До полку ми напишемо, що затримали тебе на який час.
«Два місяці шукали ми за ним... Пропані й думку покинули. А от панка. Де тільки не було: і всіх арештованих я передивився, і яких щоденно арештовували... А панка, як корова язиком злизала. 
«Коли одного разу наш соціаліст сповістив, ніби у них на заводі иноді на зборах виступає хтось новий... Коли мені він росповів прикмети та звички того, як я визнав: то він ... 
«Прослідкували... За драгаля примостився... Меблі ріжні перевозив ... Таким чорноробом став, і не пізнати... Але він, панок! «Помешкання він мав на околиці, в маленькій хатині, що другою частиною ховалася в садочку...
«Отож, увечері, коли він здав підводу хазяїнові і прийшов додому ми: я, один пачок з дефензиви і двоє жандармів настигли (я вже передягся в свою уніформу, щоб вразити його відразу». Слухачі нервово зарухалися на ослінці; де-які навіть спинили грати в шахи ...
«Уявіть собі здивовання панка, коли ми накрили його в хаті за роботою,  — Писав якісь прокламації... 
«Він навіть не опирався... «Побачивши мене лише промовив: «Молодчака капрал Шопінський!». 
«Сам сів на стілець і не рухався доки дефензивник й один жандар робили трус... Я з другим жандарем вартував панка, який похнюпив голову, певне, міркував про свою гірку долю... «Коли всі прокламації, заборонені газети та книжки були складені до купи, а дефензивник почав лаятись, що ніяких листів нема - панок підвівся й гукнув:
«Ваша перемогла !.. Все одно мені не жити !.. «З цим покликом він прожогом схопив з полички якусь маленьку пляшечку і миттю вихилив собі в пельку... 
«Капрал передихнув і витер руками спітніле чоло. «Жандарми навіть не стямилися, що вдіяти і стовбичили, поглядаючи один на одного та на панка, що почав смикатись. Ми були мов очманілі.. А з паном творилося щось незвичайне... Він ще хвилину покорчився, озираючи нас нелюдним жахливим поглядом, і пойнятий весь корчами — звалився на підлогу... Смиконувся разів зо два — і витягся»...
Білявий унтер роззявивши рота дивився на перелякане обличчя капрала, що переживало якісь муки. «Отруїлося падло! — суворо промовив цивільний з дефензиви. Він нахилився за пляшечкою на підлозі зиркнувши на її ярличок з черепом, додав:
«Отрута... Нікотин. «Мене пройняла злість; — чи для того ото я тут стирчав два місяці з гаком, щоб здобути мертву людину?.. З пересердя я штовхнув чоботом мертвяка ... Його одубіла нога черкнула по підлозі і знову випросталася ... Стало якось моторошно ...»Хтось з грачів зідхнувши, промовив: Шкода! «Треба буде комусь лишитись! —  порядкував дефензивник, забираючи під пахву листівки то-що...
«Вартуй ти, капрале, доки приїде ридван звернувся він до мене; (жардарми мовляв підуть з ним, а то гляди ще хто нападе в дорозі)... 
«Було тихо мов у домовині... «Ніч із садка зазирала в віконце і борюкалася з підсліпуватою лямпкою, кидаючи тінь од столу на мертве тіло панка... 
«Мені стало чомусь моторошно... бридко ... на самоті з мертвяком ... Вийшов у сінці намацав триніжник... Така мне взяла втома… Сів спиною до дверей і поринув у спогади свого дитинства про втопленика сусіда, що заподіяв, собі смерть заборгувавши поміщикові за неврожайні ниви ... 
«Чи спав я, чи ні  — не знаю. Та коли з'явився квартальний з санітаром іми одчинили двері...»
Капрал перевів дух і, важко зідхнувши, промовив: 
«У хаті нікого не було». Як? — ахнули слухачі... Де-які навіть схопилися. — Нікого не було?! ... А де ж самогубця подівся ?.. «Так,  —  у хаті нікого не було... Мрець вискочив у вікно, навіть обережно причинивши його з надвору... «Лише сліди на поталому сніжку казали, що він дременув садом у безвість...»
Капрал кінчив і долонею почав терти крихотки од гливтяку на столі. От, так панок!- усміхнувся білявий унтер, похитавши головою.
- Фу!  — зідхнув один із шахистів,  — Ну й молодець, більшовик! А далі що? запитав унтер. Далі?... Мене посадовили осюди-о до хурдиги за недбайливе вартування ... Важного більшовика, бач, випустив ... За ним шукала вся поліція опріч нас, навіть чужоземна контр-розвідка...
- Другим разом будеш знати, як стерегти! усміхнувся юнак капрал, що почав підмітати підлогу.
- Ні, братіку! Хай тепер мене золотом обдарують, а чорта ритого приневолиш ганяти за більшовиками ... За ними сам дідько не встежить!.. Що й казати, молодці!.. З кута камери розлягалося солодке хропіння... 
Десь у далечині коридорів забряжчали заліза... До камери вдарило кисловонючим духом. Несли обід...
