РОБІТНИК – СКУЛЬПТОР
Тесляр і різбяр по дереву, С. Н. Страж, до 40 років життя працював робітником і в умовах старого довоєнного часу навіть не міг і мріяти про долю митця.
Випадково, завдяки примсі одного польського дідича, С. Н. Страж 1912 року дістав можливість поїхати до Парижу вчитися скульптури.
Але панська примха тривала недовго і вже через півроку Страж опинився в Парижі без копійки грошей. Почалось довге поневіряння у чужому місті, серед чужих людей, аж поки вибухала велика революція і Страж дістав можливість повернутись додому і віддати всі свої сили та нові знання на користь робітників і селян радянської республіки.
Після цього починає розвиватися талант «молодого» скульптора. Сюжети його численних робіт здебільшого взято з близького для скульптора бідняцького оточення. Тут і старий єврей, що продає газети коло розбитого містечкового лихтаря, і шахтар, і бідняк-дехкан з далеких степів Туркестану, і звичайне явище перших років революції — мішочник, і, нарешті, інтелігентка - саботажниця, що замісць роботи в радянських установах визнала за краще спродувати по вулицях міста своє останнє барахло... Ось мотиви творчости нашого скульптора, що відбив усі етапи революції.
Зокрема серед його робіт слід відзначити ухвалений 1918 року проєкта пам'ятника славнозвісного французького трибуна Жореса, погруддя т. Леніна, ухвалене комісією ЦВК, недавно зроблене погруддя Всесоюзного старости т. Калініна. Останнім часом скульптор Страж працює над групою, де т. Ленін ».к керманич врятовує людскість від загибелі в хвилях капіталізму.
Півтора місяця тому скульптор Страж приїхав до Харкова працювати над погруддям всеукраїнського старости т. Петровського. Нині це погруддя майже вже закінчено.
