Людина-те, що вона їсть.
Так сказав Молешот, професор Гейдельбергського університету, ще року 1850. За ці слова Молешот утратив свою катедру психології, анатомії і антропології.
Завдяки роботам хемиків та фізіологів, ми знаємо тепер, що важлива не кількість їжі, вживаної нами, а якість її. Важливо, насільки вона має певні речовини, необхідні для нашого фізичного, а також і розумового розвитку. Розумові і фізичні сили людини залежать не тільки від клімату, але, головне, від харчування.
Яка ж їжа впливає сприятливо на хід розвитку і яка затримує його? На крайній півночі, де через холод, немає ні садовини, ні городини, людина харчується виключно м’ясом і жирами. 
Навпаки, на зворотниках, де досить простягнути руку, щоб мати банан, плід хлібного дерева, їжа місцевого населення рослинна. Але, так м'ясний харч, як виключно і рослинний незадовольняє цілком потреби організму людини.
В шуканнях їжі І виникають переселення народів на південь, але не на екватор. Сполучення захожих народів з місцевими народами та гарне харчування давали певний росквіт розумових і фізичних сил. У Єгипті, Палестині, Месопотамії і т. инш. виникала цивілізація, що погибала потім під впливом місцевих хвороб, з якими не вміли боротися.
Наука, на підставі многолітніх досвідів, спостережень, визначила, що організмові людини на дінь необхідна їжа, що має в собі 4 ½ - унції протеїдів, білкових речовин, та 18 унцій вуглеводів, в тому числі і жирів. Ескимосові, що живе на крайній півночі потрібна їжа, що зогрівала б його тіло, була б ніби паливом для його організму, бо инакше він не витримає холода.
Жир є цим паливом і ескимос, і їсть, і п'є його у величезній кількості, віддаючи йому перевагу перед усім. Але в жировому харчові не вистачає протеіда, через це ескимос, як би мало він не їв, по суті, не має того, що йому потрібно.
Иноді ж йому доводиться задовольнятися виключно рибою. У рибі ж є протеід, але немає вуглеводів і жирів. 
Щоб дістати 4 ½ унцій протеіда досить з'їсти 2чи 2 ½ фунти риби. Але, щоб віддати організмові, невистачаючі 18 унцій вуглеводів і жирів, треба з'їсти 564 фун. риби на день. Цього зробити, звичайно неможливо.
І ось ескимос їсть рибу і їсть без кінця й краю, і все таки організм лишається незадоволеним. Притому збільшена, постійна їжа приводить у розстрій травні органи, з'являються захорування і, порівнюючи, рання смерть.
У тропічних країнах, хоча їжа людей цілком протилежна їжі в арктичних країнах, але також не дає всього, що потрібно людському організмові. В лісистих місцевостях зворотників люде живуть виключно бананами та иншими фруктами, що мають в собі багато вуглеводів, але дуже мало протеіна. Тим то і тут люде їдять і їдять без кінця й краю, як ескимоси, не дістаючи потрібного задоволення, бо треба вжити на день до 80 бананів, щоб організм дістав потрібну кількість протеіна.
І тут дуже велика кількість харчу стає причиною хвороб травних органів ; дає негарну статуру та хоробливе тіло з величезним животом.
У джунглях харч трохи ріжноманітніший, завдяки кокосовим горіхам, птиці, рибі. Але все це не покриває цілком недостачі протеіна. Харчування стає більш задовольняючим там, де ростуть уже риж, пшоно, зернові хліба, хоча в зернах і є більше крохмалю, ніж потрібно.
У Хіні, де суцільність населення та недостача землі не дозволяють розводити рогату худобу, свиней чи хоча 6 курчат і немає зернового хліба, щоб задовольнити потребу в протеідах, бідняки їдять пацюків, мишей, собак та ріжних дрібних молокоссучих тварин, а також рибу. 
Для задоволення потреби в протеіді розводиться городина, особливо боби, що багаті на протеін. 
І все ж в їжі хінців переважають вуглеводи і притому в їй не вистачає кислот та мінеральних речовин садовини, що вважається в Хіні за роскіш. Яке ж найнормальніше здорове харчування людей? В теплих країнах, що лежать північніше тропічних — тут при багацтві садовини, розводиться також худоба, особливо вівці, кози, та росте пшениця, одна з найживніших речовин. 
Таке мішане харчування цілком задовольняє потреби людського організму і є однією з головніших причин виникнення цивілізації виключно в південних країнах. 
Переклад Є. Зеланд-Дубельт.

