Вона прозріла
То було весною 1944 року, коли радянські війська гнали німців з Тернопільщини. Єва Максимівна проводжала чоловіка в Червону Армію. - 
Доглядай, Єво, донечку, - сказав він на прощання. Взяла за руки малу Оксанку і довго ще задуманим поглядом дивилася йому вслід. Коли 
батькова постать зникла в далечині, Оксанка запитала: - Мамусю, татко поб'є німців і прийде? - Прийде, дочко, прийде. Саме сонце зійшло. 
Десь над головою вдарив по невидимих струнах жайворонок. Навколо дзвеніла весна. По той бік ставу в залізному гуркоті стугонів битий 
шлях. Мала Оксанка глянула туди і захоплено вигукнула: - Мамусю, машини ідуть! - Де, доню, де? - Он там, - показувала Оксанка. Мати 
втирала хусткою очі, пильно вдивлялася, але бачила тільки якусь суцільну рухливу смугу. - Як я погано бачити стала, - ніби сама до себе 
промовила молодиця. 3 цього дня Єва Максимівна не переставала думати про своє можливе нещастя. Вона помічала, що втрачає зір, але 
втішала себе думкою, що це тільки так, від сліз. Посадила город, земгромада допомогла ниву засіяти. В щоденній праці та клопотах 
промайнула непомітно весна. Настали жнива. Селяни з серпами й косами вийшли в поле збирати врожай. Взявши на підмогу свою давню подругу, 
вийшла в поле й Бербелицька. Цілий день завзято процювала, забувши про все на світі. Глянула вона навколо, а все ніби сутінки вкрили. 
Глянула на сонце, а воно немов туманом заволоклось. Десь на сусідських ланах коси видзвонювали, в'язальниці перегукувалися з косарями, 
а не видно нікого. І згадалось давно забуте...Піт очі заливав, в голові туманіє, руки й ноги мліють від утоми. Ходить грізний хазяїн, 
підганяє, лається. А чи голодна - ніхто не спитає. За весну геть із сил вибилася, сліпота напала... Ледве дотягла до жнив... Стала 
зовсім погано бачити. Вшйшла в поле і точнісінько ось як зараз, ніби в тумані, побачила сонце. Тоді й залишила найми. Повезли до лікаря, 
а він оглянув та й каже: - За наслідки не ручаюсь, але лікувати можна. I заправив плату, та таку, що якби й п'ять літ наймитувала в 
багатіїв, то б невистачило. Мати сама заходилася її рятувати. Цілющі трави варила, примочки робила, а їсти - сама, певно, не їла, їй 
віддавала. Молодість своє взяла. Видужала, бачити стала. А що ж тепер? Всю силу розгубила по чужих ланах, здоров'я стратила. Ой, не 
бачити більше світу-сонця, - думає Єва Максимівна - Веди мене додому, голубонько, — сказала до подруги. - Я осліпла. I з її вже майже 
невидющих очей потекли гарячі сльози. Так жила вона аж до весни 1945 року. Одного дня вбігла до хати Оксанка і весело защебетала: 
- Мамусю! Чуєте? Від таточка лист!
В хату зайшла Катерина Равасевич з конвертом в руці. Листів від чоловіка не було давно і Бербелицьку ця звістка дуже схвилювала. Читай, 
читай, голубонько.. Після привітів і добрих побажань усім, особливо маленькій доні, чоловік писав: "... Війні кінець, мир настав. Нас, 
старших, мають відпустити додому. А так уже хочеться побачити вас усіх, мої рідні. Дуже, дуже скучився за вами. Чому ж ти, люба моя 
Євцю, нічого не написала про своє здоров'я? Як живе нині моя донечка кохана? Як матуся? Думаю багато про тебе, бо ти ж така слаба, а 
роботи тепер багато. Думаю, що скоро побачимось"... - Він не знає... Він ще нічого не знає, - прошепотіла Єва Максимівва і схилилась до 
Оксанки. Міцно пригорнула її до грудей. - Не плач, мамусю. Адже татко приїде, - заспокоювала Оксанка. Саме в цей час до хати зайшов 
якийсь чоловік. Катерина його знала. Це був районний інспектор по державному забезпеченню родин військовослужбовців С. Задвірко. Він 
довідався про нещастя Бербелицької і прийшов вияснити, яка саме допомога потрібна. Після цього відвідання Єву Максимівну повезли в 
райцентр. Лікарі визнали за можливе повернути їй зір. Коли заступник голови райвиконкому тов. Рак запитав її, чи бажає вона поїхати до 
Львова на лікування, вона здивовано перепитала: - Як то можна до Львова? Та скільки те має коштувати? - Ви не турбуйтеся. Лікування 
безкоштовно, а гроші на дорогу і на утримання видамо. Незабаром Єва Бербелицька в супроводі своєї подруги Катерини Равасевич прибула до 
Львова. Відшукали державний медичний інститут, їх провели до професора кафедри окулістики. Професор уважно оглянув хворі очі Єви 
Максимівни, чомусь похитав головою, а висновок його був короткив: - Ви ще будете бачити. - I Єва Максимівна залишилася в лікарні. Минув 
місяць, і вона - прозріла. Раділа, ніби вдруге на світ народилася. Знову сонце вийшло із тьми і яскраво заграло на прозорій небесній 
блакиті. Знову вона побачила своє рідне село Ренів, знайомих, рідних - все, що так довго для неї було покрите темрявою. Настали погожі 
осінні дні. Опадало пожовкле листя з дерев. Єва Максимівна з матір'ю збирали городину, на сусідніх городах теж кипіла робота. Одного 
разу, коли сонце було вже на вечірньому крузі, на подвір'я зайшов військовий. Єва Максимівна побігла назустріч. Радості не було меж. Це 
був демобілізований воїн Червоної Армії, її чоловік, Дмитро Іванович Бербелицький.