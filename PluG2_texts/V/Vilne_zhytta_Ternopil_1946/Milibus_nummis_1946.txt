Десять тисяч готівкою
	Звістка про випуск Державної Позики Відбудови і Розвитку Народного Господарства швидко облетіла все село. Завітала вона і в хату Миколи Івановича Прочишина. Він зразу усвідомив собі велике значення позики. Адже німецькі загарбники зруйнували багато сіл і міст в країні, завдали величезної шкоди промисловості і сільському господарству. Та й на свої власні очі бачив він руїни Тернополя, бачив спалені села і в своєму Гусятинському районі. Щоб відбудувати все те, потрібно багато коштів.
	Михайлу Прочишину вдалося заощадити за деякий час 10 тисяч карбованців і він вирішив удвох з жінкою передплатити на ці гроші позику.
	Коли селяни збиралися на мітинг. Микола Іванович старанно завернув гроші в хустину і теж пішов до клубу. 3 великою увагою прослухав він, що говорили селяни про значення позики, про заходи радянського уряду у відбудові країни. Тут же проводилась підписка. Микола Іванович також підійшов до столу, розгорнув хустинку і поклав гроші.
	- Тут маєте 10 тисяч,- сказав він.-Я без них покищо можу обійтися, а хочу, щоб наша країна міцніла, швидше відбудовувалась. Тоді ніякий загарбник не посміє ступити на нашу землю.
