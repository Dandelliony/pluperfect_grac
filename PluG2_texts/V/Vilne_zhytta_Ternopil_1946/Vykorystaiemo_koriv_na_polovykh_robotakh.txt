Використаємо корів на польових роботах
Лист колгоспників Чигиринського району, Кіровоградської області до всіх колгоспників і колгоспниць Радянської України
Дорогі товариші!
Наш вождь і вчитель товариш Сталін у своїй історичній промові на передвиборчних збрах виборців Сталінської виборчої округи м. Москви визначив наші найважливіші завдання. Вони полягають, насамперед, у відбудові всіх галузей народного господарства, що потерпіли від тимчасової окупації німецько-фашистських загарбників, у відновленні довоєнного рівня промисловості і сільського господарства та перевищенні цього рівня.
Велика і благородна роль у виконанні цих завдань працівників соціалістичного землеробства і тваринництва. Ми можемо і повинні дати країні більше хліба, овочів, м'яса, молока, жирів, технічних культур. Від нашої з вами праці багато залежить, щоб зробити життя всіх трудящих міста і села ще заможнішим і культурним.
Своєю наполегливою працею на полях і на фермах будемо й далі зміцнювати силу і могутність нашої дорогої соціалістичної Батьківщини. Наближаються весняні польові роботи. Перша післявоєнна весна. Включаючись у Всесоюзне соціалістичне змагання за прапор першості, ми, колгоспники і колгоспниці Чигиринського району Кіровоградської області, обговоривши звернення передовиків сільського господарства України, зобов'язуємось зразково підготуватися і високоякісно провести весняну сівбу і всі польові роботи в 1946 р.
Що посієш, те й пожнеш, — каже народне прислів'я.
Весняна сівба — найважливіший етап у боротьбі за високий урожай. Торік ми працювали непогано. І посіяли вчасно, і врожай зібрали впору. Раднарком РСР відзначив наші успіхи, присудивши районові перехідний Червоний Прапор.
Що визначило наші успіхи? Всі ми, колгоспники і колгоспниці, старі, підлітки, працювали чесно, так, як вчить наша більшовицька партія, як вчить наш рідний, великий Сталін.
Відомо, що після війни у нас, як і в багатьох інших районах, розорених і пограбованих німецько-фашистськими загарбниками, дуже скрутно було з тяглом. Але ми шукали і знайшли вихід. У колгоспах і колгоспників нашого району було 9.246 корів. Ми вирішили всіх здатних до роботи корів запрягтив ярмо. На польових роботах було використано 7.034 корови. І це, в основному, вирішило успіх. Коровами торік оброблено (у переводі на м'яку оранку) 22.215 гектарів, або 64 проценти всіх робіт у полі виконано коровами. Коровами проведено скиртування зліба 25.200 гектарів — 95 процентів всього скиртування у районі.
Цікаво навести один такий приклад. Артіль ім. Карла Маркса має орних земель 417 га. В минулому році вся площа була освоєна. Колгосп мав тільки 9 коней. МТС ніяких робіт в артілі, крім молотьби, не провадила. 95 процентів усіх ррбіт виконано коровами колгоспників. Якби колгосп не використав корів, то 9 кіньми провадив би сівбу не менше 2 місяців. А використавши корів колгоспників, артіль завершила сівбу за 11 робочих днів. І так на всіх польових роботах.
Можна сміливо сказати, що корова стала основним тяглом у нашому районі.
Ми з радістю проситали в газетах похвалу, висловлену з трибуни республіканської народи передовиків сільського господарства главою уряду Української РСР Микитою Сергійовичем Хрущовим.
Звичайно, запрягти стільки корів у ярмо не так було легко. Було і в нас багато колгоспників, а особливо колгоспниць, які дуже неохоче давали своїх корів. Ми роз'яснили колгоспникам, що пошкодуємо корів, не матимемо доволі хліба, значить, шкоду зробимо собі, своєму колгоспові, своїй державі.
Ми можемо також сказати, що використанні корів на польових роботах у тих колгоспах і у тих колгоспників, які по-хазяйському доглядали їх годували, напували, і удій молока був непоганий. Доярка артілі ім. Леніна (село Суботін) Тетяна Шапошник надоїла від кожної закріпленої за нею корови ао 1.600 літрів молока. Доярка артілі ім. Леніна (Чигирин) Марія Заїченко надоїла від кожної закріпленої за нею корови по 2.600 літрів молока. А їхні корови все літо використовувались на сільськогосподарських роботах. Так само чималі удої молока мали багато колгоспниць від своїх корів, хоч вони й ходили у ярмі.
Ми повсякденно дбаємо за розвиток тваринництва. Вже поставлено на колгоспні ферми тисячі голів худоби. Торік план розвитку поголів'я худоби не тільки повністю виконано, а й по деяких видах значно перевиконано. Тепер у кожному колгоспі є 4-5 ферм.
В 1946 році ми зобов'язуємось добитись у своїй роботі таких показників:
Зібрати врожай зернових з кожного гектара не менше 12,5 центнера.
По тваринництву: від кожної конематки одержати одне лоша, від кожної корови — одне теля, від свиноматки — 13 ділових поросят, на 100 вівцематок — 115 ягнят.
Зобов'язуємось надоїти від кожної корови не менше 1.200 літрів молока.
Одержати від кожної бджолосім'ї не менш 30 кілограмів меду.
Від несушки — 60 яєць.
Ранні зернові, соняшник, багаторічні трави посіємо за 8 робочих днів. Пізна — за 12 робочих днів.
Ми зобов'язуємось в цьому році використати на польових роботах усіх придатних до роботи корів, що належать колгоспам, колгоспникам, службовцям і робітникам.
Тепер у районі є 9.500 корів, з яких намічено використати на польових роботах 7.125. Коровами намічено обробити (у переводі на м'яку оранку) 22.292 гектари.
Дорогі товариші! Ми закликаємо колгоспників і колгоспниць підготувати всіх здатних ходити в ярмі корів, щоб використати їх на сільськогосподарських роботах. Визначати заздалегідь, скільки і на яких роботах їх буде використано. Закріпити постійних людей, які працюватимуть і забезпечать старанну годівлю і догляд їх.
Ми закликаємо вас ще енергійніше розвивати тваринництво, дбати про підвищення його продуктивності. Давайте країні більше молока, м'яса, вовни, яєць. Вирощуйте більше молодняку.
Під прапором соціалістичного змагання зразково проведемо підготовку і сівбу в цьому році, а також усі сільськогосподарські роботи.
Виростимо в 1946 році багатий урожай, достойний першого року нової сталінської п'ятирічки.
Закликаємо всіх колгоспників Радянської України ще самовідданіше працювати на благо нашої Батьківщини, добитися значного підвищення врожайності зернових і технічних культур, піднесення продуктивності тваринництва.
Хай живе наша могутня Батьківщина!
Хай живе колгоспний лад — основа культурного і заможного життя!
Хай живе вожль і батько радянського народу — великий Сталін!
