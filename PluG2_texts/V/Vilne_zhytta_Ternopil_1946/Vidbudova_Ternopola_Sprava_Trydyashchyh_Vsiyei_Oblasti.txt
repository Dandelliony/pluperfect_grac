Відбудова Тернополя – справа трудящих всієї області
	З кожним днем ширяться роботи по відбудові нашого обласного центру – Тернополя. За ініціативою самого населення, трудящі області піднімають з руїн своє рідне місто. Кожний район зобов’язався власними силами відбудувати або збудувати по два будинки.
	Перед у відбудові веде Бережанський район, де керівником будівельної бригади Микола Андрійович Пришляк. На його будівельній ділянці працюють понад 50 робітників і 20 підвід. Береженці вже очистили свої об’єкти від сміття, завезли 7.000 штук цегли, 10 тонн піску.
	Найкращі показники роботи на будівництві мають робітники від сільських Рад Рибницької (голова тов Мандкій), Потуторської (голова тов. Чпх) Литятинської (голова тов Туркевич), Вербівської (голова тов. Турчин) Добре працюють муляр Микола (Олександрович, тесляр Василь Заграй, їздовий Василь Буняк.
	Друге місце займають будівельні бригади Кременецького та Підволочиського районів. Кременецька будівельна бригада на своїх об’єктах закінчує кладку стін, заготовляє віконні рами, двері, завозить черепицю. Кращі робітники цієї бригади – Микола Микитович та Йосип Підгайський. Особливо гарно працює інвалід Вітчизняної війни Василь Фусик. 
	Зразу кидається в вічі чітка організація праці на дільниці робіт Підволочиського району. Тут керує будівництвом Митрофан Васильович Сугак. На кожний день в нього є план робіт. Між робітниками розгорнулось змагання за високі показники праці, за повне використання робочого часу. Найкращі результати роботи мають їздові Дмитро Гевко, Іван Огородник та Микола Пастух. Очищаючи двори, вони за день вивозили по 35 підвід сміття і битого каменю. Робітники Петро Садовський і Михайло Меланчук навантажують і розвантажують по 16 – 18 підвід
	Дружно взялися за роботу бригади Збаражського та Гримайлівського районів.
	Однак, не всі райони по серйозному поставились до відбудови Тернополя. Керівники Заліщицького району вислали на будівництво 20 робітників без підвід, інструменту, без харчів, не давши їм керівника. Половина цих робітників уже роз’їхалась, а решта не знають з чого їм почати. З Товстенського району приїхало на будівництво 7 жінок. Попрацювавши півдня, вони чомусь залишили роботу. Керівники В. – Глибочокського району направили лише два робітники та стільки ж підвід З Підгайців ще лише приїжджали подивитись на свою будівельну ділянку. Коли ж тут почнуть працювати – невідомо. А керівники таких районів, як Коропецький, Пробіжнянський, Шумський та Копичинський навіть не з’являлись на свої будівельні ділянки. Дивно стає: невже тут не розуміють, що справа відбудови Тернополя – справа трудящих всієї області.
В. Вільшанський.
