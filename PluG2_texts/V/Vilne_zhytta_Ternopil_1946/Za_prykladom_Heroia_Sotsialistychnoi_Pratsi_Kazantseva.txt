За прикладом Героя Соціалістичної Праці Казанцева
На початку 1945 року дійшла до мене слава про знатного колійного наглядача країни т. Казанцева. Уряд високо оцінив його скромну працю і присвоїв звання Героя Соціалістичної Праці.
Тоді ж за прикладом Казанцева організував казанцевську бригаду в я. Увійшло до неї добровільно 8 наглядачів і вартових колії. У вільний від варти час взялися ми за ремонт. Було важко, вчились під час роботи. Але праця дала результати. Всі члени бригади тепер не тільки пильнують колії, а й уміють добре їх ремонтувати.
За літо ми виконали планово-запобіжний ремонт на двох кілометрах колії і по колійному вимірювачу одержали оцінку - 7 балів, що свідчить про відмінний стан цих кілометрів. 
Під час готування до зими моя бригада виготовила 2.360 снігозахисних щитів. Для цього ми зробили 354 кілограми гвіздків з покидьків дроту.
До дня виборів у Верховну Раду СРСР ми заготовляємо по зобов’язанню 16 кубометрів щебінки, щоб ставити на неї стики й криві ділянки колії.
Змагалися ми з казанцевською бригадою наглядача т. Мимохода. Ця бригада відремонтувала кілометр колії і заготовила 1.700 щитів.
В новому році візьмемось за більш складний ремонт, за посилення кривих ділянок колії, за середній ремонт
