Електрифікація села
Електрика одержала широке розповсюдження в радянському селі. «Лампочка Ільїча» освітила сотні тисяч колгоспних будинків. В багатьох 
колгоспах від електричної енергії працюють молотарки, млини. Електрика використовується для водопостачання, зрошення, для приготування 
кормів на тваринницьких фермах, для стрижки овець і доїння корів. В тих селах, де побудовані електростанції, з'явилися звукове кіно, 
радіовузли, рентгенівські кабінети в лікарнях. Ще перед Вітчизняною війною потужність сільських електроустановок досягла 275 тисяч 
кіловат. Якщо згадати, що в 1913 році у селах царської Росії малося електростанцій потужністю всього в 2 тисячі кіловат, то виходить, 
що по електрифікації нове, радянське село обігнало старе, дореволюційне майже в півтораста разів! В лютому 1945 року, коли Червона Армія 
ще вела жорстокі бої з ворогом, товариш Сталін підписав постанову уряду про pовиток сільської електрифікації. В тому ж 1945 році було
побудовано 1.500 сільських електростанцій і електрифіковано 682 MTC та 2.422 колгоспи. У новій сталінській п'ятирічці в сільських 
місцевостях будуть введені в дію електроустановки загальною потужністю 2 міліони кіловат. Один міліон кіловат дадуть гідроелектростанції, 
тобто станції, які використовують енергію води, водопадів, зрошувальних систем. Ще один міліон кіловат буде одержано від електростанцій, 
які працюють на місцевих видах палива або використовують енергію вітру. В нинішньому, першому році нової п'ятирічки колгоспи вже 
приступили до будівництва 2.500 електростанцій. Це дозволить електрифікувати ще 4 000 колгоспів. Всього за п'ятирічку намічено 
електрифікувати 70 тисяч колгоспів, повністю завершити електрифікацію радгоспів і машинно-тракторних станцій. Колгоспи і колгоспники 
проявляють великий інтерес до електрифікації і не шкодують сил та коштів для її здійснення. Прикладом може служити Свердловська область. 
Свердловські колгоспники за один тільки минулий рік побудували 116 гідростанцій і 238 теплових станцій. В області були електрифіковані 
1.007 колгоспів і 27 машинно-тракторних станцій. Освітлення одержали 66 тисяч будинків, 1.183 початкових і середніх школи, 439 лікарень 
і амбулаторій, 3.895 тваринницьких ферм. Які вигоди господарству дає електрифікація, видно на прикладі Манчажського району, одного з 
десяти повністю електрифікованих районів Свердловської області. Використання електричної енергії для молотьби, сортування хліба, поливу 
городів, приготування кормів, для роботи млинів, лісопилок, маслоробок - все це заощадило колгоспам району біля 127 тисяч людиноднів і 
понад 48 тисяч конеднів. Свердловські колгоспники досягли таких прекрасних результатів перш за все тому, що вони дружно, всім миром 
взялися за діло. В згаданому Манчажському районі, наприклад, на роботи щодня виходило по 500-1.000 колгоспників. Партійні організації, 
Ради депутатів трудящих очолили народний рух, мобілізували громадськість міста на подання допомоги селу. Понад триста уральських 
підприємств взяли шефство над колгоспами, складали проекти електростанцій, посилали на будівництво інженерів і техніків, допомагали 
матеріалами і устаткуванням. Понад 50 підприємств області виробляли устаткування для сільських електростанцій. Сверловський 
деревообробний комбінат, наприклад, налагодив виробництво дерев'яних турбін системи професора Соколова. В нинішньому році свердловські 
колгоспники будують нові електростанції, щоб завершити суцільну електрифікацію області. Йде велика робота і в багатьох інших областях 
країни. Горьковська, Молотовська, Ярославська, Московська і Ленінградська області вирішили в цьому році менше 500 колгосп в кожна. 
Володимир Ільїч Ленін говорив: «Комунізм є радянська влада плюс електрифікація всієї країни». Під проводом Йосифа Віссаріоновича Сталіна 
радянський народ проробив грандіозну роботу по електрифікації СРСР. Розгромивши німецьких фашистів, Радянський Союз з новою силою 
продовжує свій переможний шлях до комунізму.