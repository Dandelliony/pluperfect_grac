	Родина залізничників
 З честю завершила 1945 рік лунінська бригада старшого машиніста тов. Черних. В грудні на його паровозі заощаджено чергових півтисячі карбованців по госпрозрахунку і рекордних 24 проценти палива. Всі вимірники перевиконані. Євдокії Василівні - 63-річній господарці дому чоловік і син принесли тисячні заробітки.
 Перемога і мир, вимріяні й вистраждані у лихолітті війни, ощасливили кожного з сім'ї Черних. Сповнені щастям цим і серця друзів-залізничників, що зібралися разом підняти новорічний келех.
 Були ще у Черних свої сімейні події, які надавали святові новоріччя урочистого й особливого значення. Перша з них - лист від старшого сина Максима, з якого давідались батьки, що інженер Максим Черних призначений заступником начальника Латвійської залізниці. Друга, - що минуло 35 років роботи старого Черних на паровозі. і одержав він орден Леніна. А третя подія - це права керування локомотивом, одержані напередодні нового року молодшим сином Черних - Миколою.
 Коли пролунали за столом новорічні тости і гості щиро поздоровляли батьків з успіхами їхніх вихованців, підвівся старий Черних щоб напутствувати сина.
 - Щоб дістати звання машиніста, відпрацював я помічником рівно 21 рік, - сказав Черних. - Ти ж, Миколо, в 21 рік став машиністом. Тож завдячуй за це все радянській владі і партії більшовиків. Вірно служи Батьківщині.
 Обняв Микола батька, поцілував, без слів клянучись свято додержуватись батьківського наказу.
 Годину за годиною відрахувала новому рокові стрілка на циферблаті. Гості пригадували пережите, говорили про прийдешнє. Згадав тоді Микола Черних, як вперше прийняв з рук батьківських кермо паровоза і як назавжди відтоді зріднився з цією чудесною машиною.
 Було то влітку 1942 року. Микола тільки закінчив школу ФЗН і став працювати слюсарем в депо Ліски.
 - Прямуй на станцію. Там паровоз. Заступиш убитого помічника і поведеш з машиністом поїзд, - наказав Миколі військовий комендант.
 Так випадок звів батька з сином на паровозі і відтоді вони не розлучались.
 Під Сталінградом Микола одержав справжнє бойове хрещення. Сталося це в переддень нового, 1943 року. Бригада Черних одержала завдання доставити на передову ешелон з бензином. Шаленів німець, лютував мороз і пурга. Шаховим порядком лігли і рвались навколо поїзда бомби, здіймаючи снігові смерчі. Знесло повітряною хлилею верх будки машиніста, зірвало пісоцницю. Впав машиніст у тяжкій контузії. Загорілись цистерни. Самому довелось Миколі відчіпляти їх і рятувати від вогню решту цистерн, забивати дерев'яними кілочками пробоїни, щоб не витікав бензин. Продовжити рейс довелося Миколі вже без батька. Вміло маневрував він швидкостями, рятуючи поїзд від бомб і вийшов переможцем з жорстокого герцю. Поїзд довів Микола Черних на місце призначення.
 Світло новорічного ранку перемагало темряву. День зустрічав Роман Гнатович з почуттям виконаного обов'язку перед Бетьківщиною, з радістю, що паровоз його буде в надійних руках сина.
	Д. Подорожний.
	м. Чортків.