Відроджуємо сільське господарство
Минуло два роки, як героічна Червона Армія, керована геніальним полководцем товаришем Сталіним, визволила нашу область від німецько-фашистських окупантів. 
Трудящі Козівського району з перших же днів визволення дружно взялися за відбудову господарства району. Селяни, одержавши від радянської влади землю, яку відібрали в них німецькі загарбники, наполегливо борються за те, щоб освоїти кожен її гектар, за вирощення високих урожаїв. У 1945 році було освоєно 35080 гектарів орнопридатних земель.
Всі польові роботи в минулому році ми провели успішно. Колгосп “Нове життя” та одноосібні селяни району достроково розрахувались з державою по хлібопоставках. Посів озимих в 1845 році збільшився проти 1944 на 3.556 гектарів. Більше як у два рази перевиконав план сівби озимих наш колгосп. Значно перевиконано також план підняття зябу.
Велику роль в освоєнні орних земель і відновленні посівних площ у колгоспі та селянських господарствах відіграє машинно-тракторна станція. В 1945 році МТС виконала план тракторних робіт на 122,4 процента, збільшивши обсяг роботи на 1.827 гектарів проти 1944 року.
Серйозних успіхів досягнуто в 1945 році в справі розвитку тваринництва. За цей рік колгосп придбав 14 голів великої рогатої худоби, 21 робочого коня, збільшилась кількість свиней, овець. В селянських господарствах поголів'я коней збільшилось на 1.007 голів, великої рогатої худоби ⸻ на 2.022 голови, овець та кіз ⸻ на 508, свиней ⸻ на 434, птиці ⸻ на 32.000 штук. В минулому році було законтрактовано та передано безкорівним бідняцько-середняцьким господарствам 1.170 телят.
За успіхи в справі відродження сільського господарства наш район одержав перехідний Червоний Прапор обкому КП(б)У та облвиконкому в першу грошову премію.
Зараз працівники сільського господарства всіх зусиль докладають, щоб завойована першість у соціалістичному змаганні залишились і в цьому році за нашим районом.
Колгоспники і одноосібні селяни борються за одержання в цьому році врожаю зернових не менше 12 центнерів з гектара, капусти ⸻ 150, коренеплодів ⸻ 220; буде законтрактовано 1.500 телят з тим, щоб повністю ліквідувати безкорівність селян, підвищити вартість колгоспного трудодня.
Виконання зобов'язання по врожайності в значній мірі залежить від успішного проведення весняної сівби. До проведення цієї важливої роботи добре підготувалось трудове селянство району. Якість підготовки тепер дає свої результати на польових роботах. Сівба ярих проходить в районі успішно.
Як у попередні роки першість у змаганні на сівбі завоювали колгоспники сільськогосподарської артілі “Нове життя” (голова колгоспу тов. Колодій). Колгосп вже виконав план сівби ранніх зернових і тепер сіє понад план. Вивершили сівбу ранніх ярих і селяни Потікської, Пишківської, Конюхівської, Августівської та Хоростецької сільрад. Весняна сівба проходить на високому рівні агротехніки.
На районній нараді передовиків сільського господарства колгоспники і селяни нашого району викликали на соціалістичне змагання колгоспників і селян Бережанського району. Результати перших днів весняних польових робіт свідчать, що нас район виконає свої соціалістичні зобов'язання і першості не здасть, бо трудящі розуміють, що чим більше вони зроблять для відродження сільського господарства, тим кращим буде їх життя і могутнішою буде наша Батьківщина.