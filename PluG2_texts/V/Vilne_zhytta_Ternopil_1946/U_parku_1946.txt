У парку

Хто бував у Скала-Подільську, той знає що і в квартирі робітника, і в хаті селянина, і в кабінеті районного керівника приїжджого неодмінно запитають: «А ви були в нашому парку?» I при ньому порадять: «Обов'язково зайдіть.
Це гордість наша». Парк розкинувся під самим містом на площі 29 гектарів.
Сюди дійсно таки варто зайти, щоб послухати чарівну симфонію найрізноманітніших птахів, подихати медовими пахощами квітів, на власні очі побачити сотні дивовижних декоративних і плодових дерев.
Триста вісімдесят сортів дерев і біля 70 сортів квітів має Скада-Подільський парк.
В ньому є магнолія, зеленолистий і червонолистий японський дуб, американський клен, червона акація, срібна ялинка, сибірський кедр.
У парковому квітнику ростуть піони, георгіни, коливуон, саверії, кактуси, піларгонії, лякфіоли, аскарагус, беговії.
Між високими кучерявими липами, дубами і ясенами ховається старовинна оранжерея.
Сюди також варто зазирнути хоч би через її скляну стіну. Тут можна побачити лапаті 62-річні пальми, такого ж віку драцини, 15-річні еврукарії, лимон, фуксії.
Цікава історія цього парку. Насаджувався він років 250-300 тому кріпаками одного з династії поміщиків Голуховських.
Кожне нове покоління поповнювало парк. Коли і якогось Голуховського народжувався син або дочка сюди завозилось і прищеплювалось нове дерево, якому давали ім'я новонародженого.
Дерева привозились з різних країн Західної Європи, Африки, Америки, Азії.
Багато тут побувало досвідчених садоводів, але ні один з них не міг назвати всі сорти паркових насаджень.
Як свідок сивої давнини росте в парку 250-літня липа. Сім чоловік треба, щоб обхватити її руками.
Гілля її товстіше за стовбур шестидесятирічної липи, підперте товстими дрючками і залізними прутами, приковане до стовбура.
Шумить вона зеленим листям і наче розповідав людям про сумні часи кріпацтва, австро-угорської тиранії, польських і німецьких насильств над українським народом.
Біля липи можна часто зустріти 76-річного старожила Івана Франковича Ciрмінського.
Зараз він працює вартовим у МТС. Іван Франкович розповідає: - Чудовий парк, та не людським був, а графам належав.
Скільки я вже живу, а ні разу не бачив, щоб нога простої людини ступила сюди в ті роки, коли Австрія, Польща і Hічеччина правили нами.
Товстим і високим кам'яним муром відгороджені були від трудового люду оці щедроти багатодайної природи.
А от тепер зайдіть ввечері буденного дня або в неділю, і ви побачите тут на лавах, під деревами і на алеях скалаподільських, іванківських, бурдяківських, гуштнянських, бережанківських трударів. I правда.
Багато молоді, літніх чоловіків і жінок можна щодня бачити в парку. I прикро стає, коли дізнаєшся, що крім того, що дає природа, вони нічого іншого не можуть одержати для свого відпочинку.
Хороші пісні солов'їв, але музика композиторів краща. Відвідувачі з охотою послухали б її і з радістю потанцювали б під звуки духового оркестру або баяна.
Приємно прогулюватись по алеях, на повні груди вдихаючи пахощі, але ще приємніше для молоді на свіжому повітрі пограти в різні ігри, подивитись кіно або виставу.
Та покищо таких можливостей тут нема. Дуже пишаються парком скала-подільці, але мало роблять для нього.
Правда, вони вже дещо запланували зробити. Завідуючий райкомунгоспом тов.
Радчук розкрив перед нами недалеке майбутнє парку. Ось тут буде літній театр, там - тенісний, а он там волейбольний майданчики.
Оточений ясенами, кленами, плакучими вербами і липами став, відбудову якого вже розпочато, буде свого роду акваріумом, де плаватимуть золоті рибки.
Над водою гойдатимуться білі голівки лілей, а споміж них поважно плаватиме лебідь.
Буде відремонтована оранжерея, збудовані нові теплиці. Відбудується мур, що обіймає парк.
Хочеться вірити, що так буде. Але не слід відкладати на майбутнє того, що можна зробити зараз.
Вже тепер слід розчистити всі доріжки, очистити від бур'янів газони, прибрати руїни, що лишилися від графського палацу, знищеного ще в першу імперіалістичну війну, відремонтувати сонячний годинник, повністю застеклити сцену для виступів гуртків художньої самодіяльності.
Яке широке поле діяльності, яка благородна справа для комсомолу і молоді райцентру та прилеглих до нього сіл! Безумовно, не легко скалаподільцям: у них місто лежить в руїнах.
Але, піднімаючи з руїн будинки, не можна забувати і про вогнище культури й відпочинку трудящих.
Треба скоріше відновлювати парк.