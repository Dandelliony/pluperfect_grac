Лікар Вигінний

Мати стурбовано ходила по кімнаті. Раз-у-раз вона підходила до колиски, де лежала хвора дитина, тремтячими руками поправляла ковдру, ніжно гладила гаряче личко.
Потім збентежена відходила до вікна, дивилася на вулицю. В надвечірніх сонячних бризках купалася зелень, лагідний вітер погойдував молоді каштани, цвіт яких нагадував полум'я свічок.
Як гарно, як пишно надворі. Якою животворною силою буяє земля. Все молодіє, цвіте, а її маленький синок ледве-ледве дихає і можливо... Ні, не може бути! Страшно й подумати.
Адже скільки горя довелося пережити, перетерпіти, і скрізь з нею був її дорогий синок.
Тепер так несподівано з'явилась хвороба... Швидко наступав вечір. Сонце кинуло червоний промінь на вулицю і сховалося в густій синій хмарі.
Марія Едуардівна все стояла біля вікна і перебирала в думках, куди й до кого їй звернутися за допомогою.
Вона згадала лікаря Михайла Івановича Вигінного, про якого багато чула від інших жінок.
Він дуже чуйно ставиться до хворих, особливо до дітей і багатьох врятував від смерті.
За час лікування діти звикали до нього, як до рідного батька, і при появі простягали маленькі рученята.
Лікар Вигінний лікував різні інфекційні хвороби і коли кому з хворих загрожувала смертельна небезпека, сам не відходив від нього, не зважаючи на втому.
Ще розповідали про особисте горе лікаря. В нього німці забрали 13-річного сина, якого він дуже любив.
Свою любов до втраченого сина він тепер вкладає в працю, щоб позбавити тяжких переживань матерів врятувати життя дітям, яким усміхається щастя нового, радісного життя.
Марія Едуардівна вирішила йти саме до лікаря Вигінного і вже відкрила двері, коли в цю ж хвилину почувся голосний плач.
Вона рвучко повернулася і підбігла до колиски. Дитина заворушилась, скинула ковдру і затихла. - Юрцю! Юрцю! - скрикнула мати.
Приклала руку до чола і жахнулася. Синове обличчя палало жаром. Вхопила Юрка на руки, обгорнула ковдрою і де який час зосереджено дивилася на нього.
А син ніби заснув міцним сном. На чолі появилися червоні плями. Мати відчула в цю мить повну безпорадність і серце її защеміло від болю.
Їй навіть здалося, що синок уже не дише, що серденько його битись перестало.
Притиснула до грудей і, кинувши двері навстіж, вибігла на вулицю. Хитнулися в очах дерева, хитнулися каштани.
Зустрічала знайомих, але не чула їх привітань. В думці в неї було одне - врятувати дитину.
В лікарні лікарів не застала. Обхід хворих закінчився. Її зустріли медсестра Надія Процак та санітарка Ірина Дзьоник.
Посадили безпорадну жінку на лаву, розпитали її про нещастя, втішали.
Потім Надія змірила температуру: термометр показав - 40,8 градуса. Це налякало Надію і вона зразу ж послала санітарку по лікаря.
Але ж Михайло Іванович вже другу ніч не спить... А нині він на нараді, - спробувала заперечити санітарка, скидаючи білий халат. - Швиденько йди... Дитину треба врятувати, - наказала медсестра.
Санітарка пішла, а в лікарню зайшли ще дві жінки з хворими дітьми на руках.
Це були Олеся Данилова та Катерина Кузнецова. Обидві вони були бліді, налякані несподіваним лихом.
Медсестра перевірила пульс і змірила температуру обох малят. - А вам слід було раніш прийти, - звернулась Надія до Марії Едуардівнт. - Тепер хто зна... - Невже нема надії? - перебила її мати. - Не можу нічого сказати.
Ось лікар.. В коридорі почулися легкі кроки, і в кімнату швидко зайшов лікар Виriнний.
Він привітався до жінок і зразу ж взяв майже непритомну дитину з рук Марії Едуардівни.
Уважно її оглянув і вислухав. - Камфори! - коротко сказав він медсестрі.
Після кількох уколів дитина слабо заворушилася. Мати, що напружено стежила за лікарем, в цю хвилину полегшено зітхнула.
В неї появилася віра у можливе видужання її дорогого сина. Мов зачарована, вона дивилася на цю чудодійну людину, що відвертає від життя страшну смерть.
Потім Михайло Іванович встановив діагноз: кір, з запаленням легенів. В двох інших дітей виявилася та ж сама хвороба, тільки в легшій формі.
Їх всіх розмістили в одній палаті. Михайло Іванович доручив догляд за хворими дітьми кращій медсестрі інфекційного відділу Надії Процак, невтомним санітаркам Ірині Дзьовик та Софії Матвіїшиній.
Звелів поставити банки, виписав ліки. Втішені словом і турботами лікаря, матері пішли додому.
Втомлений, але сповнений гордості за добре виконаний обов'язок, повертався додому і Михайло Іванович. 3 думки йому не сходили хворі діти.
Чи ж пройде все добре? Адже бракує ліків. От кальційхініну, камфохіну зараз в жодній аптеці немає.
Треба б пошукати в своїй домашній аптечці. За довгі роки медичної практики він дбайливо поповнив свої скарби ліків.
Та тільки дещо йому вдалося захопити з собою в 1943 році, коли пробирався ближче на схід, назустріч Червоній Армії.
Про той рік він без болю не може згадати, а не згадувати несила. В уяві, як живий, з веселими розумними очима, встає тринадцятирічний синок Ярослав.
Ні він, ні дружина не могли розгадати потім його таємничого несподіваного зникнення.
Але були певні, що його забрали німці. Що вони з ним подіяли? - Убили? Замучили? Може взяли для своїх спеціальних експериментів? Про це не хотілося думати, від цього ставало нестерпно боляче, так, що з очей мимоволі текли сльози... Та думки приходили знову... Адже щоранку, йдучи на роботу, він зустрічав веселих і щасливих хлопчиків, що йшли до школи, які так дуже нагадували Ярослава.
Він непомітно для себе спиняється на думці про сина. Це йому було б шістнадцять.
Восьмий клас скінчив би. Скінчив би! Але ж його нема, нема і... Він чомусь боявся сказати собі - "не буде". Якась сила заставляла думати протилежне... Чому його Ярослав не може так само несподівано з'явитися?... Але ж це абсурд! I він поспішав додому.
Треба відпочити. Раненько взяти ліки для дітей, для хворого Колі Пьоришкіна.
Він так схожий... Ні, не думати більше. А ось і дома... Ранесенько він знову в лікарні.
Діти почувають трохи краще, є ознаки видужання в Тихої Ганни, що мала страшну хворобу - стовбняк.
Повеселішали семирічні дівчатка Рая Коротаєва і Ніна Вельміна. Він доповнює рецепт принесеними з дому ліками, просить молоду лікарку Варвару Михайлівну Бариш пильно доглядати малят, поки пройде криза.
Медсестри просять навідатись до Насті Олів'яр, в якої різко піднялася температура.
Михайло Іванович поспішає, виписує рецепти, оглядає палати. На другому тижні діти стали видужувати, а на третьому поверсі щасливі матері щиро дякували Михайлові Івановичу за його невтомне піклування.
Особливо була вдячна Марія Едуардівна Змієвець за врятування маленького синочка від явної смерті.
Вона несла його додому уже здорового, пригортала до грудей, цілувала.
Вщерть було сповнене радістю материнське серце.