		Горький
	Він жив між нас, найкращий серед нас, 
	Серед людей, у кого зброя - слово.
	Глибоким зором просторінь і час 
	Він прозирав, немов стрілець діброву.
	Який прекрасний вечір він зустрів, 
	Пройшовши день тяжкий і многотрудний.
	Навколо в міліони голосів 
	Союз республік молодих гримів,
	Як перемоги марш багатолюдний.
	Він знав, що частка і його труда 
	У наших смілих огняних будовах.
	Його душа до смерті молода
	Цвіла в книжках - у квітах пурпурових.
	Йому хотілось мати сотні рук - 
	І наші руки кликав він до праці,
	І в кожнім слові чувсь єдиний звук
	Єдине гасло і пароль: змагаться!
	Друг Леніна. Друг Сталіна. Яка
	Хвала зрівнятись може з дружбою цією?
	Він стяг письменника-більшовика
	Як сонце, ніс над рідною землею.
		М. Рильський.