Віддамо свої голоси за Івана Даниловича Компанця
Вірного сина більшовицької партії, секретаря Тернопільського обкому КП(б)У тов. Компанця кандидатом у депутати Верховної Ради СРСР висунули безпартійні робітники й селяни разом з комуністами. Я мав щастя бути учасником окружної передвиборчої наради в Чорткові і слухати теплі розповіді представників трудящих про відданого борця за справу партії Леніна-Сталіна про Івана Даниловича Компанця.
Я також добре знаю Івана Даниловича. За нього в 1940 році я віддав свій перший в моєму житті рівноправний голос. Іван Данилович виправдав наше довір’я.
Я, як виборець, розумію велич завдань, що стоять перед моєю Батьківщиною — країною Рад після чотирьохрічної війни. Треба відбудувати все господарство, зруйноване гітлерівцями, набагато покращити добробут трудящих. Цього ми доб’ємося тільки під проводом партії Леніна-Сталіна.
Тов. Компанець багато зробив для відбудови народного господарства і культури Тернопільщини. Це я бачу на прикладі свого села. Відбудування і своєчасна підготовка до зими школи і клубу, відродження машинно-тракторної станції, яка вже надала велику допомогу селянам — все це робилося за вказівками і при діловій допомозі партійної організації. Ось чому, голосуючи в день виборів за тов. Компанця, я голосуватиму за партію Леніна - Сталіна.
Звертаю своє слово до виборців Чортківської виборчої округи: в день виборів віддайте свої голоси за вірного сина більшовицької партії — Івана Даниловича Компанця!
