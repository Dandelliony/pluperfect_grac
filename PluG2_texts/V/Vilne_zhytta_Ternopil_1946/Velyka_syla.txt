Велика сила
Настали дні мирної творчої праці. Перед нами стоїть завдання — швидше залікувати рани, заподіяні війною, вище піднімати і зміцнювати могутність нашої держави.
Жінки села Лісники з небувалим піднесенням трудяться, щоб з честю виконати ці завдання.
23 делегатки, згуртувавши навколо себе сільський жіночий актив, розгорнули діяльність і секцій — шкільної, культурно-побутової, торговельної.
Делегатські збори, очолювані жіночою радою, головою якої є Марія Стефанів, працюють по плану. Два рази на місяць збираються делегатки послухати доповідь, чи цікаву бесіду, або обговорити план роботи та заслухати відчит однієї з секцій.
Велику допомогу подають силу секції жіночої ради. Культурно-побутова секція (голова тов. Ярема) зібрала до фонду допомоги сім’ям військовослужбовців 1.800 крб. грішми, 2 центнери зерна, півтори сотні яєць та інші продукти. Культурно-побутова секція обслідувала 13 сімей фронтовиків і дев’ятьом з них допомогли посіяти озимину та влаштувати інші важливі господарські справи.
Допомогли жінки й дитячому будинку, зібравши для нього багато різної посуди.
Старанно працює шкільна секція (голова тов. Мручек). Вона допомогла школі у підгототовці до нового навчального року. 12 жінок три дні ремонтували школу, прибрали її, заощадивши цим 1.000 крб. державних коштів. Члени секції перевіряють відвідування учнями школи, трьом сиротам, батьки яких загинули від рук бандитів, жінки допомогли одягом і грішми.
Шкільна секція організувала школу ліквідації неписьменності і малописьменності (керівник тов. Сим), де навчаються грамоти 17 жінок. Активну участь бере секція в педагогічних радах і батьківських зборах.
Чималу роботу провели делегатські збори в період виборів до Верховної Ради СРСР. 9 делегаток працювали агітаторами, останні допомогли в обладнанні виборчих дільниць і агітпунктів.
Зараз в селі не знайдете такої ділянки роботи, де б не відчувалась велика участь жінок-активісток. Готуючись до 8 березня, жінки організували товариство Червоного Хреста, старанно вивчають промову товариша Сталіна на зборах виборців Сталінської виборчої округи м. Москви, роз’яснюють Звернення партії і уряду УРСР до населення західних областей України, мобілізуючи селян на виконання державних планів і, передусім, якісне проведення весняної сівби.
