Не здамо першості
	План будівництва і ремонту шляхів за минулий рік Микулинський район виконав на 277 процентів, а завдання першого кварталу цього року- на 111 процентів. За це нам присуджено обласний перехідний Червоний прапор і премію - 8 тисяч карбованців.
	Торік ми побудували і капіально відремонтували майже 4 кілометри шосе та 1,65 кілометра мостів.
	Тепер перед нами далеко складніші завдання. Треба впорядкувати всі шляхи. До цього ми готувались заздалегідь. Заготовили і вивезли на шляхи 2400 кубометрів каменю, підготували інструмент, точно визначили строки робіт, Їх виконавців і керівників. Все це дозволило нам з перших же весняних днів успішно почати поточний ремонт шляхів і виковати насьогодні третину річного плану.
	Весну ми використовуємо для збільшення придорожних насаджень, що відіграють значну роль у збереженні шляхів. Ми привели в порядок існуючі насадження на відстані трьох кілометрів, посадили багато молодих дерев. На протязі одного кілометра посаджено фруктові дерева.
	Цих успіхів наш район домігся завдяки активній діяльності шляхових секцій сільських Рад, завдяки тону, що селяни, розуміючи важливість шляхів, активно виконують свої роботи.
	Особливо добре працюють шляхові секції Ладичинської, Мишковецької і Лукавеликської сільських Рад. Тут систематично організуються масові виходи селян на ремонт шляхів. В одному з них взяли участь 150 селян з 30 підводами. За день вони вивезли 120 кубометрів піску і замостили майже чверть кілометра шляху.
	Шляхові секції ведуть точний облік виконання робіт, лицеві рахунки участі селян у впорядкуванні шляхів. Передовиками на ремонті шляхів по праву вважаються селяни с. Ладичин тт. Штанимір і Гогусь. За один день вони вкладають по 30 квадратних метрів шосе - вдвоє більше норми. Селяни с. Мишковець тт. Осідач і Пастух втрое перевиконали завдання з капітального ремонту шосе. Дві з половиною норми виконав на цій роботі тов. Божок з с. Лука Велика.
	Наш відділ добре забезпечений інструментом. В порядку трудової участі сільські ковалі виготовили для шляховиків по 40 щебнерозбивних молотків і інший інструмент.
	Включившись у місячник по відбудові шляхів, ми зобов'язуємося виконати річний план і надалі забезпечимо зразковий стан шляхів району.
