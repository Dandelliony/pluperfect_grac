До всіх культосвітних працівників, до всіх учителів, агрономів, лікарів, до всієї інтелігенції Тернопільщини
Звернення учасників обласної наради працівників культосвітніх закладів
Дорогі товариші!
Після переможного закінчення Великої Вітчизняної війни наша соціалістична держава присупила до мирної праці. "Закінчивши війну перемогою над ворогами, - говорить тов Сталін,- Радянський Союз вступив у новий мирний період свого господарського розвитку. Тепер перед радянським народом стоїть завдання - закріпивши завойовані позиції, рушити далі, вперед до нового господарсьього піднесення". Величною програмою такого економічного і культурного піднесення нашої країни є п'ятирічний план відбудови і розвитку народного господарства СРСР на 1946-1950 роки. Основне господарсько-політичне завдання нової сталінської п'ятирічки - відбудувати потерпілі райони країни, відновити довоєнний рівень промисловості і сільського господарства і потім перевищити цей рівень в значних розмірах. Тяжких ран заподіяли розбійницькі гітлерівські орди народному господарству України і, зокрема, Терпопільської області. 3 особливою звірячою пристрастю і оскаженінням руйнували і знищували вони культурні заклади, глумились над нашою культурою, руйнували будинки культури, клуби, хати-читальні, палили 6ібліотеки, громили музеї, по-звірячому розправлялися з працівниками науки і культури. В цій мерзенній cараві велику допомогу німецько-фашистським загарбникам подавали підлі зрадники українського народу - українсько-німецькі націоналісти. Після визволення Тернопільської області від німецько-фашистських загарбників армія культосвітніх працівників, під керівництвом партійних радянських органів, при активній участі вчительства, комсомольських організацій, всього населення, взялась по-більшовицькому за відновлення мережі культосвітніх закладів і організацію культосвітньої роботи. В області тепер працюють 2 обласні бібліотеки, 2 історико-краєзнавчих музея, 39 будинків культури і районних клубів, 44 міських і районних бібліотек, 720 сільських клубів і хат-читалень, 164 сільських бібліотеки, 170 червоних кутків. Розгортаючи соціалістичне змагання за кращу постановку культосвітньої роботи, багато клубів, хат-читалень, бібліотек домоглися значних успіхів у своїй діяльності. До таких культосвітніх закладів відносяться Заліщицький районний будинок культури (директор тов. Боговик), Тернопільська міська бібліотека (зав. тов. Лучицька), Бережанська районна бібліотека (зав. тов Габріжль), М-Подільська районна бібліотека (зав. тов. Кубоша), сільські клуби села Горішня Вигнанка Чортківського району (зав. тов. Пражановська), села Качанівка, Підволочиського району (зав. тов. Будкан), села Озеряни, Скала-Подільського району (зав. клубом тов. Левицький) та ряд інших. Але поруч з цим в деяких районах області культосвітня робота занедбана і зовсім не задовольняє ростучих культурних потреб трудящих. Це є прямий результат недооцінки цієї роботи, недооцінки, яку рішуче засуджено травневим Пленумом ЦК КП(б)У. Ми, учасники обласної наради працівників культоовітніх закладів, закликаємо всіх працівників культосвітніх закладів Тернопільщини ще ширше розгорнути соціалістичне змагання за якнайшвидше відновлення всієї мережі культосвітніх закладів, за своєчасне проведення ремонту і обладнання клубів, музеїв і бібліотек, за поліпшення ідейно-політичного змісту культосвітньої роботи, за дальший розвиток народної творчості і художньої самодіяльності. Ми звертаємося до всіх працівників культосвітніх закладів, радянських вчителів, лікарів, агрономів, до всієї трудової інтелігенції Тернопільщини з закликом: 1. Своєю активною більшовицькою працею перетворюйте клуби, хати-читальні, бібліотеки, музеї на справжні вогнища культури трудящих, на помічників партії Леніна-Сталіна в справі виховання і мобілізації мас на самовіддану боротьбу за успішне виконання і перевиконання великого плану четвертої сталінської п'ятирічки. 2. Ширше розгортайте науково-природничу пропаганду, вихонуйте в масах радянську ідеологію і матеріалістичний світогляд. 3. Викривайте перед народом підлу діяльність мерзенних залишків українсько-німецьких націоналістів, ведіть активну боротьбу з їх ворожою ідеологією, мобілізуйте широку громадськість на остаточну ліквідацію і викорчовування залишків українсько-німецьких націоналістів - підлих ворогів українського народу. 4. Несіть в маси палкі і правдиві слова більшовицької правди, ширше розгортайте читання лекцій про героічне минуле українського народу, про велику дружбу українського і російського народів, про дружбу всіх радянських народів, про досягнення науки і техніки нашої країни. 5. Невтомно і повсякденно пропагуйте Закон про нову сталінську п'ятирічку, мобілізуйте широкі маси трудящих на виконання і перевиконання виробничих завдань кожним підприємством, колгоспом, МИС, радгоспом, селом, районом. 6. Своєю повсякденною працею всебіяно сприяйте росту політичного і культурного рівня трудящих, дальшому зміцненню органів радянської влади. Всіма формами і методами культосвітньої роботи роз'яснюйте переваги радянського суспільного і державного ладу над капіталістичним, переваги колгоспного ладу над одноосібним господарством роз'яснюйте права і обов'язки громадян СРСР. 7. Виховуйте трудящих в дусі відданості і любові до нашої радянської Батьківшини, до партії Леніна - Сталіна до нашого рідного Йосифа Віссаріоновича Сталіна. 8. Розвивайте народну ініціативу, створюйте гуртки художньої самодіяльності. Залучайте до участі в них найбільшу кількість робітників, комсомольців і молоді. Товариші культосвітні працівники! Невпинно вчіться, систематично і наполегливо працюйте над собою. Підвищуйте свій ідейно-політичний рівень і ділову кваліфікацію. Будьте в перших рядах борців за велику справу Леніна - Сталіна. Під прапором Леніна, під приводом великого Сталіна могли у Великій Вітчизняній війні. Під прапором Леніна, під проводом Сталіна радянський народ впевнено йде вперед до нових перемог, до вершин людського щастя - до комунізму. Хай живе наша велика радянська Батьківщина! Хай живе радянський народ-переможець! Хай живе великий вождь народів - Генералісімус Радянського Союзу товариш Сталін!