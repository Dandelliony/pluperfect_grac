	Фронтовими дорогами
 Ворог, намагаючись затримати наступ радянських частин, кидав у бій все нові й нові резерви. Появлялися свіжі есесовські з'єднання, танкові частини і падрозділи самохідної артилерії. Полонені повідомляли, що німецьке командування віддало наказ своїм військам за всягу ціну зупинити наступ Червоної Армії, не допустити до Балтійського моря. Вони розраховували захопити комунікації радянських частин, що загрожували місту Кезлін. Радянські війська відбили ворожі контратаки, нанесли ворогові рішучий удар, зайняли місто Румельсбург, а незабаром штурмом оволоділи містом Полнов.
 День і ніч йдуть по німецьких дорогах колони радянських машин. Ведуть їх веселі, повні нестримного гумору, радянські люди - сибіряки, київляни, москвичі, туляки. Червоні воїни всіх національностей СРСР впевнено і переможно посуваються на захід.
 Довжелезними колонами бредуть полонені німці по своїй землі під охороною радянських автоматників. Багато з них проходять вулицями свого міста, біля своїх будинків. Невеличка група полонених йде окремо, деякі з них досить поважного чину. Їх назбирала глибоко в тилу ворога група розвідників під командою Михайла Кулія за завданням начальника штабу. Здавши полонених під особисту відповідальність свого друга Гришкіна, Михайло Кулій зайшов у будинок, де зупинився командир його дивізії. Тут він одержав новий наказ: з групою бійців пробратися в тил ворога, розвідати розташування ворожих сил. Завдання було нелегке. Пройти прийдеться не менше сорока кілометрів у тил ворога, вийти на узбережжя Балтійського моря.
 Не гаючись, Кулій на чолі добре озброєної групи досвідчених розвідників вирушив з міста. Але це була не звичайна розвідка. В багатьох місцях вони натикалися на німців, які чинили шалений опір. Перемагали і йшли далі. Незламна впевненість в успіх своєї справи, віра в близьку остаточну перемогу сповнювала серця бійців відвагою. Вони пройшли через населені пункти, де їх поява посіяла страшенну паніку і безладдя. Німці, очевидно, вважали їх за авангард великого з'єднання радянських військ. Та в одному невеличкому населеному пункті вони натрапили на сильний опір німців, що засіли в будинку і розташованих біля нього траншеях. Підступи до них були заміновані. Під прикриттям кулеметного вогню, сапери проклали вузький прохід в мінному полі і це дало змогу пробратися до будинку. В рішучий момент Кулій підняв своїх автоматників на штурм. Відважні, досвідчені воїни пішли в атаку. Ворог не встояв.
 Нарешті вийшли на узбережжя Балтійського мора. Михайло Кулій встановив тут радянський червоний прапор, набрав пляшку морської води і через свого довіреного друга Гришкіна послав командирові дивізії. Укріпили свої позиції і тримали оборону до приходу радянських військ.
 Михайло Кулій за успішне виконання бойового завдання був представлений до нагороди орденом Червоного Прапора.
 Наступ тривав. Кулій продовжував свій славний шлях від важного воїна-розвідника. З ним усюди йшов незмінний друг Гришків. Велике почуття любові до Батьківщини, що кликало їх на подвиги, зв'язало їх у непохитній дружбі. Разом вони пройшли нерозлучно від Новгорода аж у Кезлін.
 Гришкін - сибіряк. Він часто, в хвилинах перепочинку, розповідав про величні сибірські краєвиди, про полювання в тайзі. Згадував своїх стареньких батьків, читав листи від своєї молодої дружини, що залишилася з двома малими дітками. Михайло уважно слухав про те все, а потім, журливо хитаючи головою, казав:
 - А в мене на Тернопільщині дітки лишилися самі. Не дочекалася визволення моя дружина. Не дали дожити проклятющі фашисти.
 Кожен день приносив все нові й нові перемоги. Війська 2-го Білоруського фронту вже оволоділи містом Гдиня. На одній з центральних вулиць міста розташувалася і їхня дивізія. Кулій з своїми товаришами зайняли один німецький будинок, залишеним хазяїном-торгівцем. За вікном темніє. В густому мороці вузькими вулицями міста проходять важкі радянські танки, здригаються стіни будинку від їх могучої ходи.
 Включили радіо. З хаотичних звуків вирізблюється знайома рідна мелодія: "Широка страна моя родная"... Трепещуть серця. Затаївши дихання, прослухали бійці пісню. Потім знайомий голос диктора. Передає Наказ Верховного Головнокомандуючого: "війська 2-го Білоруського фронту сьогодні, 28 березня, штурмом оволоділи містом Гдиня - важливою воєнно-морською базою і великим портом на Балтійському морі". Всю силу урочистих слів Наказу з особливим хвилюванням відчувають бійці тут, на чужій землі. І Кулій, і Гришкін, і всі воїни, що брали участь в боях за Гдиню, радо сприймають слова подяки, що стосується їх особисто. Кожен з них проявив немало мужності і відваги для досягнення перемоги. Їхні заслуги були записані в особисті грамоти і видані їм на руки за кілька днів до остаточної перемоги над фашистською Німеччиною. Тоді вони брали участь в боях за оволодіння містом Свінемюнде. Шість подяк Верховного Головнокомандуючого було записано в грамотах. Одну з них командир дивізії вручив Михайлу Михайловичу Кулію.
 Через три дні після того Німеччина беззастережно капітулювала. Радості не було меж. Друзі обіймалися, цілувалися, салютували. День Перемоги Кулій і Гришкін одсвяткували як слід. Дістали доброго вина, підняли бокали за честь і славу радянських воїнів, за рідного Сталіна, поздоровили один одного. Їм пощастило. В підвалі натрапили на німця з фотоапаратом. Він був наляканий і не переставав бурмотати "Гітлер капут. Здрастуй, рускі". Кулій з'ясував йому, що настав уже справжній капут і фріц мусить в честь цього великого свята сфотографувати їх. Німець задовольнив їхнє бажання із запобігливою поквапністю.
 Коли фотографії були виготовлені, Кулій сказав до Гришкіна:
 - Тепер ми маємо справжню пам'ятку, можна сказати, ілюстрацію. Тут закінчуються наші фронтові дороги. Ми торжествуємо і поздоровляємо. Хай славиться мир!
 Обидва підписали фотокартки і обмінялися ними.
	Ілько Горошків.
  с. Біла, Білобожницького району.