Коли парторганізація стоїть осторонь виробничих завдань...
П'ятирічний план відбудови і розвитку народного господарства перед Чортківським ливарно-механічним заводом великі перспективи. Тепер 
завод в основному виробляє литво для печей, запасні деталі для тракторів, соломорізки, утюги, ходові втулки до возів. П'ятирічним планом 
передбачається освоєння заводом деревооброблювальних верстатів. Завод уже одержав рисунки для цього виробництва. Зрозуміло, що поруч з 
націлюванням колективу робітників на освоєння нового виробництва треба енергійно боротися за виконання сьогоднішніх виробничих завдань. 
Велика відповідальність покладається на партійну організацію заводу, на кожного комуніста. Партійна організація закликана контролювати 
господарську діяльність підприємства, повсякденно турбуватися за виконання виробничих завдань, мобілізувати на успішне їх здійснення 
весь колектив заводу. Проте, цього не можна сказати про первинну парторганізацію Чортківського ливарно-механічного заводу. Квітневий 
план завод виконав на 53 проценти. Виробництво утюгів фактично припинили, багато не додано соломорізок. Секретар первинної парторганізації 
тов. Іванов, він же інженер заводу, про об'єктивні причини зриву виробничого плану, але старанно обходить питання про те, що зроблено 
парторганізацією для забезпечення виконання виробничого завдання заводом. Обходить він це питання тому, що парторганізація по суті не 
займається виробничими питаннями. Протягом цього року відбулося 6 партійних зборів, і на жодних не обговорювались виробничі питання заводу. 
Досі не обговорено завдання заводу в новій п'ятирічці. Не роз'яснено робітникам та службовцям заводу і Закон про п'ятирічний план відбудови і 
розвитку народного господарства СРСР на 1946-1950 роки, затверджений Верховною Радою. Багато комуністів, що стоять на облікові в цій 
парторганізації працюють на інших підприємствах. Два члени партії і один кандидат працюють у міськпромкомбінаті. Проте, роботою промкомбінату 
парторганізація також не цікавиться. Виробничі плани тут не виконуються. Закон про новий п'ятирічний план робітникам і службовцям 
промкомбінату не роз'яснений. Тут навіть голова місцевкому профспілки тов. Сущик до цього часу не обізнана з планом нової сталінської 
п'ятирічки. Наведені факти свідчать про велику помилку комуністів Чортківського ливарно-механічного заводу. Партійна організація цього 
підприємства не зрозуміла свого основного завдання. Вона стоїть осторонь виробничих питань свого підприємства, не мобілізує колектив 
заводу на успішне здійснення поточних виробничих завдань, а значить і не мобілізує його на боротьбу за виконання і перевиконання нової 
сталінської п'ятирічки.