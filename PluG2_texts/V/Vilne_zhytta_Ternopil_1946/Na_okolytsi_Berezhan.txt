На околиці Бережан
Будинок бережанських старожилів Чаловських стоїть на околиці, там, де місто замокають невеликі з виразники окраїнними назвами вулиці — Вивіз і Загороди.
Завжди по-святковому прибраний, затишний прихаток цього будинку обставлений стільцями й ланами для численних гостей. На стіні портрет Й. В. Сталіна і лозунг «Хай живе Сталінська Конституція!». Незабаром тут появляться портрети й біографії кандидатів у депутати Верховної Ради СРСР. Для них заздалегідь підготовлено дбайливо зроблені рамки. 
Ось уже вшістнадцяте збираються сюди виборці, щоб послухати свого агітатора Михайла Івановича Підлужного. Кожного разу вони розходяться з новою наснагою, з дедалі міцніючим чуттям радості і гордості за свою радянську Батьківщину. 
На заняттях всі 26 слухачів гуртка грунтовно, розділ за розділом і главу за главою, вивчали Положення про вибори та Конституцію СРСР. Сьогодні агітатор проводить тематичну бесіду про виборчу систему радянської і буржуазних демократій. На заняття з’явилося 21 чоловік. Решта не змогли прийти. Та Михайло Іванович побував у них ще після обіду і провів з ними Індивідуальні бесіди.
На столі в агітатора — конспекти бесіди, багато вирізок з газет, книги й брошури з численними закладками. Він розгортає перед слухачами яскраву картину радянської виборчої системи, розкриває виборчу механіку буржуазно-демократичних країн, просто і дохідливо пояснює, чим вони різняться. З великим інтересом слухають присутні про цензові виборчі обмеження, що існують в буржуазно-демократичних країнах. Агітатор швидко захоплює аудиторію і непомітно втягує її в бесіду.
 — 	Так виходить, як і за Польщі, людину в капіталістичних країнах красить не розум і честь, а гроші, багатство, — резюмує прослухане літній селянин Браславський. І всі присутні поділяють його думку. 
Бесіда набирає особливої жвавості, коли агітатор нагадує слухачам статті виборчого закону про те, хто може обирати і бути обраним до Верховної Ради СРСР, а потім стисло характеризує кандидатів у депутати, одностайно висунутих трудящими для балотування по Бережанській виборчій окрузі. 
Побажав висловитись сивий дідусь Жебелко. Він розповів, як і його обирали до сейму за панської Польщі, і поділився думками про обох кандидатів.
 — 	Чув я немало хорошого за товариша Гречуху, якого знає вся українська земля. Як видно, душею і розумом це муж державний і неодмінно бути йому від нам посланцем у Верховній Раді. Хай там, у Кремлі, зі Сталіним дбає про нас.
 — 	І товариш Ткачук підходяща для державної роботи людина, — додав він.
 — 	Дуже підходяща, —  підтримали його всі присутні. — Наші люди, — говорить Браславський, — такі не зрадять народ, бо самі під солом’яною стріхою народилися. Думка моя така, що про них всім ми мусимо розповісти і всі за них віддати голоси наші.
Михайло Іванович наполегливо готується до наступних занять гуртка. Він вивчає біографії кандидатів у депутати, добирає для бесід численні місцеві факти. Багато корисного і глибокого повчального одержує він з творів класиків марксизму-ленінізму, які любовно забрані в його особистій бібліотеці. 
Історичні дні готування до всенародних зборів — найрадісніші в житті старого вчителя, ветерана школи, Михайла Івановича Підлужного. Здійснились його завітні мрії про свободу рідного слова і право на освіту для всього народу. Звідси молодий запал і схвильованість його агітаторського слова, яке запалює слухачів. Свої настрої т. Підлужний яскраво висловив з трибуни окружної передвиборної наради. Ось його слова 
 — 	40 років пропрацював я на ниві народної освіти. Та тільки за радянської влади відчув радість своєї праці. Тяжко було вчителеві за Польщі. Народ наш не мав своєї української школи. Школи були двоязикими. Народ жив у темряві.
Залишився у нас в Бережанах один показовий документ — директива польського міністерства освіти, в якому наказувалось місцевим чиновникам зробити все, щоб ніхто з українців не міг стати вчителем. Розумієте, що чекало нам, коли б не братня рука з Наддніпровщини, коли б не Сталін і Червона Армія.
Всі ви знаєте, що тільки один з тисячі у нас пробивався раніше до освіти. Не те тепер. Тільки в нашій середній школі на весні одержали атестати зрілості 14 юнаків і дівчат. Тепер всі вони вчаться у вищих учбових закладах.
Педагогічне училище нашого міста готує понад 200 вчителів. В середній і початковій школах вчаться біля 1.000 дітей. Є у нас школа трактористів. Буде незабаром у нас ще більше учбових закладів, бо ніде в світі немає країни де б за народну освіту дбала так держава. Ніхто не проявляв ніколи такої турботи про вчителя, як проявляв Ленін і проявляє Сталін.
Коли я думаю тепер, кого б послати до радянського парламенту, щоб ще більше розквітла наша радянська школа і освіта, не можу добрати більш підходящої людини ніж товариш Ткачук.
Коли я думаю про те, як скласти партії і радянській владі дяку вчителя, я радію нагоді проголосувати за вірного сина нашої Батьківщини Михайла Сергійовича Гречуху в історичний день 10 лютого.
