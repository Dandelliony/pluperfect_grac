Друга зустріч футболістів Чорткова і Ужгорода
	12 травня відбувся другий тур матча на першість по західних областях УРСР між командами "Спартак" (Ужгород) і "Динамо" (Чортків). Другий тур, який зібрав дуже багато глядачів, виявився значно інтенсивнішим і цікавішим, ніж перший. Вже з самого початку гри спартаківці енергійно атакують ворота "Динамо". На п'ятій хвилині Ракоцій (Ужгород) забиває перший м'яч у ворота динамівців. Воротар Обухович майсткрно відбиває кілька небезпечних м'ячів, але наприкінці тайма спартаківці Товт і Тесар доводять рахунок 3:0.
	У другому таймі гра була ще жвавішою. Динамівці кілька разів прориваються до воріт "Спартака", але без успіху. Ініціатива переходить знову до гостей, і Товт забиває четвертий м'яч. На 34-й хвилині динамівець Назар посилає м'яч у ворота "Спартака". Гра закінчується з рахунком 4:1 на користь гостей.
	Під час другої зустрічі команда Чорткова показала кращі наслідки ніж 9 травня. Треба відмітити добру гру динамівців Федоровича, Назара, Обуховича.
