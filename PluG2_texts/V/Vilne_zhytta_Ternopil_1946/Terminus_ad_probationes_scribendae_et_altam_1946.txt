Закінчити Іспити та екзамени на високому рівні
	Обласним відділом народної освіти перевірено роботу ряду шкіл під час проведення іспитів та екзаменів. Перевіркою встановлено, що в більшості шкіл області іспити проходять успішно, а в багатьох школах - на досить високому рівні.
	Особливо відзначаються Тернопільська середня школа №1, Чортківська №1 і №3, Копичинська середня школа і неповно-середня школа села Сухостави, Копичинського району. В цих школах добре впорядкована іспитова документація (картки, тексти письмових робіт), обладнані класні кімнати, кабінети історії, фізики, хімії.
	Перший письмовий екзамен з української літератури на атестат зрілості з 17 випускників восьми середніх шкіл області написали на 5 22 учні, на 4-64, на 3-70, на оцінку 2-1 учень.
	Усні екзамени десятикласників також показують грунтовні знання з літератури. Зокрема, вичерпні і глибокі відповіді з російської літератури давали учні Чортківської середньої школи №2.
	Успішно проходять іспити та екзамени і в школах Підгаєцького, Скалатського, Микулинського та інших районів.
	На жаль, поряд з досягненнями в деяких школах є значні хиби. В письмових роботах зустрічаються місцеві діалекти, особливо це помітно в учнів 4 класів. Виявлено помилки у закінченні прикметників, у відміні й правописі займенників, у правописі прислівників та дієслів. Не у всіх школах учні вміють пояснити розв'язання задач. В окремих школах, як Лапшинська неповно-середня школа, Бережанського району, учителі неуважно перевіряють письмові роботи учнів, пропускають помилки, ліберально підходять до оцінки знань учнів.
	З такою шкідливою практикою в проведенні іспитів та екзаменів треба повести рішучу боротьбу.
	В першу чергу необхідо встановити суворий контроль інспекторів районних та міських відділів Міністерства народної освіти, щоб письмові роботи та усні відповіді на іспитах та екзаменах оцінювались об'єктивно і сумлінно.
	Директори шкіл, вчителі, відділи народної освіти повинні приділити максимум уваги і вміння, щоб по всіх школах Тернопільщини на високому рівні. 
