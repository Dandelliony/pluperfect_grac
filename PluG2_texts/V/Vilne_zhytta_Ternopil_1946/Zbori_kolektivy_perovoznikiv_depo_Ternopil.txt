	Збори колективу паровозників депо Тернопіль
 З великим морально-політичним піднесенням пройшли передвиборні збори робітників та службовців на підприємствах і установах міста Тернопіль. На своїх зборах виборці одностайно висунули першм кандидатом у депутати Верховної Ради СРСР геніального полководця, натхненника і організатора всіх наших перемог, творця найдемократичнішої в світі Конституції - великого вождя народу товариша Йосифа Віссаріоновича Сталіна, його вірних соратників Вячеслава Михайловича Молотова і Микиту Сергійовича Хрущова.
 На збори в депо, присвячені висуненню кандидата в депутати Ради Союзу Верховної Ради СРСР, зібралися всі робітники, службовці та інженерно-технічні працівники.
 Першим виступив з промовою бухгалтер депо тов. Пастушенко.
 - Перше своє слово я звертаю до нашого батька рідного, творця найдемократичнішої в світі Конституції - Йосифа Віссаріоновича Сталіна, який забезпечив нам перемогу, дав щасливе життя. Хай же довгі роки живе і здравствує товариш Сталін!
 В залі лунають голосні вигуки: "Слава Сталіну!", "Хай живе Сталін!", "Великому Сталіну ура!"
 - Я рекомендую, - говорить промовець, - виставити кандидатом у депутати Ради Союзу кращу дочку нашої Батьківщини Марію Дмитрівну Гук - голову Мисловецької сільради, Підволочинського району. Кращого депутата в радянський парламент нам не знайти. За короткий час роботи головою Мисловецької сільради, не зважаючи на післявоєнні труднощі, молода радянська патріотка Марія Дмитрівна зуміла вивести своє село на перше місце в Підволочинському районі і навіть на перше місце в нашій області.
 - Товариш Пастушенко, - говорить в своєму виступі майстер-стахановиць депо тов. Кипайкін, - вірно сказав, що кращого кандидата в депутати Верховної Ради СРСР знайти важко. Я з радістю віддам свій голос в день виборів за Марію Дмитрівну Гук. Хочу звернути вашу увагу, товариші виборці, на те, що Марія Дмитрівна надзвичайно чуйна до трудящих, енергійна людина, безмежно віддана справі народу, справі партії Леніна-Сталіна. Я закликаю всіх виборців приєднатися до виставленої кандидатури до Ради Союзу Верховної Ради СРСР і в день виборів всім до одного віддати свої голоси за кандидатуру Марії Дмитрівни Гук.
 - Марія Дмитрівна багато встигла зробити для поліпшення добробуту своїх селян, для відродження сільського господарства, - говорить машиність-інструктор тов. Зимовінський. - Вона користується великою пошаною і довір'ям серед селян, то ж вона буде вірно служити нашим інтересам і цілком виправдає довір'я своїх виборців. Я палко підтримую виставлену кандидатуру Марії Дмитрівни Гук у депутати Ради Союзу Верховної Ради СРСР.
 В своєму рішенні збори робітників, сліжбовців та інженерно-технічних працівників паравозного депо Тернопіль одностайно ухвалили висунути кандидатом у депутати Ради Союзу Верховної Ради СРСР голову Мисловецької сільської Ради, Підволочинського району, Марію Дмитрівну Гук, українку, 1920 року народження, члена ВЛКСМ.
	І. Янківський