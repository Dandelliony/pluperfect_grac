У Заліщицькому районі не турбуються про виконання молокопостановок 
	Заліщицький район не виконує графіка молокопоставок. На приймальні пункти щодня повинно надходити 8.000 літрів молока, а поступає 2.700 літрів.
	Окремі голови сільських Рад зривають виконання зобов'язань перед державою. Тільки цим можна пояснити те, що села Харитонівка та Блищанка піврічне завдання виконали лише на 6 процентів, а Голігради - на 5 процентів.
	Голова Новосільської сільради Михайло Місько не тільки не мобілізував селян на своєчасне виконання молокопоставок, а й сам досі в боргу перед державою, бо не здав належних з нього 200 літрів молока.
	Агенти уповноваженого Міністерства заготівель Бурденко та Піхлик, які обслуговують ці села, нічого не роблять, щоб виправити загрозливе становище.
	Не займається по-справжньому молокопоставками і районний уповноважений Міністерства заготівель т. Клименко. Він навіть не знає, скільки в районі є дійних корів. Його заступник тов. Ткачук щодня гастролює по району, але користі з цього мало.
	Не ведеться боротьба за виконання плану молока і працівниками молокозавозу. Директор заводу т. Гайченко не добився, щоб молоко для аналізу жирності бралося в кожному зливному пункті.
	Коли ж в Заліщиках по-справжньому будуть турбуватися про виконання молокопоставок?
