	Хочемо змагатися з вами, буковинські друзі
	Лист колгоспників артілі "Сталінський шлях", Струсівського району, колгоспникам артілі ім Молотова, Кицманського району, Чернівецької області
 Дорогі товариші!
 Насамперед прийміть від нас палкий колгоспний привіт. Почувши, що наш колгосп славиться на Буковині добрими ділами, ми вирішили зав'язати з вами переписку. Сподіваємось, що перший наш лист стане початком великої дружби двох артілей.
 Нам відомо, що минулого року ви зібрали на колгоспних ланах в середньому по 13 центнерів зернових і видали на трудодень по 5 кілограмів хліба. З цього видно, що господарюєте ви непогано. Ми звертаємося до вас з проханням поділитись досвідом боротьби за високі врожаї, а також розповісти про перспективи дальшого розвитку вашої артілі. Це дасть нам велику користь.
 На Тернопільщині наш колгосп іде в числі передових. Проте, він відстає від вашого. Торік врожай зернових у нашій артілі становив 7,5 цнт. з гектара. І лише на окремих ділянках зібрали ми по 11-12 центнерів вівса та ячменю з гектара.
 В цьому році можемо дечим похвастатись: озимі посіви в чудовому стані. Агрономи кажуть, що пшениця дасть не меше 15 центнерів з гектара. Ярину посіяли в стислі строки. Всіх сил докладемо, щоб вона не поступилась озимині. Робимо так, як радить агрономічна наука. Високі темпи і бездоганна якість - ось наш лозунг на сівбі.
 На полях артілі працює в ці дні 7 тракторів Дарахівської МТС. Треба сказати, що без цих машин нам важко було б упоратись з весняними роботами. Кінному плугові не під силу зорати масив землі, яка кілька років толокувала і заросла бар'янами.
 Неозорі наші лани. Лише орної землі артілі має 715 гектарів. Щодо тяглової сили, то її малувато. На робочого коня припадає 15 гектарів. Недостача живого тягла компенсується тракторами. За їх допомогою провадимо польові роботи в установлені агротехнічні строки.
 Наш колгосп утворився в 1944 році. Тоді в нас не було ніякої худоби. Минув рік і в нас появились тваринницькі ферми. На сьогодні є 10 корів, 2 племінних бугаї, 9 свиноматок.
 Поряд з розвитком артільного господарства невпинно поліпшується добробут колгоспників. Осінь минулого року принесла достатки в наші села. На трудодень видано по 5 кілограмів зерна і по одному карбованцю грішми. Колгоспники Володимир Проць та Іван Годлевський за сумлінну працю в артілі одержали по 100 пудів хліба. В особистому користуванні колгоспників завелась худоба. Ліквідуємо безкорівність.
 Наслідки господарювання артілі не могли не зробити певного впливу на свідомість одноосібників. Збільшилась тяга селян до колгоспу. Тільки за останні два місяці до нашої артілі прийшло 40 одноосібників.
 В листі немає змоги викласти плани артілі на п'ятиріччя. Скажемо коротко: кожного наступного року ми будемо зростати, багатіти. Зведемо правильну сівозміну. Вмілим застосуванням агротехніки збільшимо валовий збір зерна в 2,5-3 рази. Неухвально зростатиме поголів'я худоби. Вже цього року закладемо два гектари нового саду. Ставиться питання, щоб фруктові дерева росли на садибі кожного колгоспника.
 Господарських будівель досить в артілі. А от клуб в селі тісний. Заплановано збудувати новий клуб. Село буде електрифіковано.
 На закінчення свого листа ми хочемо передати вам бажання колгоспників і колгоспниць артілі "Сталінський шлях" змагатись з вами, дорогі буковинські друзі. Якщо на те буде ваша згода, ми пошлемо до вас свою делегацію для укладення соціалістичного договору. Чекаємо вашої відповіді.
	Від імені колгоспників і колгоспниць артілі "Сталінський шлях", Струсівського району, листа підписали:
	Д. Зелінський - голова колгоспу.
	І. Горловський - бригадир рільничої бригади.
	Й. Кобза - завідуючий тваринницькими фермами.
	Й. Герасимюк М. Волошин. - колгоспники.
	Село Лошнів, Струсівського району, Тернопільської області.