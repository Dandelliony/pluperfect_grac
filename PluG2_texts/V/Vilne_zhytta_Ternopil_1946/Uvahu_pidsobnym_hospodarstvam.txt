Увагу підсобним господарствам
В Законі про п'ятирічний план передбачено: “Здійснити перехід протягом 1946 і 1947 років від нормованого постачання населенню по картках до розгорнутої радянської торгівлі. Картки на хліб, борошно, крупу і макаронні вироби скасувати з осені 1946 року”.
Партія і уряд прагнуть якнайскоріше покінчити з обмеженнями в постачанні трудящих, викликаними війною. Досягти достатку в продовольстві. На це спрямований великий народно-господарський план п'ятирічки.
У продовольчому балансі країни значне місце займає використання місцевих продовольчих ресурсів, ініціатива в розвиткові підсобних господарств підприємств, установ та колективні й індивідуальні городи засівало 18,5 міліона трудящих, які зібрали близько 10 міліонів тонн важливіших сільськогосподарських продуктів.
Широкого розвитку набули підсобні господарства, а також колективне і індивідуальне городництво і в нашій області. Немало є підприємств і установ, які мають добрі підсобні господарства, за рахунок яких значно покращало продовольче постачання робітників і службовців. Прикладом цього є господарство Чортківського паровозного депо (начальник тов. Сірельніков). Це господарство дало торік на робітниче постачання півтонни м'яса, 650 літрів молока, 1,7 тонни огірків, кіпусти і помідорів. Господарство невпинно зростає. Воно стало важливішим цехом депо і на 50 процентів скоротило централізоване постачання їдільні підприємства продуктами харчування. Підготувавши насіння і розсаду, а також інвентар, підсобне господарство розпочало весняний сів на добре підготовленому і угноєному грунті на площі 25 га. Швидко розвивається при господарстві тваринництво, птахівництво, розширюється кормова база.
На прикладі Чортківського депо можна бачити, як в руках дбайливих господарів підсобне господарство перетворюється на рентабельне і набуває великого значення в покращенні харчування працівників підприємств і установ.
Але, на жаль, є іншого роду керівники. Вони нерадиво ставляться до своїх підсобних господарств, не затруднюють себе ними, в усьому покладаючись на державні наряди, на централізоване постачання. Чортківський міськкомунгосп, наприклад, одержав торік для підсобного господарства 18 га орної землі, 5 га сінокосу, одержав 28 тисяч карбованців із держбюджету і 10 тонн насіння. Яких ще треба було умов, щоб організувати міцне підсобне господарство? Проте, горе-керівники закінчили минулий сільськогосподарський рік з величезними збитками і тепер до весняної сівби підійшли без насіння і тягла.
Велика кількість зібраного врожаю була розбазарена. Безгосподарність процвітала і в підсобному господарстві Білобожницького групоуправління спиртозаводів і деяких інших підприємств.
Такий стан в підсобних господарствах — серйозне обвинувачення місцевим партійним і радянським організаціям, що випустили з поля зору цю важливішу ділянку роботи. В цьому році не повинно бути припучено таких неподобств. Партійні і радянські організації мусять негайно розібратись у справах занедбаних підсобних господарств, вжити заходів до організації нових підсобних господарств, підприємств і установ, забезпечити їх розвиток, підвищення врожайності, ріст тваринництва, птахівництва, бджільництва, садівництва тощо.
Земельні органи мусять допомогти підсобним господарствам спланувати співвідношення посівних культур, подати їм агротехнічну допомогу. Не можна припустити, щоб і в цьому році деякі підсобні господарства зловживали посівами зернових, недооцінюючи овочевих культур і картоплі.
Рішучу відсіч повинні одержати ті господарники, хто схильний згорнути посівні площі підсобних господарств.
Значно мусить бути збільшена і посівна площа та врожай колективних й індивідуальних городів. Кожному трудящому, що бере землю під город, треба допомогти у придбанні насіння, простого інвентаря, агропорадою.
В області почався весняний сів. Обов'язок партійних, радянських, профспілкових організацій, господарників і земорганів — успішно провести весняні польові роботи, забезпечити високі врожаї на підсобних господарствах та на колективних і індивідульних городах.
