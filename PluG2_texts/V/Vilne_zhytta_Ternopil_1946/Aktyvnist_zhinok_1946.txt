Активність жінок
В селі Шибалін, Бережанського району вже понад 8 місяців тому організовано жіночі делегатські збори. Делегатські збори значно 
активізували жіночі маси села. Жодна господарсько-політична кампанія на селі не проходить без активної участі делегаток. Під час збирання 
врожаю делегатські збори організували допомогу сім'ям військовослужбовців. У седянки Старко Анастасії чоловік загинув на фронті. 
Залишившись з двома дітьми, Анастасія не встигла вчасно справитися з роботою на полі. За дорученням жіночої ради селянки Анастасія 
Клочок і Стефанія Флецор допомогли вдові вижати хліб. Селянин Бобухівський Василь допоміг Юлії Пилиповій звезти з поля снопи. Велику 
участь жінки брали у виконанні хлібоноставки державі, заготівлі овочів та ін. Тепер жіноча рада турбується, щоб допомогти вдовам і 
сім'ям військовослужбовців вчасно підготуватися до весняної сівби. Під час виборів до Верховної Ради СРСР жінки-активістки провели велику 
агітаційно-масову роботу. Всі делегатки брали активну участь в організаційній роботі, як прикрашення приміщення виборчої дільниці, 
агітпункту, обладнання кабін, перевірка списків виборців тощо. Натхнені передвиборною промовою товариша Сталіна, жінки нашого села 
беруть активну участь у підготовці до весняної сівби, у всьому громадському житті села.