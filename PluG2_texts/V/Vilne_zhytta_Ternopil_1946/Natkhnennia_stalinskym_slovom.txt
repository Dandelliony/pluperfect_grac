Натхнення сталінським словом
У сортувальні легкий шелест тютюнового листу. Звідси тютюн іде на ферментацію і перетворений в напівфабрикат відвантажується до фабрик Львова та Києва.
В’язку за в’язкою відбирає сортувальниця Катря Біла першосортний тютюн.
 — 	Чудовий лист, — не нахвалиться вона, — золоте руно та й годі.
Стримана й скупа на слова Катрина подруга Марія Побурінна теж залюбки відбирає жовтувату пахучу сировину. Її хвилює одна думка. Ось уже 190 тонн тютюну з торішнього врожаю перебрали своїми руками сортувальниці. Однак, у перші сорти не так то багато наважились його відкласти.
 — 	Мало ще дбали агрономи наші, щоб культивувати на плантаціях кращі гатунки, — кидає Побуріння невдоволено.
 — 	Правда твоя, Маріє. Приємно, що ось на місяць раніше строку закінчуємо сортування і вже 140 тонн продукції відвантажили з заводу. Та прикро якось, що пішло її немало в нижчі гатунки, — погоджується Біла. Сьогодні на гуртку будемо говорити з агрономами. 
На Ягольницькому фермзаводі працює 5 гуртків по вивченню передвиборної промови товариша Сталіна. Ними охоплено 130 працівників заводу.
Комуністка Серафима Іванівна Синягіна — старший агроном заводу — керує гуртком, де навчаються бригадири, керівники відділків, кращі стахановці. Просити і дохідливими словами вміє вона розповісти слухачам про грандіозні плани соціалістичного будівництва, накреслені товаришем Сталіним, пов’язує їх з завданнями колективу у відбудові свого зруйнованого німцями підприємства, з заводськими планами на Четверту п’ятирічку.
В минулому році фермзаводи області мали план на переробку 1.300 тонн тютюну. До кінця нової п’ятирічки випуск тютюну подвоїться. На відбудову і поширення заводів асигнується понад 2.500.000 карбованців. Значні кошти відпускаються на культурно-побутове будівництво. Ці завдання — головна тема бесід в гуртках. Ними живе весь колектив.
Сталінські животворні слова вдохновляють колектив заводу на нові виробничі перемоги.
Значних успіхів домігся вже завод у відбудові електростанції і фермкорпусу. Силами робітників заготовлено чимало лісоматеріалу, закінчено відбудову душової, відбудовується водогін. Лютневий план відвантаження тютюну завод перевиконав на 15 тонн.
Незабаром колектив заводу приступає до будівельного сезону. Стахановка виробництва — бригадир сортування Сабіна Турська організувала свою жіночу будівельну бригаду і аж до нового врожаю працюватиме на будівництві. Бригадир пресування Микола Козак готує інструмент, щоб стати незабаром на кладку стін. Так кожний робітник знаходить собі місце у великій справі відбудови рідного підприємства.
