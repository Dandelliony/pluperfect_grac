Більше виробляти продуктів харчування!
Наші плани
Вивчаючи закон про п'ятирічний план відбудови і розвитку народного господарства СРСР на 1946-1950 р.р., колектив нашого комбінату живе думками про те, як збільшити випуск продукції, щоб внести свій повноцінний вклад у справу його здійснення.
Наш комбінат має млин, крупорушку, оцетовий завод і сушарку. Ці підприємства торік ми використовували незадовільно, не на всю їх потужність. Тепер ми переглянули наші можливості в світлі завдань першого року нової п'ятирічки. В цьому році, порівняно з минулим, збільшуємо перемел зерна вдвоє, випуск крупи — на 510 процентів, оцту — на 328 проц., безалкогольних напоїв — в п'ять раз, соління овочів — на 245 процентів. Значно збільшуємо продукцію сушильного цеху. Ми взяли в оренду 6 гектарів фруктового саду, з якого одержимо не менше 10 тонн фруктів.
В цьому році відкриваємо нові підприємства і поширимо вже існуючі. Розпочато обладнання макаронного цеху. Він стану до ладу в другому кварталі і випустить до кінця року не менше 70 тонн продукції. Устаткування для цього цеху виготовляє наш міський промкомбінат.
Торік ми організували виробництво кофе і виготовили його 412 кілограмів. Тепер поширюємо це виробництво. Технорук тов. Алєшков підготував потрібні кадри для цього цеху. У 1946 році комбінат дасть не менше 6 тонн кофе.
Поруч із збільшенням випуску сітра і газованих вод ми збільшуємо випуск фруктових соків. Торік ми позапланово виготовили 625 літрів поживних соків, а тепер, принаймні, подвоїмо цю кількість. Оцетовий цех виробить понад 50 тисяч літрів продукції — в 3,3 рази більше, ніж торік.
Плануємо ми і відкриття невеличкого рибоконсервного цеху. Розводити і виловлювати рибу будемо у ставку в с. Бережці. 
Більше уваги приділимо в цьому році і овочесолінню. Для цього засіваємо в допоміжному господарстві 10 га овочевих культур. Організовуємо такоє збір грибів опеньків, воляушок та інших, на які так багаті околиці Кременця. Цієї продукції комбінат заготовить і законсервує не менше 10 тонн.
Нова Сталінська п'ятирічка запалює колектив комбінату на самовіддану працю, викликає нове піднесення творчої ініціативи. Наш млин, наприклад, використовувався далеко не на повну потужність через несправність двигуна. Мехінак тов. Совелюк разом з машиністом, демобілізованим червоноармійцем, тов. Бурковим, зробили нову піч газогенератора, відремонтували цей двигун і значно підвищили використання потужності млина. Такі приклади є в кожному цеху.
Не гаразд у нас з кадрами. Працює в комбінату лише 38 чоловік, а потрібно до 100 чол. Нестачу кадрів ми в значній мірі покриваємо сумісництвом професій. Так, бухгалетр тов. Смєткіна добре оволоділа складною технологією оцетового виробництва і може замінити в разі потреби досвідченого майстра цеху. Механік тов. Совелюк добре виконує обов'язки крупчатника і навчив цій справі учня Будзихіна. Майстер сушилки тов. Михальчук одноразово керує цехом безалкогольних напоїв. 
Ми певні, що виконаємо і перевиконаємо наші зобов'язання на 1946 рік. 
Нова продукція
При нашому комбінаті відбудовані і діють 8 водяних і 3 моторових млини. План першого кварталу, розрахований на 300 тонн перемелу, вони перевиконали.
Кращий млин — у селі Супрунівка, де завідуючим тов. Краонопер і мірошником тов. Голот. За допомогою сільради цей млин добре відбудовано. Земгромада систематично ремонтує греблю. Млин перемелює щодоби 15 центнерів збіжжя при плані 10 центнерів.
Маючи муку, ми в цьому році вирішили організувати виготовлення різного печива. В допоміжному господарстві ми засіваємо 2 га картоплі і виготовимо для печива патоку. Комбінат заготовив також чимало меду, щоб виготовляти влітку медові напої.
В 1946 році ми передбачаємо мати не менше 400 штук птиці.
Перші кроки
Колектив новоутвореного Гусятинського харчокомбінату докладає всіх сил, щоб налагодити випуск продуктів харчування.
В цьому році ми передбачаємо випустити не менше 4 тонн сухих фруктів і 2 тонн повидла, 3 тисячі літрів фруктових вин, організувати сушіння овочів тощо.
Комбінат засіває 5 га городніми культурами, зокрема, помідорами, з яких виготовлятиме ікру.
Незабаром почнемо виготовляти печиво, морозиво.