Борець за щастя народу
Велика Жовтнева Соціалістична революція визволила трудящих від капіталістичної експлуатації. Молоде покоління трудового українського народу, до якого належить і колишній батрак Михайло Гречуха, вдячне більшовицькій партії і радянській владі, свято захищало великі завоювання Жовтня. Воно зі зброєю в руках відстоювало молоду Радянську республіку. Презираючи неезпеку і саму смерть, М. С. Гречуха бився проти контрреволюційних банд на Київщині, знищуючи підлих буржуазно-націоналістичних наймитів іноземних окупантів, зміцнюючи рідну радянську владу.
В роки після громадянської війни Михайло Сергійович Гречуха охоплений трудовим поривом відбудщовника. Він активіст громадської роботи, профспілковий працівник. Вірний справі партії Леніна-Сталіна, М. С. Гречуха з запалом вчиться, надолужує прогаяне в освіті і, коли партія посилає його в Харківський автодорожний інститут, успішно закінчує цей учбовий заклад, одержує вищу освіту і звання інженера.
Партія і народ оцінюють великі організаторські здібності молодого комуніста і довіряють йому відповідальні пости в партійних і радянських органах. На всю широчінь розвиваються здібності тов. Гречухи. За короткий час він проходить шлях від секретаря Харківського облвиконкому до Голови президії Верховної Ради Української РСР. Всюди, куди посилала партія тов. Гречуху, він показав себе діячем більшовицького розмаху, наполегливим, відданим справі народу.
Таким я знав товариша Гречуху, коли в 1940 році на зборах трудящих Великого Глубочка висунув його кандидатуру в депутати Верховної Ради СРСР.
Одностайно обраний посланцем у всесоюзний радянський парламент, Михайло Сергійович Гречуха залишався на висоті діяча ленінсько-сталінського типу і до війни, і тоді, коли німецько-фашистський напад на нашу Батьківщину загрожував не тільки свободі, але й самому існуванню нашого народу.
Тов. Гречуха зуміє в Раді Союзу і тепер вирішувати післявоєнні справи соціаліст ичного будівництва нашої країни по-ленінському, по-сталінському. В цьому я глибоко переконаний.
В день 10 лютого я віддам свій голос за товариша Гречуху, сповнений радості і щастя чесно виконаного громадського обов’язку.
