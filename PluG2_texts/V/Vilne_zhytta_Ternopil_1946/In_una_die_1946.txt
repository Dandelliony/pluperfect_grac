Протягом одного дня
	Селяни с. Мар'янка першими в Микулинському районі 3 травня закінчили передплату. Позики Відбудови і Розвитку Народного Господарства СРСР. Вони позичили державі 30.500 карбованців і внесли їх готівкою. Першими сплатили готівкою всю суму передплати - по 1.000 карбованців, селяни Бойко і Білик.
	Успішно реалізують позику і селяни с. Ладичин. На мітинг, присвячений випускові позики, тут зійшлося понад 300 селян і селянок. З палкою промовою виступив перед односельчанами 72-річний селянин Федір Кур'євич.
	- Всі ми бачимо, якої великої шкоди заподіяли нашим селянам і містам кляті німецькі фашисти, - заявив він. - Боляче нам дивитися на зруйновані села, на понівечений Тернопіль. Радянська влад дбає, щоб якнайшвидше залікувати рани в наших містах і селах. Так чи можемо ми, селяни, стояти осторонь відбудови, яка є нашою кровною справою! Будемо ж дружні як у праці, так і в допомозі державі у всіх її заходах.
	Тов. Кур'євич тут же, на мітингу віддав організаторові передплати 1.000 карбованців готівкою.
	За ним передплатив позику на 3 тисячі карбованців і вніс 2 тисячі готівкою селянин тов. Лис. Всю суму передплати - 2 тисячі готівкою сплатив і Ярослав Муринка.
	учпсники мітингу підписали позики на 135 тисяч карбованців і з них 85 тисяч карбованціви сплатили готівкою.
