Зробимо свій колгосп міцним, а колгоспників заможними
Наш радянський уряд, більшовицька партія і особливо товариш Сталін високо оцінили заслуги соціалістичного сільського господарства в дні Великої Вітчизняної війни.
Тепер, у післявоєнний час, дбаючи за розквіт і могутність нашої Батьківщини, за добробут трудящих, партія і уряд у п'ятирічному плані ставлять перед колгоспним господарством нові, великі, почесні і відповідальні завдання.
Промова товариші Сталіна на передвиборних зборах виборців Сталінської виборчої округи м. Москви і рішення Першої Сесії Верховної Ради СРСР запалюють нас працювати ще краще, ще наполегливіше.
Наш колгосп почав свій розвиток в перший рік після звільнення Тернопільщини Червоною Армією від німецько-фашистських загарбників. Господарство довелося будувати заново. За неповні 2 роки спільної праці колгосп домігся значних успіхів: організовано 3 тваринницькі ферми, освоєно всю орнопридатну землю, з року в рік підвищується врожайність зернових і технічних культур.
Урожай зернових в 1945 році становив 11,5 центнера з гектара, тобто вдвоє вищий, ніж зібрали селяни-одноосібники в нашому селі. Колгосп одним з перших в області розрахувався з державою по хлібопоставках і після утворення насіннєвих і фуражних фондів ми видали колгоспникам по 5 кілограмів зліба на трудодень. Кожний колгоспник тепер має вдосталь хліба, картоплі та інших продуктів сільського господарства.
Колгоспники добре попрацювали, щоб в цьому році одержати врожай не 11,5 центнера з гектара, а принаймні 15 центнерів. Таке підвищення врожайності збільшить оплату трудодня вдвоє.
Виходячи з наших завдань і можливостей, ми намітили перспективний план розвитку колгоспу в 4 сталінській п'ятирічці і приступили до його здійснення.
Першим нашим завданням є підвищення урожайності з таким розрахунком, щоб на кінець п'ятирічки ми збирали урожай зернових не нижче 21 центнера з гектара.
Якщо в цьому році, при далеко неповному застосуванні всіх агрономічних правил, ми одержуємо врожай зернових 15-16 центнерів з гектара, то, безумовно, коли ми в наступні роки запровадимо сталу сівозміну, збільшимо площу чорних парів, введемо підкормку посівів мінеральними добривами, проводитимемо снігозатримання та ряд інших агротехнічних заходів, ми доб'ємося такого врожаю.
Оплата трудодня колгоспника на той час повинна збільшитись у 3-4 рази.
На кінець 1950 року колгосп матиме 5 тваринницьких ферм, які нараховуватимуть в себе: молочно-товарова ферма ⸺ 200 голів, конеферма ⸺ 280 голів, вівцеферма ⸺ 100 штук овець, свиноферма ⸺ 200-250 штук свиней та птахівнича ферма не менше 400 штук курей і водоплавної птиці.
 Велику роль у збільшенні колгоспних прибутків повинно зайняти бджільництво та рибництво. Тепер ми маємо лише 17 бджолосімей. На 40 бджолосімей вже відраховано кошти і їх ми придбаємо цього літа. В 1948 році пасіка матиме 200-250 вуликів бджіл. Є всі можливості. В наступному році відбудуємо гектар ставка для розведення риби.
Наше садівництво і городництво за роки п'ятирічки набуде також великого розмаху. Площа городництва зросте до 15 гектарів, а площа фруктових садів ⸺ до 17 гектарів.
Маючи добрі колгоспні будівлі для ферм, складів, інвентаря, контори, ми не плануємо капітального будівництва, за винятком добудови приміщення клубу. Новий колгоспний клуб розрахований на 200 осіб. Тут же буде колгоспна бібліотека, читальна зала. Придбаємо стаціонарне кіноустаткування.
Плануємо ми в ближчі 2-3 роки допомогти 15 колгоспникам у відбудові хат, електрифікувати житла всіх колгоспників. За минулі роки ми вже електрифікували приміщення ферм, контору, клуб та більшість хат колгоспників.
Для такого будівництва ми в цьому році після збирання врожаю створюємо плотницьку бригаду з 6 колгоспників.
Колективне господарювання забезпечує нам всі умови для заможного, щасливого життя. Радянська влада всіляко допомагає розвивати колективне господарство. На допомогу нашому колгоспу на наші поля вже вийшли 7 тракторів машинно-тракторіної станції. Весняну сівбу ми проведемо швидко і на високому агротехнічному рівні.
Селяни-одноосібники переконуються на фактах господарювання над одноосібним. Тому наша колгоспна сім'я день у день збільшується. Тепер ми вже маємо 106 працездатних колгоспників. Вже перед виходом в поле в колгосп вступили селяни Олекса Бабчук, Олександр Вацик, Андрій Лахтай.