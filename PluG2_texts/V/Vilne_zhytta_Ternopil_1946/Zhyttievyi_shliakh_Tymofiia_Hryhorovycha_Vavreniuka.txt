Життєвий шлях Тимофія Григоровича Вавренюка
Коли Тимофієві минуло 12 років, помер батько. Поки жив старий Григорій Вавренюк, ще сяк-так перебивалася сім’я, а як залишилася без господаря, злидні невилазні прийшли. Щоб не померти з голоду, дванадцятирічний Тимофій пішов у найми до графа Жевуцького.
Заздрісно дивився хлопець на панські розкоші. До схід сонця мусив він вставати, запрягати чужих коней, обробляти чуже поле. А в цей час у високих білих панських палатах ще спали навіть дорослі. І лише в обідню пору, часом, доводилося бачити гордого графа, що походжав по розкішному саду.
Тяжку працю доводилося виконувати Тимофієві у графа, стусани та канчуки переносити. Юнак ніколи не мав вільної хвилини. Вдень на лавах панських за плугом ходи, вночі — коней доглядав.
Так проходили дитячі і юнацькі роки Тимофія Вавренюка. Наймитська доля-мачуха всюди гонила його від одного поміщика до другого, від поміщика до куркуля. Та життя скрізь було однакове.
У вересня 1939 року збулися віковічні мрії трудящих західних областей України. Вони об’єднались з своїми єдинокровними братами — українцями Радянської України, твердим кроком пішли до нового щасливого життя.
Тимофія Вавренюка селяни обрали тоді головою сільської Ради. За допомогою сільського активу графську землю розділив він між бідняками й середняками, відкрив у Борщівці школу, де діти вчилися своєю рідною мовою, обладнав клуб. Суло зажило новим, щасливим життям. 
… 1941 рік. Неділя 22 червня. Селом прокотилася страшна, приголомшлива звістка: «Німець іде війною».
Тимофій Вавренюк через кілька днів прощався з дружиною. Він відходив разом з Червоною Армією на Схід.
… В лютому 1943 року Тимофій Вавренюк вперше вступив у смертельний бій з ненависним ворогом. Від Кубані до Берліна пройшов в передових лавах героічної Червоної Армії славний син Батьківщини.
До рідного села Борщівки Тимофій Вавренюк повернувся через чотири роки. Багато чого змінилося в селі, багато чого не впізнати. Занепало, занедбалося село за роки німецької окупації. Ще виднілися сліди війни. Але село, мов земля після зимового сну, оживало. Це зразу помітив Тимофій. І новенький місточок, полагоджений шлях, і нові паркани — все показувало, що війна вже скінчилась, що настав мир і спокій. Назустріч бігли до школи діти, сміялися, галасували.
Місяць відпочиава у рідному селі демобілізований воїн Тимофій Вавренюк, а потім за працю взявся.
А через кілька днів тов. Вавренюка викликали в райвиконком.
 — 	Хочемо Вас, Григоровичу, висунути на голову найбільшої в районі сільради — в Ленівці. Беріться. Робота нам відома, люди добрі, з ними, як кажуть, гори вернути можна.
І Тимофій Григорович погодився. Роботи було багато. Настигло майже разом три найважливіших кампанії: молотьба, хлібопоставка, підготовка до озимої сівби. До того ж добра половина господарів не мала коней.
Тов. Вавринюк скликав нараду сільського активу.
 — 	Наше село — то як одна сім’я має бути. Ні в чому не винні ті люди, в котрих німецькі загарбники забрали коней. Допомагати треба, товариші, говорив Тимофій Григорович селянам.
 — 	Правдиво мовиш, чоловіче, — підтримали голову сільської Ради Сидір Малярчук та інші селяни.
Дружно взялося село за працю. Одним з перших в районі воно виконало державні поставки, перевиконало плани осінньої сівби, зяблевої оранки. Тим що найбільше потерпіли від німецької окупації, завезли на будування в ремонт хат лісу.
Тимофій Григорович добрим авторитетом користується в Ланівцях. Про нього селяни кажуть: «Працює по-фронтовому».
Коли селяни Ланівців, Барщівки, Юськівців та інших сіл Лановецького району зібралися на передвиборні збори, вони в один голос заявили: хай буде нашим кандидатом до радянського парламенту Тимофій Григорович.
