Марко Яковлевич — гідний довір’я народу
Трудове селянство нашого району одностайно виставило кандидатом у депутати Верховної Ради Марка Яковлевича Ткачука. Таку велику честь і довір’я народу Марко Яковлевич заслужив невтомною боротьбою у чесною працею за щастя і долю трудящих.
Ще за польсько-поміщицького гніту тов. Ткачук віддався боротьбі за наші інтереси, за краще майбутнє свого народу. Злидні й нестатки не зломили у Марка Яковлевича сил і волі до боротьби за права і свободу трудящих.
В різні дні фашистської навали Марко Яковлевич зі зброєю в руках в передових рядах Червоної Армії відстоював від поневолення свою Батьківщину. Демобілізувавшись з Червоної Армії, він з палкою любов’ю і енергією взявся за справу відродження господарства і культури, за ліквідацію наслідків тимчасової німецької окупації.
Виконуючи роботу керівника Кременецької школи, а згодом районного відділу народної освіти, Марко Яковлевич бореться за відновлення навчання, за якість виховання дітей, за 100-процентне охоплення їх школою.
Марко Яковлевич Ткачук — гідний високого довір’я свого народу. Він сумлінно буде служити його інтересам. Я закликаю всіх виборців 10 лютого віддати свої голоси за тов. Ткачука.
