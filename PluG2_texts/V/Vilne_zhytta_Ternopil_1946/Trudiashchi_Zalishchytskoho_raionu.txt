Трудящі Заліщицького району підтримують висування тов. І. Д. Компанця кандидатом у депутати Ради Союзу Верховної Ради СРСР
Звістка про те, що І. Д. Компанець висунутий кандидатом у депутати Верховної Ради Союзу РСР швидко дійшла до виборчих дільниць Заліщицького району.
Довідавшись про рішення Чортківських паровозників, понад 300 виборців 107 і 108 дільниць міста Заліщики зайшлися на збори.
 — 	Я знаю Івана Даниловича Компанця з 1939 року, — заявив на цих зборах тов. Карабиневич, представник місцевої інтелігенції, керівник гуртка художньої самодіяльності. — Ніколи не забуду, як появилась у нас тоді в Заліщиках ця невисока людина в шинелі, всюди побувала, з усіма розмовляла і розумні, ділові її поради та підтримка вдохновляли працювати й працювати на оновленій землі нашій.
З групою місцевих артистів ми організували тоді театральний гурток. Дізнався про це Іван Данилович і першим з обласних керівників завітав до нас. В дружній бесіді цікавився він усім — і репертуаром вистав, і тим, як живемо, і в чому нужду маємо. Багато хороших порад дав він нам.
Пересвідчились ми одразу, що це не тільки чула, а й всебічно культурна людина, яка зокрема, тонко розуміє мистецтво, любить українське мистецтво. Я певен, що т. Компанець зуміє у верховному органі влади подбати про інтереси робітників, трудового селянства та інтелігенції.
Думку т. Карабиневича підтримали т. Власик і решта тих, що виступили. Збори виборців 107 й 108 виборчих дільниць Чортківської виборчої округи одностайно приєднались до рішення чортківських паровозників при висунення т. Компанця І, Д. кандидатом в депутати Ради Союзу Верховної Ради СРСР.
Пропозицію чортківців одноголосно схвалили і 400 селян на зборах в селі Бедриківці. 
 — 	Всі, як один, віддамо голоси за Івана Даниловича Компанця, — сказав на зборах селянин Григорій Штикалюк, — бо він є син бідняка і дорогі для нього інтереси хлібороба-трударя. Я певен, що т. Компанець виправдає наше довір’я, чесно виконуватиме депутатські обов’язки і тому ми голосуватимемо за нього в день 10 лютого. 
