Передвиборна нарада представників трудящих Тернопільської виборчої округи
Понад 600 чоловік представників трудящих міст і сіл Тернопільської виборчої округи зібралися в Тернопільському міському театрі на 
Окружну передвиборну нараду. Нараду відкрив учитель Теребовлянської середньої школи Сергій Липовецький. Один по одному піднімаються на 
трибуну представники підприємств, установ, шкіл, представники трудового селянства. В палких, щирих словах висловлюють вони свою радість, 
своє бажання голосувати за першого кандидата в депутати Йосифа Віссаріоновича Сталіна, та його вірних соратників Вячеслава Михайловича 
Молотова, Михайла Івановича Калініна, Микиту Сергійовича Хрущова. Учасники наради з великим піднесенням прийняли привітальні листи 
товаришеві Сталіну і товаришеві Хрущову. Нарада прийняла звернення до всіх виборців Тернопільської виборчої округи і таку резолюцію: 
1. Передвиборна нарада представників від загальних зборів робітників, селян, комуністичних організацій, профспілок, комсомолу та 
громадських організацій трудящих Тернопільської виборчої округи N486 одностайно схвалює і підтримує рішення загальних зборів трудящих 
підприемств та установ, селян, а також громадських організацій нашої округи: робітників і службовців паровозного депо станції Тернопіль, 
селян села Ладичин і Кононівки, Микулинського району, Дарахів, Струсівського району, Товстолуг, Велико-Борківського району, Янів, 
Буданівського району, Мослава, Підволочиського району, Колодіївка, Скалатського району, Семенів, Теребовлявського району, робітників і 
службовців станції Тернопіль і 7-ї вагонної дільниці, селян села Плебанівки, Теребовлянського району, Качанівки, Підволочиського району, 
колгоспників колгоспу "Сталінський шлях" і селян села Лошнів Струсівського району, селян села Єленорівки, Гримайлівського району, 
Старий Скалат, Скалатського району, Мишковичі, Микулинського району, Чорнилів-Руський, Велико-Борківського району, Буданів, Буданівського 
району, про виставлення кандидатів у депутати Верховної Ради СРСР по Тернопільській виборчій окрузі №486 вождя народів Йосифа 
Віссаріоновича Сталіна та його найближчих соратників - В'ячеслава Михайловича Молотова, Михайла Івановича Калініна, Микиту Сергійовича 
Хрушова, а також голову сільської Ради села Мислова Марію Дмитрівну Гук і до Ради Національностей голову Микулинської райради депутатів 
трудящих Ткачука Марка Яковлевича. Передвиборна нарада представників трудящих Тернопільської виборчої округи N486 просить товариша 
Сталіна Йосифа Віссаріоновича, товаришів Молотова Вячеслава Михайловича, Калініна Михайла Івановича, Хрущова Микиту Сергійовича, Гук 
Марію Дмитрівну дати згоду балотуватися в депутати Ради СРСР та Ткачука Марка Яковлевича в депутати Ради Національностей по 
Тернопільській виборчій окрузі.