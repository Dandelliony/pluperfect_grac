Налагодити політично-виховну роботу серед переселенців
Переселившись з Польщі, наші єдинокровні брати-українці знайшли на радянській землі свою справжню батьківщину. 3 ентузіазмом взялися за 
будівництво ногого свого життя. 3 обуренням вони згадують прокляте минуле. Багато переселенців приїхали тепер з Польщі й оселилися в 
нашій області. Вони одержують землю і стають повноправними господарями своїх наділів. Частина з них уже вступили до колгоспів і будують 
нове життя. Українці-переселенці з радістю беруть участь у роботі культурно-освітніх установ, зокрема, в роботі гуртків художньої 
самодіяльності. Так, тов Воронюк організував при Ягольницькому районному клубі музичний колектив. У селі Горішня Вигнанка, Чортківського 
району при сільському клубі гарно працюють співочий і музичний гуртки, в яких теж є понад 30 переселенців. У Збаражському райклубі тов. 
Яновська організувала танцювальний гурток. Добре працюють наші молоді радянські громадяни - завідуючі сільськими клубами - тов. Окоєва з 
села Личківці, Гусятинського району, тов Грицькова з села Маловоди, Золотниківського району. Але слід відзначити, що культурно-освітні 
установи недостатньо організовують серед переселенців політично-виховну роботу, мало роз'яснюють радянські закони. В Золото-Потікському 
районі ми зустріли окремих переселенців, які не знають, що лікарні в Радянському Союзі обслуговують населення безплатно, не знають люди 
про великі права, які забезпечує радянським громадянам Сталінська Конституція. Справою політично-виховної і культурно-освітньої роботи 
серед переселенців у першу чергу повинні займатися клуби, хати-читальні, бібліотеки. При кожній культурно-освітній установі слід організувати 
довідково-консультаційні столи для переселенців, де б вони могли довідатись про всі хвилюючі питання. Треба систематично проводити лекції, 
бесіди на політично-освітні теми. До цієї справи треба залучити сільську інтелігенцію і комсомольські організації.