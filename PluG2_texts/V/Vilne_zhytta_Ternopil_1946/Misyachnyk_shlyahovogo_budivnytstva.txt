Місячник шляхового будівництва
БОРЩІВ. Селяни села Борщова успішно відбудовують шляхи в Старому Місті. Найкраще працюють селяни Ванджура та Лучка. Селянин Лучка, не зважаючи на свій похилий вік, першим закінчив річне завдання трудучасті на підвезенні каменю до місця робіт.
ГРИМАЙЛІВ. Селяни села Паївки (голова сільради тов. Добривода, голова шляхової секції тов. Кушнір) закінчили впорядкування своїх ділянок шляху. Від паївчан не відстають і селяни сіл Зелене, Лащанівка, Волиця, Калгарівка. Незадовільно провадять ремонтні роботи в селах Гримайлів (голова сільради тов. Андрійчук). Монастириха (тов. Белищук), Лука Мала (тов. Слободян).
ВЕЛИКІ БОРКИ. Капітально відремонтували 1 кілометр шляху селяни села Білоскирка, закінчили середній і поточний ремонт шляхів селяни Жуківської та Стегнівської сільрад.
ЛАНІВЦІ. Селяни села Орішковець (голова сільради тов Семенюк, голова шляхової секції тов. Гаврилюк) привели в зразковий стан понад 8 кілометрів грунтового шляху. На ремонті шляхів тут щоденно працює 40 — 45 селян і 4 — 5 підвід.
КОЗОВА. В селі Кальне (голова шляхової секції сільради тов. Рейтер) відремонтовано 6 кілометрів шляхів. Добре ремонтуються шляхи і в селах Августівка, Хоростець, Криве, Потік та інших. Проте, погано організували роботи в селах Золочівка, Будилів, Вівся, Глинна.
КОПИЧИНЦІ. Селяни т.т. Касків, Міщанчук та Чайка з села Федорів виконали річне завдання по підвезенню каменю для ремонту Сухоставського та Хоростківського шляхів.
СКАЛАТ. При плані 1.900 кубометрів на шляхи району підвезено тільки 42 кубометри каменю. Райшляхвідділ (завідуючий т. Савич) погано організовує шляхові роботи.
ПІДГАЙЦІ. Успішно впорядковують свої шляхи селяни Слов’ятина. Щоденно на шляхах працює до 40 селян і 25 підвід. Вивезено для ремонту 100 кубометрів каменю, зроблено поточний ремонт 1,5 кілометра шосе і 4 кілометри грунтової дороги, відремонтовано 2 мости. Відстають з ремонтом шляхів села Новосілка, Рудники, Боків.
