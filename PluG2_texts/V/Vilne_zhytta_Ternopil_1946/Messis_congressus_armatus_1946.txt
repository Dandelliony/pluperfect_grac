У всеозброєнні зустрінемо збирання врожаю
	Цієї весни хлібороби села Касперівці сівбу ярих закінчили набагато раніше, ніж у минулому році. Тому тут і збирання хлібів чекають розпочати раніше. До того ж збирання вівса і ячменю чекають разом з збиранням озимини. Тим то, негаючи часу, вони старанно готуються до збирання і молотьби врожаю.
	В селі працює 3 громадських кузні. Ковалі разом з машиністами вже полагодили 8 кінних молотарок. Добре налагоджено і ремонт збирального інвентаря. Вже полагоджено до 200 кіс, назублено 100 серпів.
	Багато селян, особливо жінок, самі не можуть виробляти граблі, кісся, держаків до вил тощо. На допомогу їм прийшла земельна громада. Рада земгромад організувала з кращих спеціалістів бригаду по виготовленню цього інвентаря. Майстри зобов'язалися до 15 червня виготовити для селян 200 штук граблів, 100 грабків, 100 держаків до вил.
	Минулого року в час збирання хлібів селяни відчували велику нестачу брусків для точіння кіс. За ініціативою голови Ради земгромади тов. Фреєка цього року організовується втготовлення брусків на місці. Сільські ковалі відшукали відповідний камінь та організували шліфування брусків. У травні буде виготовлено 50 таких брусків.
	Земельна громада заздалегідь дбає про те, щоб уже на 5 день жнив розгорнути молотьбу хліба та виконання хлібоздачі. Для цього в селі організовується 8 громадських токів. За кожною молотаркою закріплена певна кількість господарств.
	Передова Касперівська земельна громада нашого району робить все, щоб у цьому році вийти переможцем у соціалістичному змаганні.
