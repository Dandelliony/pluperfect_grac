Напередодні дитячої художньої олімпіади
	З 22 по 27 червня в м. Чорткові обласним відділом народної освіти буде проведено обласну олімпіаду дитячої художньої самодіяльності.
	На обласну олімпіаду дитячої художньої самодіяльності виділені кращі гуртки та окремі виконавці сільських та міських шкіл області. Хоровий гурток Збаражської середньої школи добре підготував пісні "Тоска по родине", "Ой, чи чуєш, Дніпре". Учень 8 класу Задорожній виконає "Баркаролу" Чайковського (гра на скрипці під акомпанімент фортепіано). Вихованці Збаражського дитячого будинку виконають інсценізацію за повістю Ярослава Гашека "Бравий солдат Швейк" та інші. Учні Свидівської неповно-середньої школи, Чортківського району, підготували "Коломийки". В перертуарі Ягольницької середньої школи мелодекламація "Бородино", попурі з українських народних пісень та багато інших цікавих номерів.
	Проте, в окремих районах мало приділили уваги підготовці до олімпіади, не підібрали відповідного репертуару, не використали різноманітних жанрів музичних та літературних творів. Лановецький відділ народної освіти надіслав заявку лише на участь у танцях. Невже інших талантів так і не виявлено?
	Окремі райони, як Велико-Борківський , Велико-Дедеркальський, Коропецький, Монастирський зовсім не подали заявок на участь в обласній олімпіаді. Керівники райВНО повинні вжити заходів, щоб школи їх районів взяли участь в олімпіаді.
