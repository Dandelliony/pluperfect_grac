Міжнародний огляд
	Наближаються строки парламентських виборів у ряді країн Європи. Іде широка підготовка до них у Полщі, Румунії. Це ж питання хвилює зараз і громадську думку Греції.
	В Польщі дві великі демократичні робітничі партії - Польська Робітнича Партія (ППР) і Польська Соціалістична Партія (ППС) запропонували іншим демократичним партіям створити єдиний виборчий блок шести політичних партій - ППР, ППС, селянської партії "Стронніцтво Людове" (СЛ), партії Миколайчика - "Польське Строниніцтво Людове" (ПСЛ) і, нарешті, двох партій, які не є масовими організаціями - "Стронніцтво демократичне" і "Стронніцтво праці".
	Як основа блоку був висунутий принцип рівності. Чотири основні партії - ППР, ППС, ПСЛ і СЛ - повинні, згідно цієї пропозиції, мати рівну кількість представників у майбутньому парламенті. Решта дві партії, які опираються на більш вузькі суспільні шари, повинні одержати відповідно меншу кількість депутатських місць. В листі, направленому Польською Робітничою Партією і Польською Соціалістичною Партією керівництву ПСЛ з пропозицією про створення виборчого блоку, відзначається, що, вносячи цю пропозицію, вони виходять з вищих інтересів народу і держави, бо справа прискорення відбудування країни і завдання боротьби проти реакції вимагають об'єднання всіх демократичних сил.
	Проте, не дивлячись на всі ці обставини, лідери партії "Польське Стронніцтво Людове" відхилили пропозицію про єдиний виборчий блок і виступили з вимогою надання їм і їх прибічникам 75 процентів мандатів у парламенті. Тепер стало відомо, що найчорніші елементи польської реакції, яка завжди боролася проти селянського руху, ставлять ставку на Миколайчика і прагнуть приєднатися до його партії.
	Віце-прем'єр Польщі Гомулка у своїй недавній промові вказував, що підпільні профашистські листівки, поширювані в країні, закликають підтримувати ПСЛ. Встановлено, що в багатьох затриманих бандитів і терористів є партійні квитки ПСЛ. Реакція, в зв'язку з наступними виборами, будує певні розрахунки, надіючись, на випадок своєї перемоги, знищити за допомогою армії Андерса демократичні завоювання Польського народу.
	Польська преса і широка громадськість висловлюють обурення позицією, зайнятою в питанні про вибори керівництвом ПСЛ. Вони відзначають, що відмовлення від виборчого блоку допомагає польській реакції. В той же час вони підкреслюють, що демократичні партії і організації ведуть за собою велику більшість народу. На їх думку розкольницька позиція Миколайчика може привести лише до відходу від нього частини його партії і перетворенню ПСЛ в антинародну організацію. Всі партії, крім ПСЛ і "Стронніцтво праці", заявили про своє бажання виступити у виборчій кампанії в єдиному блоці, під загальними лозунгами боротьби за найшвидше відбудування країни і її демократичний розвиток.
	Готується до виборів і румунський народ.
	Уряд національно-демократичного фронту, очолюваний Петру Гроза, за рік перебування при владі добився істотних успіхів. В країні проведена земельна реформа, відновлено ряд галузей народного господарства, ліквідоване безробіття. Широкий розвиток одержали профспілки, демократичні партії, організації і преса. В області зовнішньополітичній значним досягненням уряду є його визнання Сполученими Штатами Америки і Англією.
	На виборах в Румунії основні демократичні партії і організації - землеробський фронт, комуністична партія, соціал-демократична партія, нардно-національна партія, загальна конфедерація праці і прогресивне крило націонал-цараністської партії виступають в єдиному виборчому блоці. Таким чином, реакційні сили, які концентруються навколо так званих "історичних" партій Маніу і Братіану, виявляються все в більшій і більшій політичній ізоляції.
	Інша обстановка склалася в Греції. Тут монархічно-фашистські елементи, користуючись своїм безконтрольним становищем в середині країни, і використовуючи у своїх інтересах вимогу англійських військ у країні, мають намір фальсифікувати вибори і при тому в найкоротший термін. Виразною відповіддю на твердження про наявність у Греції начебто "нормальної політичної обстановки", став реакційний заколот на острові Кефаллінія, який спалахнув слідом за фашистським путчем на Пелопонесі. Проти скороспішних "виборів" в умовах невпинного терору протестують не тільки демократичні організації, які придставляють переважну більшість грецького народу, але й ряд діячів, які входять до уряду. Вони вимагають відстрочення виборів і приборкання реакції. Деякі члени нинішнього кабінету Софуліса в знак протесту покидають уряд. Пішов у відставку міністр громадської безпеки Меркуріс, потім залишив свій пост міністр преси та інформації Петмезас. Грецька преса повідомляє, що передбачається відставка ще ряду міністрів, які належать до республіканського центру.
	Наявність англійських військ у Єгіпті привела до заворушень.
	В чому суть подій? В Єгіпті, як і у всіх колоніальних і залежних країнах, після розгрому фашистських агресорів посилився визвольний рух, боротьба за повну національну незалежність і суверенітет.
	Зараз у Єгіпті розгорнувся рух за перегляд договору 1936 року і негайне виведення англійських військ з країни. Це знайшло своє відображення в масових демонстраціях. Населення Каіра та інших міст зажадало від свого уряду зайняти більш тверду позицію в справі захисту принципів незалежності і суверенітету. Як відомо англійські війська відкрили стрільбу по демонстрантах, в результаті чого серед єгіптян були вбиті і поранені. В той же час Англія зажадала притягнення до відповідальності організаторів атнианглійських демонстрацій, загрожуючи в противному разі припинити всякі переговори про перегляд договору 1936 року.
	Єгіпетська громадськість, висловлюючи в зв'язку з цим своє обурення, вимагає поставити питання про англо-єгіпетські відносини на Раді Безпеки. В ряді міст Сірії і Лівана спалахнули страйки в знак солідарності з єгіпетським народом.
	Англійський журнал "Економіст", критикуючи єгіпетський уряд за те, що він "допустив демонстрації в таких масштабах", вважає, що "атмосфера в Єгіпті знаходиться на точці кипіння" і що для Англії було б розсудливо відвести свої війська з Каїра і Александрії.
	Весь цивілізований світ схвильований розгулом фашистського терору в Іспанії. Останній демонстративний акт Франко - страта десяти республіканців - переповнив чашу народного терпіння. Звідусіль лунають голоси різкого протесту проти кривавого режиму гітлерівського недобитка, висловлюється вимога покінчити з цим режимом. 
	Зараз в іноземній пресі широко коментується англо-американо-французька заява про Іспанію. Багато газет вказують, що ця заява не внесла нічого нового в справу боротьби проти фашистського режиму в Іспанії і сприйнята самим Франко, як свідчення небажання урядів, які підписали документ, вживати ефективних заходів. Газети Англії, Франції і США критикують цей виступ, як зовсім недостатній і неефективний. "В заяві трьох держав про Франко, пише лондонська "Таймс", невистачає реалізму". Ця заява не може подати надію іспанському народові або розстроїти плани його диктатора". Дипломатийний огляд газети "Ньюс Кронікл" відзначає, що мова нової декларації "м'якша і в багатьох відношеннях більш неякісна", ніж попетедні англійські заяви по іспанському питанню. 
	Французька газета "Попюлер" називає заяву трьох держав "платонічним засудженням", яке не подає ніякої допомоги іспанському народові в його боротьбі проти фашизму. Агентство Рейтер повідомляє, що Англія відхилила також пропозицію Франції поставити питання про франкістський режим в Іспанії на Раді Безпеки. 
		А. Шатілов
		Тво відповідального редактора Ф. С. Трегуб. 