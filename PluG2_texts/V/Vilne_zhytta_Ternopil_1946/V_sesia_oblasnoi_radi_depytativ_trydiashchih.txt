	V сесія обласної Ради депутатів трудящих
 27 грудня в Чорткові відбулася V сесія Тернопільської обласної Ради депутатів трудящих. Сесію відкрив заступник голови облвиконкому депутат Верховної Ради УСРС тов Дорофеєв. За пропозицією депутата Тищенка головою V сесії одноголосно було обрано депутата Вакуленка, секретарем - депутата Сорокаліта.
 Сесія розглянула питання про хід підготовки до виборів у Верховну Раду СРСР і про відбудову та будівництво міського господарства, будівництво жилих будинків колгоспників, виробничих будівель у колгоспах і культурно-побутових споруд на селі.
 По першому питанню доповідь зробив заступник голови облвиконкому тов. Дорофеєв. Крім того, сесія заслухала повідомлення про хід підготовки до виборів у Тернополі - голови Тернопільської міськради тов. Кондратенка та у Вишнівецькому районі - голови Вишнівецьуого райвиконкому т. Роздолянського.
 Цікавим був виступ на сесії голови Бучачського райвиконкому тов. Хоменка. Він розповів про організаційну роботу на виборчих дільницях, про роботу кращих агітаторів і про те, як райвиконком та райком КП(б)У допомагають агітаторам в їх почесній роботі.
 - Голови виборчих комісій, - каже тов. Хоменко,- ще не мають досвіду проведення виборчої кампанії. Тому їх треба вчити. З агітаторами вже провели дві районних та дві кущові наради. Керівники агітколективів часто відвідують заняття агітаторів, допомагають їм відповідати на запитання виборців, дають поради, як краще провести бесіду.
 Голова Гусятинського райвиконкому депутат Верховної Ради УРСР тов. Бевський розповів учасникам сесії про роботу виборчих комісій, про роботу сільських клубів району у передвиборній кампанії.
 В обговоренні доповіді тов. Дорофеєва взяли участь також т. т. Коваленко - голова Збаражського райвиконкому, Майстренко - голова Скалатського райвиконкому, Хорольський - завідуючий обласним відділом культурно-освітніх установ, Кваша - начальник обласного управління зв'язку, Носухін - голова Пробіжнянського райвиконкому, Шовкопляс - голова Чортківської окружної виборчої комісії, Єременко - голова Зборівського райвиконкому, Гуд - голова Чортківської міської Ради, Дешко - голова обкому профспілки працівників державних установ.
 Доповідь по другому питанню порядку денного сесії зробив секретар обкому КП(б)У тов. Дружинін.
 В своїй доповіді тов. Дружинін піддав гострій критиці недолікі у відбудуванні міст і сіл нашої області. Ряд керівників обласних установ (управління юстиції, облземвідділ та ін.) не дбають про підготовку своїх приміщень в Тернополі. Облкомунгосп (т. Михайлов), Тернопільський будтрест (т. Єлісеєв), обласне управління сільського й колгоспного виробництва (тов. Червоний) не використали повністю кошти, які радянський уряд асигнував для відбудови Тернополя та інших міст, а також для відбудови і будівництва культурно-побутових споруд на селі.
 Обласне управління сільського й колгоспного будівництва не керує по-справжньому відбудовою сіл, зруйнованих німецько-фасистськими загарбниками. На Тернопільщині відбудовано 180 споруд в селах і понад 2.00 - селянських жилих будинків. Але це зроблено без участі обласного управління та його відділів при райвиконкомах.
 Велику увагу в доповіді тов. Дружинін приділив питанню санітарного стану міст і районних центрів. Він також докладно зупинився на завданнях органів радянської владиі будівельних організацій у виконанні плану відбудовних робіт 1946 року.
 В обговоренні доповіді тов. Дружиніна взяли участь т. т. Вариченко - голова Велико-Борківського райвиконкому, Вацик - завідуючий Заліщицьким відділом сільського й колгоспного будівництва, Червоний - начальник обласного управління сільського й колгоспного будівництва, Биков - голова облспоживспілки, Борисенко - начальник облземвідділу, Кандиба - завідуючий Почаївським відділом сільського й колгоспного будівництва, Карнаух - начальник обласного управління будматеріалів та інші.
 По обох питаннях сесія ухвалила відповідні постанови.