Висипний тиф
Висипний тиф є дуже заразлива і небезпечна хвороба. В багатьох випадках вона закінчується смертю. Людина, яка навіть перенесе цю хворобу, 
губить працездатність на півтора-два місяці і часто терпить тяжкі ускладнення. В більшості ця хвороба вражає саме працездатний вік 
людини, тобто 20-50 років. Ознаки цієї хвороби такі: людину починає морозити, температура швидко досягає 38-39 градусів, розвивається 
сильний головний біль, обличчя червоніє, спостерігається слабість, ломота в усьому тілі, болять ноги. 3 кожним днем стан хворого гіршає. 
На третій-п'ятий день хвороби в хворого з'являється сип, спочатку на грудях і руках, а потім на всьому тілі, крім обличчя. На дев'ятий-дванадцятий 
день хвороба набирає найтяжчого стану. У хворого сильно вражаються кровоносні судини, різко занепадає діяльність серця, надзвичайно 
ушкоджується нервова система. Хворий часто непритомніє, марить. Саме в ці дні настає небезпека для життя і хворий потребує особливого 
догляду. На жаль, сучасна медицина покищо не має певних засобів для лікування висипного тифу. Але лікар відповідними ліками допомагає 
хворому організмові подолати хворобу. Величезне значення має хороший, дбайливий догляд за хворим та відповідне харчування. 3будником 
цієї хвороби є так звані "рікетсії Провачека" - мікроби, яких можна розглянути під мікроскопом тільки при дуже великому збільшенні. 
«Pікетсії Провачека» знаходяться в крові та в органах хворого на тиф, а також у кишечнику вошей, що насмокталися крови хворого. На 
протязі багатьох років невтомної праці вчених всього світу доведено, що висипний тиф передають тільки воші. Зараження відбувається так: 
тифозна воша переповзає з хворої на здорову людину, кусає її і тут же залишає свій заразний кал, який попадає в свіжу ранку. 3 калом 
воші мікроби попадають в кров людини і заражають її висипним тифом. Якщо на хворому вошей нема, то він цілком безпечний для людей, які 
його оточують. Воші на людині бувають одежні, головні і лобкові. Bci вони можуть передавати висипний тиф. Найнебезпечніші одежні воші, 
що найбільше розмножуються на людині і є найрухливішими. Самиця одежної воші протягом свого життя кладе 200-300 штук яєць (гнид), з 
яких через два тижні розвиваються дорослі воші. В роки мирної праці, до Вітчизняної війни, добробут радянських людей стояв на рівні. 
Санітарний стан був цілком задовільний. Висипний тиф лише у поодиноких випадках зустрічався і то в найвіддаленіших місцях Німецькі 
окупанти залишили нам тяжку спадщину. Фашистські варвари вживали різних заходів до погіршення санітарного стану, навмисне розповсюджуючи 
пошесні захворювання серед населення. Партія і уряд вжили рішучих заходів до поліпшення санітарного стану на території, яка була 
окупована німцями, з метою захисту населення від захворювань. В результаті цього захворювання висипним тифом різко зменшились. Головні 
засоби боротьби з висипним тифом такі: негайна ізоляція хворого, повна санітарна і дезинфекційна обробка вогнища хвороби і його оточення, 
утримання інфекційних лікарень високому санітарному рівні, побудова лазевь та дезкамер в кожному населеному пункті, широка 
санітарно-освітня робота серед населення. Там, де трапились випадки захворювання на висипний тиф, а також в тих місцях, куди недавно 
прибули переселенці, треба організувати обходи для виявлення хворих. Людей, запідозрених в захворюванні на висипний тиф, треба негайно 
ізолювати. Одяг, постіль, транспортні засоби, якими доставлялися хворі до лікарні, слід знешкодити за допомогою високої температури або 
надійних хімічних дезинфекційних речовин. Особи, які були біля хворого, або так чи інакше мали зв'язок, повинні негайно пройти повну 
санітарну обробку, добре помитися гарячою водою, а одяг эдати до дезкамери. Про випадки захворювання на висипний тиф негайно треба 
повідомляти лікаря.