Трьохмісячний заробіток - в позику державі
	Одразу ж як тільки радіо сповістило про випуск нової позики, робітники і службовці Чортківського лікерно-горілчаного заводу зібрались на мітинг. Після короткої інформації почалася підписка. За півгодини підписні листи вкрились розписами всіх, хто був на заводі.
	Одним з перших до уповноваженої по підписці тов. Крилової підійшов інвалід Вітчизняної війни Василь Лихвар.
	- Запишіть мене, будь ласка, на 3 місячний заробіток. Я воював за Батьківщину і хочу бачити її скоріше ще могутнішою, щоб більше війни не було, щоб наші діти не переживали тих страхів, які пережили ми.
	До столу підходить 17-річний юнак, робітник заводу Володимир Крилов.
	-І я даю державі в позику 3-місячний заробіток. в 1947 році мені в Червону Армію йти пора, і я хочу, що наша армія була ще міцнішою.
	- Ми сьогодні зібрались на радісний мітинг. Це відчуває кожний робітник нашого заводу. Ми прийшли, щоб дати країні свої заощадження, щоб розцвіла вона, як квітка, - говорить учасник Вітчизняної війни, орденоносець Василь Олександрович Серебряков. - Я також підпису.сь на 3-місячний заробіток.
