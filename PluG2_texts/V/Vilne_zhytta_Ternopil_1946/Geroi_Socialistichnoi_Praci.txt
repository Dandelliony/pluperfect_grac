	Герой Соціалістичної Праці Євген Оскарович Патон
 Промова товариша Сталіна на передвиборчих зборах 9 лютого у всіх в пам'яті. В цій промові були підбиті підсумки нашого недавнього славного минулого і намічені основні лінії розвитку народного господарства радянської країни на найближчі роки.
 Весь світ звернув особливу увагу на слова нашого великого вождя про науку. Товариш Сталін поставив перед радянськими вченими велике почесне завдання - "не тільки догнати, а й перевершити найближчим часом досягнення науки за межами нашої країни".
 Значення науки для радянських людей, які пережили всі етапи розвитку нашої країни від Жовтня до сьогоднішнього дня, цілком очевидні. Сталінські п'ятирічки вимагали для свого здійснення всього сучасного арсеналу науки і техніки. Треба пам'ятати, що майже всі предмети технічного характеру, які оточують нас у побуті, на підприємствах, у лабораторіях виготовляються в нашій країні. Це вимагало надзвичайно великої і винятково різноманітної роботи, завжди прямо або посередньо зв'язані з наукою. Трамваї, автомобілі, метро, електричне освітлення, двигуни і динамо, акумуляторні батареї, хімічні продукти, медикаменти, цілий ряд матеріалів технічних, харчових продуктів, - за всім цим криється надзвичайно трудомістка наукова робота. Адже в царській Росії це купувалось за кордоном, тобто грунтувалося на закордонній науці.
 Велику роль у розвитку радянської науки відіграє великий вчений, відомий далеко за межами Радянського Союзу, Євген Оскарович Патон. Своєю науковою працею він вніс великий вклад у справу зміцнення могутності нашої радянської держави.
 Ім'я Героя Соціалістичної Праці, депутата Верховної Ради академік Євгена Оскаровича Патона добре відоме широким колам радянської інтелігенції. Близько 35 років своєї інженерної і педагогічної діяльності він присвятив мостам. Десятки мостів, спроектованих ним, перекинуті через ріки Радянського Союзу.
 Починаючи з 1929 р., Євген Оскарович почав працювати над електрозварюванням. Створений і вихований ним колектив інституту електрозварювання понад десять років працював над проблемою механізації та автоматизації важкої ручної праці електрозварювачів. У 1940 р. був розроблений новий спосіб швидкісного автоматичного електрозварювання, який дозволяє у багато разів підвищити продуктивність зварювання і значно полегшити працю зварювача. За ініціативою Микити Сергійовича Хрущова спосіб автозварювання, за який Євген Оскарович був удостоєний Сталінської премії І ступеня, почали освоювати найбільші машинобудівельні заводи країни.
 Коли спалахнула війна з фашистською німеччиною, Євген Оскарович відразу знайшов своє місце в загальній роботі радянського народу на оборону Батьківщини. Слово "війна" пролунало для тов. Патона як заклик до впертої праці на допомогу оборонним заводам, які працювали для фронту.
 В роки Великої Вітчизняної війни Євген Оскарович керував розробленням і впровадженням цього способу зварювання на військових заводах сходу. Десятки тисяч славних радянських танків Т-34, які пройшли переможний шлях від стін Сталінграда до Берліна, десятки тисяч авіабомб і різних видів озброєння і боєприпасів були зварені автоматами. Коли б усі шви, які зварені автоматом за роки війни, укласти в одну лінію, то вона простаглася би від лісів Урала до стін Берліна.
 Радянські танкісти з любов'ю говорять про свої бойові машини, міцно зварені швами Патона.
 Німецько-фашистські загарбники відступаючи під ударами Червоної Армії, висаджували в повітря заводи і фабрики, шахти і рудники. Вони завдали тяжких ран нашій Батьківщині, вони спустошили квітучий Донбас зруйнували велетні української металургії, гордість нашої країни - Дніпрогес.
 Війна закінчилася. Радянський народ відбудовує народне господарство. Успішне проведення відбудовчих робіт неможливе без широкого застосування електрозварювання. Знаючи, що застосування автоматичного зварювання може подати серйозну допомогу народному господарству, Євген Оскарович всю роботу керованого ним колективу наукових працівників спрямував на вирішення вузлових питань, зв'язаних з автоматичним зварюванням будівельних металоконструкцій вагонів, паровозів, цистерн, суден, казанів та інших об'єктів.
 Відомо, що гітлерівці завдали великої школи рухомому складу наших залізниць. Партія і уряд приділяють велику увагу відбудуванню залізничного транспорту. Створене недавно Міністерство транспортного машинобудування, покликане в найближчі роки постачати залізничному трінспортові десятки тисяч вагонів і паровозів. Тепер інститут електрозварювання імені академіка Є. О. Патона спеціально працює над електрозварюванням металоконструкцій вагонів і паровозів. Євген Олександрович направив співробітників на вагонобудівельні та паровозобудівельні заводи. Там, у цехах заводів, вони передадуть свої знання і досвід, результати старанної роботи в лабораторіях майстрам і робітникам, допоможуть організувати масовий випуск продукції.
 Вугільний Донбос - всесоюзна кочегарка, за найближчі роки повинен не лише досягти, але й перевищити довоєнний рівень видобутку вугілля. Шахти Донбаса потребують десятки тисяч вугільних вагонеток. Євгеній Оскарович керує роботою по створенню поточного випуску зварних вугільних вагонеток. Під його керівництвом молоді вчені інституту електрозварювання, розробляють спеціальні методи масового виготовлення вугільних вагонеток.
 Для відбудування Дніпрогеса потрібні тисячі тонн металоконструкцій. Євген Оскарович подає велику допомогу заводам, які виконують замовлення Дніпрогеса.
 Вся робота Євгена Оскаровича пов'язана з потребами народного господарства. Кожній праці, яка провадиться в лабораторіях інституту, він дає спрямованість, широко застосовуючи всі свої знання і досвід.
 До Євгена Оскаровича Патона звертаються за порадою, за консультацією, з усіх кінців Радянського Союзу. Ленінградські суднобудівельники Півночі, будівельники газопроводів та нафтопроводів дістають від нього ділову допомогу.
 Сталінський п'ятирічний план відбудови й розвитку народного господарства Радянського Союзу є бойовою програмою нашого народу в галузі дольшого зміцнення науково-технічного і культурного прогресу нашої країни, підвищення матеріального добробуту трудящих. Успішне виконання нового п'ятирічного плану можливе лише на основі широкого впровадження всіх досягнень науки і техніки в народне господарство і швидкого руху вперед науки і техніки в нашій країні.
 Дбання уряду про рішуче поліпшення матеріально-побутового становища вчених виключало нове піднесення творчих сил працівників науки. Нема ніякого сумніву в тому, що наші вчені віддадуть всі свої сили і знання на виконання великих завдань, які стоять перед радянським народом в четвертому п'ятирічному плані для нашого розквіту нашої Батьківщини.
	Б. Медовар.
  Науковий співробітник інституту електрозварювання.