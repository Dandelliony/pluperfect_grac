Знову будемо першими
Ми горді з того, що наш Козівський район минулого року завоював першість у соціалістичному змаганні і одержав перехідний Червоний Прапор обкому КП(б)У та облвиконкому. В цій перемозі є частка і нашої праці.
Наша МТС, змагаючись з Летятинською, виконала план тракторних робіт на 110 процентів, натуроплати — на 106 процентів, знизила собівартість обробітку гектара землі на 8 карбованців і одержала 16 тисяч кабованців прибутку. Виробіток на кожен 15-сильний трактор по нашій МТС становив 148 гектарів. Тракторами, збиральними і молотильними машинами ми обслужили два колгоспи і 1.600 одноосібних селянських господарств району.
В колгоспі “Нове життя”, де працювала тракторна бригада Василя Демків, середній урожай зернових становить 9,5 центнера з гектара, а врожай вівса на окремих ділянках — 16 центнерів з гектара.
За стахановську працю 13 працівників МТС одержали грошові премії.
Тепер, порадившись, ми вирішили боротися з перше місце в соціалістичному змаганні серед МТС області. В договорі на змаганні ми дали слово добитися в колгоспах свого району врожаю зернових не менше 12 центнерів, виробити на кожен 15-сильний трактор 200 гектарів у переводі на м'яку оранку, виконати план тракторних робіт по всіх видах на 110 процентів, заощадити пального 5 процентів.
Що ми робимо для того, щоб виконати свої зобов'язання?
Щоб своєчасно відремонтувати машини і причіпний інвентар, ми, перш за все, добре обладнали свою майстерню. В ній тепер можна виготовляти і реставрувати багато різних деталей. Накреслили і обговорили на зборах колективу план ремонтної кампанії. Організували соціалістичне змгання серед ремонтників.
Тепер всі трактори, весь причіпний інвентар, молотарки та двигуни готові до роботи.
Керівники МТС своєчасно подбали про укладання договорів з колгоспами і земельними громадами. Кожна тракторна бригада знає своє поле. Кожен тракторист і причіплювач знають своє завдання. В колгоспах виділено людей і тягло, які будуть обслуговувати тракторні бригади.
Сівбу ранніх культур ми проведемо за 6, а всіх ярих — за 15 робочих днів. Збирання і обмолот врожаю проведемо за 40 робочих днів.
