Тимофій Григорович Вавринюк вірний син народу
Повернувшись з Червоної Армії, Вавринюк Тимофій Григорович з серпня 1945 року працює головою Лановецької сільської Ради, Лановецького району. До його приходу ця сільська Рада була найвідсталішою в районі. По-діловому взявся за справу Тимофій Григорович: він організував навколо сільради актив села і за його допомогою вивів село в число передових.
Під керівництвом тов. Вавринюка ланівчани виконали всі державні поставки, здавши сотні центнерів хліба понад план до фонду Червоної Армії, 90 тисяч карбованців здали готівкою в позику державі. Зараз селяни активно готуються до весни.
Турбується тов. Вавринюк про добробут селян. За час його роботи на посаді голови сільради відремонтовано й забезпечено паливом середню школу, лікарню й клуб; він допоміг відремонтувати квартири сім’ї Григоренка, який загинув від підлих рук націоналістичних бандитів та багатодітній матерів Серафим Домнікії.
Селянин Венгер Роман, з с. Борщівки, Лановецького району, на передвиборних зборах сказав:
 — 	 Знаю я Тимофія Григоровича ще до війни, коли він працював у нас головою сільської Ради. Він є дійсно людиною, яка невтомно піклується за нам, трудящих селян. Тов. Вавринюк виправдає довір’я народу. Я з радістю і гордістю віддам свій голос у день виборів за нього і закликаю всіх виборців Кременецької виборчої округи одностайно голосувати за товариша Вавринюка.
З радістю розповідають агітатори на виборчих дільницях про життя й діяльність тов. Вавринюка. Всі виборці Лановецького району заявляють, що 10 лютого віддадуть свої голоси за достойного сина радянського народу Тимофія Григоровича Вавринюка.
