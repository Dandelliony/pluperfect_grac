	Підсумки сільськогосподарського року в колгоспах
 Сільськогосподарські роботи закінчилися. Колгоспи підводять підсумки колективної праці та розподіляють прибутки на трудодні.
 За минулий рік колгоспи нашої області мають непогані наслідки господарювання: в 43 колгоспах усуспільнено 14.378 гектарів землі, 478 голів робочої худоби, 109 голів великої рогатої худоби, понад 200 штук свиней і овець та 250 бджолосімей.
 Машинно-тракторні станції подали велику допомогу сільськогосподарським артілям, завдяки якій вони вчасно справилися з усіма сільськогосподарськими роботами в 1945 році та виконали план посіву озимини.
 Розрахувавшись з державою по хлібопоставках, колгоспи нашої області розподіляють на кожний трудодень в середньому по чотири з половиною кілограми хліба.
 Значних успіхів домоглася артіль "Червона зірка", Велико-Глибодокського району (голова тов. Хорош), яка організувалася у квітні 1945 року з селян-українців, що переселилися з Польщі. Артіль має 303 гектари рільної землі, 21 коней,три тваринницькі ферми, 79 бджолосімей. Середній урожай зернових минулого року - 8 процентів.
 Колгоспники повністю розрахувалися з державою, засипали насінньові та інші фонди, забезпечили тваринництво кормами і розподілили між собою на трудодні по 8 кілограмів зерна.
 Сільськогосподарські роботи колгосп "Червона зірка" виконав доброякісно і в строк. Тут виконано план заяблевої оранки, посіяно озимі культури, підготовлено теплу і ситу зимівлю для худоби.
 Багато хліба одержують члени цього колгоспу за свою чесну працю. Так, наприкла, Гребенюк Іван одержує 150 пудів хліба, Новак Тимофій - 185 пудів, Каченаш Дмитро - 417 пудів.
 Багатий трудодень також у колгоспників колгоспів Струсівського, Гримайлівського та Копичинського районів. Вони одержали від 4 до 8 кілограмів хліба на трудодень.
 Спільна праця дола добрі наслідки. Це побачили багато селян. Вони вже не вірять наклепам українсько-німецьких націоналістів на колгоспи й сміливо виявляють своє бажання колективно працювати. Протягом останніх місяців у колгоспи вступило 181 господарств.
 Але в Заліщицькому, Товстенському і Пробіжнянському районах керівники партійних і радянських органів не зуміли очолити, спрямувати на правильний шлях потяг багатьох селян до нового колгоспного життя. Тут також не допомогли молодим керівникам колгоспів у зміцненні колективного господарства. Через це в колгоспах цих районів є ряд організаційних неполадок.
 Господарський рік у колгоспах закінчується складанням річних звітів про роботу колгоспів і відчитом правлінь на загальних зборах колгоспників про свою діяльність. Проведення підсумків - важлива справа. Річний звіт повинен показати всі досягнення, виявити недоліки в роботі керівників колгоспів. Всебічне обговорення його повинно сприяти усуненню недоліків у роботі колгоспу і налагодженню колгоспної справи.
 До складання річних звітів треба залучити весь колгоспний актив: бригадирів, ланкових, колгоспників-стахановців, людей, чиєю чесною працею створювалось колективне господарство. Важливу роль при складанні річних звітів мають відіграти ревізійні комісії. Вони повинні достатньо перевірити і доповісти загальним зборам, як виконувати статут сільськогосподарської артілі і рішення загальних зборів.
 Досягнення молодих колгоспів треба широко популяризувати серед селян не тільки тих сіл і районів, в яких є колгоспи. Про них треба розповісти всім селянам навколишніх сіл. Кожний бідняк чи середняк на прикладі роботи колгоспів, які добилися добрих наслідків господарювання, може впевнитись, що єдиноправильний шлях позбутись злиднів - це шлях колективного господарювання.
 Обговорення наслідків господарювання має стати пропагандою за перехід одноосібних господарів до нового колгоспного життя.
 Загальні збори колгоспників, на яких будуть обговорюватись наслідки господарського року і затверджуватись річні звіти колгоспів, повинні стати школою виховання колгоспників, сприяти вихованню в них любові до спільної праці, дбайливого ставлення до колгоспного майна. Треба домогтися, щоб усі колгоспники прийшли на ці збори, щоб кожен мав змогу зробити свої зауваження, як краще організувати та зміцнити колгоспне господарство в 1946 році.
 Підсумки господарського року повинні мобілізувати колгоспників на своєчасну підготовку до весняного посіву і проведення сільськогосподарських робіт у цьому році, щоб добитись ще кращих наслідків в оплаті трудоднів колгоспників і в організаційно-господарському зміцненні колгоспів.
	П. Федик.
  Заступник завідуючого сільськогосподарським відділом обкому КП(б)У.