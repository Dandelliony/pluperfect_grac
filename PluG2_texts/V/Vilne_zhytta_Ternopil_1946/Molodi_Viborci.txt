	Молоді виборці
 Над селом зоріє холодний зимовий світанок. Люди ще сплять міцним передранковим сном, а Михайло Косак поспішає в депо на роботу. В морозній тиші ранку дзвінко лунають його кроки. Він знає, що рано, але таку вже звичку має - поспішати. Він вважає, що далеко ліпше почекати, ані хоч на хвилину запізнитися. А втім у нього ще до початку робочого дня знайдеться якесь зайняття - підготовка інструментів, підбір матеріалу... Та й поговорити, порадитись треба з товаришами, газету почитати. Кожного дня знайдеться щось цікаве. Йому тепер все здається якимсь особливим. Скрізь іде розмова про вибори до Верховної Ради СРСР, а йому вперше доведеться взяти участь у виборах, і думка про це незвичайно підносить його настрій, будить якісь незнані пориви, хвилює.
 Михайлові хотілося з кимось одверто, щиро і по-дружньому поговорити, поділитися свяоїми почуттями, своїми невідступними мріями.
 Він непомітно пройшов через усе село, не зустрівши ні одної людини. Пусто скрізь і тихо так, що гудки паровозів, стукіт коліс по рейках чути аж сюди, неначе це відбувається ось тут, під самим селом.
 Михайло вийшов на горбок і зупинився, щоб полюбуватися здалечка широкою панорамою станції Чортків, уквітчаної блискучими електричними вагонами. Кожного разу панорами ніби оновлювалася і він зупинявся зачудований. Потім ішов далі.
 Вже недалеко від мосту нагнав свого товариша односельчанина Марчака Андрія. Попереду нього на станцію йшли ще й інші робітники. Андрій наспівував якусь веселу пісеньку. Порівнявшись з ним, Михайло привітався і запитав:
 - Чому так виспівуєш, Андрію?
 - Ге-ге, багато казати, всього не переслухати, - скоромовкою відповів Андрій. Маю кілька тому, тому, тому...
 Михайло засміявся.
 - Оце ти правду мовиш. В мене також у ці дні настрій особливий...
 І розговорились...
 - Дивуюсь я, - каже Михайло, - що я нині слюсар. Знаєш сам, як багато колись думаю про це, скільки сподіванок було в мене. Та коли про свої мрії говорив де, то всі сміялися. А прийду, бувало, з школи, то все майструю собі якісь машини, механізми з дерева чи з бляхи, а тато геть чисто все, було, поламають та лаються. "Хліб, питають, з того їстемеш, чи що? Он, кажуть, по господарству краще порайся." А я вийду з хати - надворі тиша вечірня - слухаю, як паровоз у Чорткові чахкає, слухаю, мов би музику яку, а почую гудок - так аж серце здригається. Отам, думаю, коли б міг здобути працю біля машин, біля станків!
 Як закінчив школу, то зразу й подався на станцію. Думав десь учнем стати в майстерні. Та де там - не прийняли. Такого, кажуть, бидла досить є... А то в 1939 році, коли Західна Україна стала радянською, пішов я на станцію і мене прийняли на роботу - я став стрілочником. При німцях знову, як тобі відомо, сидів дома. В 1944 році почав працювати в депо чорноробом. Дуже хотілось приглянутись до чогось, повчитись у майстрів. Таки дечого й навчився. Поступив у підйомочний цех, поступово здобув собі кваліфікацію слюсаря. Тепер - кваліфікований робітник. От і дивуюсь я, Андрію, як швидко все те, про що тільки мріяв, збулося. Тепер я комсомолець. А буду вчитися, підвищувати кваліфікацію - майстром стану. Нині ми з тобою стаємо повноправними громадянинами. Вперше будемо обирати депутатів до уряду. Знаєш, яке це для нас велике свято в житті...
 Михайло замовк і глянув на товариша. Очі в Андрія проміняться, як зорі, енергійне обляччя його аж сяє. Цей вісімнадцятилітній юнак надиво життєрадісний. З вуст його не сходить весела усмішка. Він, слюсар-автоматник, гордиться своєю любимою професією.
 Обидва юнаки зросли серед розкішної природи села Біла, але серед станційного гуркоту вони почувають себе краще. Життя навкруги кипуче, невпинний рух, а до цього вічно прагне буйна молодість.
 - Що маю казати, - мовив Андрій, - Я, к і ти, здобув тут кваліфікацію. А це щонебудь та значить. Шкода, що мій бітько помер... Все він, було, нарікав на гірку нашу долю. Нема правди, казав, і не буде. А правда прийшла і щасливу долю привела. Поглянув би він тепер на нас - синів своїх... Я хочу нагадати тобі про моїх братів - Степана та Василя. Вони ще й досі в Червоній Армії, але там також здобули кваліфікацію: Василь став шофером, а Степан - майсторм-будівельником. Пишуть мені в листах, що тепер вони "все мають і ніколи їм так добре не було, як нині". Вони також ще не брали участі у виборах. Скажу правду, Михасю, що мав таку радість на серці, як ніколи. Це ж мені вісімнадцять - моє повноліття. Хочеться зробити якійсь подвиг трудовий. Перевершити б норму отак хоч за 200... Еге ж було б не погано?
 - Та певно, що так, - стверджує Михайло.
 Слова Андрія повні певності, непохитної віри в свою силу і, почувши його, кожен скаже: "Так, так, він все зробить..."
 Юнаки зупиняються біля гурту старших залізничників. Між ними є й молодші - Дзьоник Франк - слюсар з підйомочного цеху та Балицький Адам - слюсар 4 розряду по ремонту паровозів. Обидва вони прийшля в депо як учні і тепер стали кваліфікованими робітниками.
 Михайло відвідав своїх друзів з токарного цеху Гаврилюка Романа та Ковальчука Євгена. Їх цілком захопила робота - підготовка, прочистка станків... Ковальчук уже взявся виточувати якусь деталь. В роботі він буквально забувається і ніщо в світі не може порушити його уваги. Він змагається із старшими і досягає тепер дільше двох норм. За ним підтягується і Гаврилюк. Та йому ще важкувато. Всього кілька місяців, як він почав працювати слюсарем, недовго побувши перед цім в учнях. Процент виконання норми виробітку в нього щоденно збільшується.
 - Добрий день. Що так рано до праці? - питає Михайло.
 - Змагаємось, - відповідає Гаврилюк. - Маю певність, що буду першим... Мені стає все легше й легше працювати... Радію, що вже щось умію, щось творю... Тепер ось вибори. Це збуджує в нас якесь особливе піднесення. Разом з тим почуваємо відповідальність у праці: мусимо ж показати себе справжніми громадянами. Ми стали повнолітніми!..
 Так, ці енергійні, життєрадісні юнаки досягли свого повноліття. Вони з ентузіазмом беруться до праці, щоб гідно зустріти знаменний день виборів у Верховну Раду СРСР.
	Ілько Горошковський