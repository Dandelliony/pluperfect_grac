	Головне питання
 Наша Батьківщина наближається до всенародного свята - дня видорів до Верховної Ради Союзу РСР. На фабриках і заводах, в установах і на селах Тернопільщини, як і по всій радянській країні, трудящі працюють з великим піднесенням, виконанням і перевиконанням виробничих планів прагнуть успішним розв'язанням усіх господарсько-політичних завдань зустріти знаменний день виборів верховного органу радянської держави.
 Хід підготовки до наступних виборів вміло висвітлює на своїх сторінках Копичинська райгазета "Сталінським шляхом" (редактор тов. І. Деменко). Люди тут люблять свою справу. Колектив редакції правильно зрозумів, що підготовка до виборів у Верховну Раду СРСР тепер є головною темою нашої преси. В газеті "Сталінським шляхом" систематично друкуються змістовні і конкретні статті, передові, в яких в дохідливій формі і зрозуміло розповідається трудящим про радянський виборчий закон, про права і обов'язки громадян Радянського Союзу.
 Питання підготовки до виборів у Верховну Раду СРСР не сходить з сторінок "Сталінським шляхом". Часто редакція друкує на цю тему передові, як те: "Найдемократичніший виборчий закон", "Сталінська Конституція", "Ширше політичну роботу серед виборців", "Радянська молодь у виборній кампанії", "Виборча дільниця - центр агітаційно-масової роботи" та інші. В них розповідається про досвід передовиків, критикуються деякі керівники агітколективів, які мало працюють з агітаторами, не допомагають їм краще налогодити агітаційно-масову роботу серед виборців. Це, наприклад, керівники агітколективів т. т. Сапач села Гора. Чечель села Котівка та інші. (Передова за 9 грудня).
 Написані передові - змістовно, цілеспрямовано, вони допомагають виборцям краще усвідомити завдання, які стоять перед нами, і взяти найактивнішу участь у виборах в радянський парламент кращих синів і дочок нашої Вітчизни.
 Велике значення на виборчій дільниці має агітатор, від його здібності і працьовитості набагато залежатиме успіх передвиборчої агітації. Це добре розуміють працівники редакції "Сталінським шляхом". В матеріалах, вміщуваних на сторінках газети, вони особливу увагу звертають на роботу агітаторів, розповідають про їх досвід агітації серед виборців.
 В замітці "Селяни готуються до виборів" (номер за 13 грудня) пишеться про кращих агітаторів т. т. Рижевську, Куницького та інших, Верховної сільради. Вони регулярно готуються до заняття, цікаво і просто будують свої бесіди з виборцями.
	"З особливою увагою, - розповідається в замітці, - селяни слухають агітатора Рижевську Н., яка просто й цікаво будує свої бесіди з селянами.
	Ретельно вивчає з селянами виборчий закон і завідуючий клубом Куницький Микона. Він старанно працює сам над вивченням виборчого закону та Сталінської Конституції, щоб потім просто і цікаво пояснити це селянам".
 В ряді місць агітатори вмілою постановкою агітаційної роботи зуміли активізувати виборців, які в своїх виступах під час бесід розповідають молодим виборцям про минуле тяжке життя, про вибори до влади за панської Польщі.
 Про одного з таких агітаторів розповідається в статті "Агітпункт в селі Сухостав" (номер за 27 грудня). Тут на дільниці, де агітатором директор школи тов. Чорний Степан, найактивнішу участь в обговоренні виборчого закону приймає 60-річний Мостовий Іван.
	"Він розповідає, - пише газета, - молодим виборцям про те, як проходили вибори за панської Польщі.
	- Різні штучки вигадували пани, що не допустити хлопа до голосування, - говорить тов. Мостовий. - Все те зводилося до одного, що ми не мали у владі своїх депутатів, народних заступників...".
 В Копичинській газеті час від часу друкуються статті на допомогу агітаторам і виборцям - "Права й обов'язки радянських громадян", "Державний устрій СРСР" та інші. Вміщенням таких матеріалів редакція робить дуже корисну справу.
 Хід підготовки до виборів газета вміло поєднує з виконанням виборчих завдань. В ряді заміток і статтей розповідається про високе трудове і політичне піднесення серед трудящих району, викликане підготовкою до виборів у Верховну Раду СРСР. У номері за 9 грудня, в замітці "Залізничники станції Копичинці перед виборами" пишеться, що залізничники з честю виконують взяті зобов'язання. Черговий по станції Марак М. щоденно виконує виборчі завдання на 200 процентів, він добився відправлення поїздів за графіком.
 В підборці "На честь наступних виборів до Верховної Ради СРСР", в замітці "Селяни готуються до весняної сівби" (номер за 27 грудня) газета пише, що в Оришківській сільраді "Селяни Сиротюк Микола, Угляр Михайло, Багрій Теодор вже повністю підготувалися до зустрічі наступної весни. Вони перші в селі очистили зерно, відремонтували весь свій інвентар...".
 Копичинська районна газета "Сталінським шляхом" систематично подає дійову допомогу партійним і радянським організаціям району у підготовці до наступних виборів у Верховну Раду СРСР.