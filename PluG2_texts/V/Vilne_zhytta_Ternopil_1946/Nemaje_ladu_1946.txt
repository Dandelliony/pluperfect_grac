Немає ладу
Проглянувши письмові відчити Тернопільської протезної майстерні, складається вражіння, що вона погано забезпечує якісними протезами 
інвалідів Вітчизняної війни. Та справжнє становище зовсім інакше. Вимоги інвалідів Вітчизняної війни в цьому році майстерня задовольнила 
лише на 70 процентів. При цьому ж у травні замовлень на виготовлення протезів майстерня чомусь зовсім не приймала. Таке становище 
завідуючий майстернею тов. Кушвід полегшує нестачею матеріалів та спеціалістів-протезників. Насправді ж, управління протезної 
промисловості Міністерства охорони здоров'я УРСР відпускає матеріали для протезних майстерень відповідно потреб і вимог. Вся справа лише 
в тому, що тов. Кушвід не може організувати завезення матеріалів у достатній кількості з міста Києва. Поповнення спеціалістів-протезників 
в майстерні ведеться шляхом навчання учнів, що дало вже свої наслідки. Та цього мало. Завідуючий майстернею повинен був потурбуватися 
про переведення на роботу до протезної майстерні спеціалістів-протезників, які працюють на інших роботах в різних місцях області. Погані 
справи і з виконанням замовлень та їх якістю. Так, інвалід Вітчизняної війни М. І. Баранецький (село Іванівка, Підволочиського району) 
здав замовлення на виготовлення протезу руки що в липні 1945 року, а в березні цього року він одержав повідомлення, що протез готовий. 
Але при одержанні протезу виявилось, що він коротший на 11 сантиметрів. Довелось знову чекати біля трьох місяців, поки його перероблять. 
21 червня тов. Баранецький приїхав знову за протезом, але й на цей раз він був зроблений неякісно. Зняли мірку в третій раз і сказали, 
що виготують за один день. Та через таку тяганину тов. Баранецький втратив вже надію, що керівники майстерні вміють додержати своє слово. 
Інвалідові Вітчизняної війни тов. Волонику (м. Борщів) зроблено протез бедра коротший на 7 сантиметрів. Такі випадки непоодинокі і в 
цеху взуття. Інвалід Вітчизняної війни тов. Колесов з Теробовлі дав замовлення на ортопедичне взуття ще в січні цього року. Воно так і 
досі залишається невиконаним. А коли тов. Колесов приїхав до майстерні, йому запропонували взуття, яке не підходить за розміром. Протези 
виготовляються неякісно. Шин нікельом не покривають, в наслідок чого вони швидко іржавіють, ламаються і псують одяг. Для нікелювання 
шин є всі потрібні прилади, крім наждачно-шліфувального верстату, який можна дістати у Львові, та гіпсу, що також можна виготовити на 
місці в Заліщицькому районі. Бракує в майстерні шорних машин, хоч їх також можна дістати на місці. Цілком зрозуміло, що такого становища 
надалі терпіти не можна. Обласний відліл охорони здоров'я повинен більше приділяти уваги питанню керівництва протезною майстернею, щоб 
повністю забезпечити інвалідів Вітчизняної війни високооякісними протезами.