День на Чортківському вузлі
	На звернення залізничників Північно-Донецької магістралі про організацію соціалістичного змагання за виконання та перевиконання планів нової п'ятирічки колектив чортківських залізничників відповідає славними стахановськими перемогами. Ось що зробили залізничники Чортківського відділку за добу 30 травня.
Паровозники
	Бригада з 9 чоловік на чолі з старшим машиністом тов. Малюгою відремонтувала на промивці за методом Луніна один паровоз. Вона визвільнила для інших робіт 15 слюсар в комплексної бригади на весь час ремонту.
	Деповські цехи виконалииденні плани на 142-204 проценти. Першими на дошці показників записані імена слюсаря Крамарчука, електрозварника Монастирського, стругальника Гошуляка, що виконали понад дві норми.
Руховики
	Зміна чергового по відділку тов. Буднікова за новим графіком відрядила з станції по всі поїзди. 97,3 проц. з них при просуненні по ділянці майже на три кілометри перевищили норму швидкості. Відмінно боролись за додержання графіка чергові по станціях Товсте-тов. Єлко, Копичинці-тов. Стадник і головний кондуктор тов. Павлинів.
Вагонники
	Забезпечивши відрядження за розкладом всіх поїздів, працівники пункту технічного огляду в час перерви між поїздами відремонтували 57 вагонів, призначених в ешелони для демобілізованих з Червоної Армії.
	В праці відзначились ковальська бригада братів Яхницьких, що виконала завдання на 213 процентів. Столяри Нагірний та Романський дали 212 процентів норми, Касків - 350, автоматник Мельник - 160.
Колійці
	За день поставлено на щебібочний баласт 4 стрілочних переводи, з них 2 переводи понад річний план. Планово-запобіжним ремонтом пройдено 5 кілометрів колії при завданні 3,5, денний план розгонки зазорів виконано на 135 процентів, заготовлено для середнього ремонту колії 35 кубометрів щебеня. Переможцями в змаганні по праву вважаються бригади Медведєва та Догаєва, ремонтний робітник тов. Носенко.
Зв'язнівці
	На дистанції зв'язку відремонтовано 41 кілометр дротів телефонної лінії середнім ремонтом замість 12 кілометрів за планом. Поточним ремонтом пройдено 30 замість 12 кілометрів.
	По бойовому провадять електрозварювання дротів зварщики т. т. Фандерус та Гикавий з мотористом Лісовим. За день вони зварили 70 кілометрів дротів при нормі 30 кілометрів.
	Бригада тов. Краснікова ремонт телеграфних ліній виконала на 450 процентів.
