Чисті пари - показник культури землеробства
Нова сталінська п'ятирічка передбачає невпинне піднесення врожайності сільськогосподарських культур. Це досягається застосуванням цілого 
ряду науково-обгрунтованих і підтверджених практикою агротехнічних заходів, які підвищать культуру землеробства. Одним з таких заходів 
є ранні чисті пари. Вони набирають особливо великого значення в західних областях України, де поля дуже засмічені бур'янами. Ранні чисті 
пари - це один з найважливіших агротехнічних заходів очищення полів від бур'янів, збереження вологи і нагромадження споживних речовин у 
грунті. Орати на чистий пар треба якомога раніше. Перед початком оранки слід добре угноїти всю площу. Після цього зразу ж виорати на 
глибину 18-20 сантиметрів і заборонувати. По мірі появлення сходів бур'янів, тобто через 3-4 тижні, треба провести культивацію на глибину 
7-8 сантиметрів. Краще це робити багатолемешником, який одноразово знищує вже пророслі бур'яни і вивертає на поверхню новий шар землі з 
непророслим насінням бур'янів. Після цього закультивовану плошу треба заборонувати. Через три - чотири тижні робиться друге рихлення 
пару завглибшки в 12 сантиметрів і знову боронується. За три-чотири тижні до посіву озимих, ранній чистий пар треба переорати на повну 
глибину і заборонувати, а 2-3 дні до посіву зробити передпосівву культивацію на глибину 4-5 сантиметрів. Оброблений так чистий пар дасть 
можливість повністю знищити всі бур'яни, зберегти весняну вологу, нагромадити велику кількість споживних речовин, поглибити орний шар 
грунту та зберегти вологу з літніх опадів.