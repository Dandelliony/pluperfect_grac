Два стилі керівництва — різні результати
В Чортків прибули, коли бої гриміли ще поруч, за Білочортківською.
 — Перестраждати довелось, зістарітись від проклятого німця. Але депо покидати жалко, товаришу начальник. Попрацюю ще, якщо роботу доберете мені пос тарості, — попросив Стрельнікова 60-річний машиніст Пішкевич, що одним з перших повернувся в депо.
Вони вийшли з контори до паровозів і вагонів, що розвантажувались на коліях. Звідти доносився металевий брязкіт звантажувальний речей і несподіваний для Пішкевича поросячий вереск.
 — От тобі для початку свиноматка, — сказав серйозно начальник. Організовуй підсобне господарство. Щоб через рік було в нас, у деповській їдальні, і м'ясо, і молоко, і ще дещо — своє і вдосталь.
Начальник депо не помилився у виборі. Старий машиніст виявився здібним організатором сільського господарства. При мінімальних штатах він забезпечив збір високого врожаю, заклав надійну базу підсобного господарства з першого ж року.
Тепер підсобне господарство Чортківського депо має своє поле, город, тваринницьку і птахівничу ферми. В минулому році підсобне господарство дало їдальні понад півтонни гов'ядини та баранини, сім десятків добре відгодованих гусей. 700 літрів свіжого молока, 1,7 тонни солоної капусти, огірків та помідорів. Немало продуктів одержали паровозники для своїх сімей.
Їдальня готує зараз 9 різних блюд. Вона наполовину звільнилася від централізованого продовольчого постачання. Крім того, господарство повністю забезпечує спеціальним зарчуванням робітників, що працюють на важких роботах.
Підсобне господарство стало важливішим, невід'ємним цехом підприємства. Підрахувавши по торішньому балансу перші прибутки цього цеху, бухгалтерія засвідчила його рентабельність, і недарма імена кращих людей підсобного господарства — доярки Ярослави Іванцевої, конюха Тадея Пішкевича, працівниці парників Емілії Процків — красуються в депо поруч з іменами передових паровозників.
З неприхованою гордістю знайомить нам тов. Пішкевич з своїм невеликим ще, але зразковим господарством. У просторих, світлих стайнях, чистих і висланих свіжою соломою, стоять 7 дійних корів, телята і бугай. В такому ж стані і стайня на 5 коней. При фермі отара з 35 овець та ягнят. 10 свиней, гуси, кури.
В цьому році ми розраховуємо на значний приплід. На фермі до осені виростимо не менше 400 штук водоплаваючої птиці. Це дасть можливість постачання їдальні м'ясом принаймні подвоїти, — говорить тов. Пішкевич.
По старанному догляду за свиноматками, гусенятами і квочками, по турботливому догляду за молодняком — по всьому видно, що слова ці не на вітер сказані.
Підсобне господарство зараз проводить весняну сівбу. Вже засіяно 6 гектарів ранніх ярих і конюшини. А всього заплановано засіяти 25 гектарів. Все поле було виоране на зяб. В парниках зріж гарна розсада.
Слухаючи завідуючого підсобним господарством, розумієш, як тісно зв'язане воно з основним виробництвом і яку допомогу дає в боротьбі за виконання планів депо.
До висновку про те, що добре б мати своє підсобне господарство, керівники Чортківського міськкомунгоспу прийшли лише на весні 1945 року. Розрахунок був у них суто виробничий — одержати коней і кормову базу для кінного обозу.
Організувати підсобне господарство комунгоспівці почали в далеко вигідніших умовах, ніж депівці. Вони одержали сільськогосподарський інвентар і будівлі, 18 гектарів орної землі, 5 га сіножаті, 2 гектари саду і 10 тонн насіння. Не забули керівники комунгоспу і взяти від держави 28 тис. Карбованців кредиту. Доручивши все це випадковим людям, вони згорнули руки.
Тому не дивно, що в результаті минулого сільськогосподарського року підсобне господарство комунгоспу потерпіло збитки і вже 5 місяців не виплачує робітникам господарства зарплати.
До сівби цього року це підсобне господарство приступило без плану, без насіння, втративши 3 коней.
Торік 18 гектарів орної землі в підсобному господарстві обробляло 14 чоловік. Досить було і тяглової сили, і насіння. Однак директор господарства т. Мачуга ухитрився зібрати урожай, що ледве виправдав витрати насіння. Урожай ячменю з гектара тут становив 2,2 центнера, тоді як середній урожай цієї культури в районі дорівнює 9,5 центнера.
Керівники підсобного господарства тут вирішили працювати без обліку. Тому тепер не можна дізнатись, куди пішов урожай фруктів і куди поділись 74 центнери ячменю.
Лише незначну частину продуктів з підсобного господарства одержали працівники комунгоспу. Більшість врожаю була розбазарена або продана на ринку. 
Так виглядає підсобне господарство Чортківського міськкомунгоспу.