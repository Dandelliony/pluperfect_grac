Електрифікація
	Вслід за складними машинами в радянське село могутньою лавою вступає електрика. Вона приводить в рух механізми на колгоспних і радгоспних токах, допомагає зрошувати городину, освітлює хату колгоспників і робітників радгоспів, рухає верстати майстерень МТС, МТМ і ремонтних заводів.
	Царський уряд не дбав про полегшення праці трудового селянства. Це не було в його інтересах. Та до того ж при одноосібному господарюванні дуже важко механізувати і електрифікувати сільське господарство. В Росії у 1913 році було лише 78 сільських електростанцій. Вони належали поміщикам.
	Тільки за радянської влади і лише при колгоспному ладові можливо поставити електрику на службу трударям землі.
	Більшовицька партія і радянський уряд багато приділяють уваги справі електрифікації радянського села. До кінця минулого року на Україні було відбудовано 235 сільськогосподарських електростанцій, зруйнованих німецькими розбійниками. Електрифіковано біля 400 колгоспів, понад 200 МТС, МТМ і ремонтних заводів, організовано 416 електрифікованих токів, зрошено 2,500 гектарів городини.
	Великі завдання в галузі електрифікації сільського господарства ставить четверта сталінська п'ятирічка. За 5 років у нашій країні буде збудована величезна кількість малих гідроелектростанцій загально. потужністю в один міліон кіловат.
	Уже в цьому році така область як Свердловська закінчує електрифікацію всіх своїх колгоспів. На Україні цього року буде збудовано 1.166 сільських електростанцій. З них 10 електростанцій будуть збудовані в селах Тернопільщини.
