Прояв відданості більшовицькій партії
Радісний день 10 лютого у виборців Бережанської виборчої округи почався рано. Опівночі, коли пройшов поїзд на Львів, на станціях 
Великий Глубочок і 3борів стало надзвичайно людно. З Тернополя та інших міст прибуло сюди чимало робітників-мешканців навколишніх 
районів, щоб голосувати з своїми сім'ями у рідних селах. - Ми хочемо голосувати разом з односельчанами і першими віддати голоси за тов. 
Гречуху, якого всі ми знаємо з 1940 року і дуже шануємо, - заявив один з кращих робітників Тернопільського цегельного заводу Онуфрій 
Лукич Стецик. Великим політичним піднесенням відзначили день виборів трудящі Зборівського району. У селі Мишана першим на виборчу 
дільницю прийшов о 3-й годині ночі літній селянин Петро Павлович Рій. Він прийшов з дружиною. "Рано ще", - сказали йому. "Не можу 
спати, коли у нас свято таке і серце сповнює велика радість. Я першим хочу здійснити своє почесне право громадянина Радянського Союзу". 
Тов. Рій першим у селі проголосував. Велике піднесення виборців викликала промова Сталіна на зборах виборців Сталінської виборчої 
округи м. Москви. Славлячи великого вождя, люди з радістю йшли на виборчі дільниці, щоб віддати свої голоси за кандидатів блоку 
комуністів і безпартійних. О 4-й годині дня всі виборці Зборівського району проголосували за своїх кандидатів.