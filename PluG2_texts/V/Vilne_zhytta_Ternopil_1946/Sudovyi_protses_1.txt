Судовий процес у справі про звірства німецько-фашистських загарбників на території Української РСР
Київ, 17 січня. Сьогодні тут, у Військовому Трибуналі Округи, почалася слуханням справа про злочини, заподіяні німецько-фашистськими загарбниками на території Української РСР і період тимчасової її окупації.
До судової відповідальності притягнуті 15 осіб: колишній начальник охоронної поліції і жандармерії Київської і Полтавської областей, генерал-лейтенант поліції Швеєр Пауль Альбертович; колишній комендант тилу 6 армії, яка діяла на території Сталінської і Дніпропетровської областей, генерал-лейтенант Буркхардт Карл Карлович; колишній командир 213 охоронної дивізії, яка діяла в Полтавській області, а потім — комендант головної польової комендатури №392, генерал-майор фон Чаммер унд Остен Екхард Ганс; колишній гебітскомісар (окружний комісар) Мелітопольського округу, оберштурмбандфюрер «СС» Хейніш Георг Юзефович; колишній ортскомендант (місцевий комендант) Бородянської міжрайонної комендатури Київської області, капітан Валлізер Оскар; колишній комендант міст Первомайськ, Коростишев, Коростень та інших населених пунктів УРСР, підполковник Трукепборд Георг Генріхович; колишній начальник «СД» (служби безпеки) Дніпродзержинського району, Дніпропетровської області, обершарфюрер Геллерфорт Вільгельм Вільгельмович; колишній командир польової жандармерії 44 піхотної дивізії і комендант таборів військовополонених, лейтенант Кноль Еміль Еміль; колишній сільськогосподарський комендант Бородянського району, Київської області, зондерфюрер Беккенгоф Фріц Фріцович; колишній військовослужбовець дивізії «СС» «Вікінг» оберєфрейтор Ізенман Ганс Вільгельмович; колишній командир підрозділу польової жандармерії, обер-лейтенант Іогшат Еміль Фрідріх; колишній командир відділу 323 окремого оборонного батальйону унтер-офіцер Майєр Віллі Віллі; військовослужбовець 73 окремого саперного батальйону 1 німецької танкової армії, обер-єфрейтор Лауер Іоган Пауль; колишній начальник канцелярії Бородянської міжрайонної ортскомендатури Київської області, обер-єфрейтор Шадель Август; колишній заступник командира відділення поліцейського батальйону «Остланд», вахмістр поліції Драхенфельс-Кальюзері Борис Ернст - Олег.
Справа розглядається у відкритому судовому засіданні Військового Трибуналу в складі головуючого полковника юстиції т. Ситенка і членів Трибуналу полковника юстиції т. Індиченка, з участю військового прокурора генерал-майора юстиції т. Чейцова, і оборонців за призначенням від суду: адвокатів т.т. Казначеєва, Бжлова, Вітвіцького, Луговського, Бонкіна, Никифоренка, Попова-Юдікова, Жилова і Железовського.
На засідання був оголошений обвинувачувальний висновок, в якому говориться, що у відповідності з планами і вказівками злочинного гітлерівського уряду і верховного командування німецької армії на окупованій території Української РСР проводилося масове пограбування населення і приречення його на голод і вимирання, зруйнування міст і сіл, насильне вигнання в Німеччину на каторгу міліонів радянських людей, ліквідація національної культури.
 — 	Українська РСР, — говориться далі в обвинувачувальному висновку, — з перших днів Вітчизняної війни відчула на собі всю жахливість німецької окупації.
Матеріали Надзвичайної Державної Комісії СРСР по встановленню і розслідуванню злодіянь німецько-фашистських загарбників свідчать про те, що німці в період окупації України вбили і замучили понад 4.000.000 радянських громадян, в числі яких були старики, жінки, діти і військовополонені; вигнали в рабство на каторгу в Німеччину понад два міліони радянських громадян, з яких значна кількість загинула в неволі від голоду, катувань і непосильної праці.
Німецько-фашистські загарбники руйнували промислові підприємства, а устаткування їхнє вивезли в Німеччину. В Донбасі зруйнували 110 шахт, вивезли з ладу потужну енергосистему Дніпра, Донбаса, Харкова і Києва. Знищили заводи «Азовсталь» в Маріуполі, ум. Кірова — в Макіівці, Дніпровські алюмінійовий, магнійовий і енергорудний заводи, рубежанський хімкомбінат, краматорський, воропиловградський і харківський машинобудівельний заводи, харківські тракторний, електромеханічний і велосипедний заводи та тисячі інших підприємств різних областей промисловості і транспорту; систематично грабували села, відбираючи в селян все продовольство, прирікаючи їх на голод. За невиконання непосильних поборів і поставок радянських людей розстрілювали, ув’язнювали в концентраційні табори і спалювали дощенту цілі села.
В колгоспах України і в місцевого населення німці насильним шляхом вилучили 12 міліонів тонн сільськогосподарських продуктів, в тому числі — 9,5 млн. тонн зерна і муки, 2,8 млн. голів коней, 7,3 млн. голів великої рогатої худоби, 5,9 млн. овець, 9 млн. свиней і понад 35 млн. голів різної птиці.
За час окупації України німці зруйнували і спалили 647 тисяч жилих будинків, висадили в повітря, спалили і зруйнували десятки тисяч культурних закладів — університети, інститути, музеї, школи, театри, клуби й історичні пам’ятники культури, розграбили і зруйнували значну кількість монастирів, церквів і синагог.
В обвинувальному висновку наводяться конкретні злочини, в яких викриті матеріалами слідства притягнуті по цій справі як обвинувачені: Шеєр, Буркхардт, фон Чаммер унд Остен, Хейніш, Валлізер, Трукепборд, Геллерфорт, Кноль, Беккенгоф, Ізенман, Іогшат, Майєр, Лауер, Шадель, Драхенфельс-Кальювері.
