Серце рицаря
Ми разом з ним сиділи, притулившись до мокрих стін бліндажка, і прислухалися до виття снарядів над головами; разом ішли вперед, 
переслідуючи відступаючого ворога. I за ті дві ми так звикли до його спокійного обличчя, до прихованої в очах холодної задуми, що не 
уявляли собі капітана Фірсова веселим, говірким. Говорити він не любив, особливо про себе. Але ми багато дечого знали про нього. Від 
кого? Заідки? Важко сказати. Але знали, що капітан з перших днів війни на фронті, що він пройшов шлях спід мурів Сталінграда по Одер, 
що з його тіла в польових лазаретах шість разів витягали метал. І шість золотих нашивок на офіцерському мундирі говорили про нього 
більше тисячі дбайливо підібраних слів. Йому радили спокійну працю далі від фронту. - Ви хочете, - говорив він з хвилованням, - спід 
мурів Берліну відправити... - і, повернувшись спиною, відійшов. Та ще знали ми, що в селі над Дніпром, захованому між кучерявими садками, 
саме як розцвітали вишні, німці по-звірячому замучили його молоду дружину і двох дітей. Від нього чорну чуприну молодого каштана 
помережали сріблясті візерунки сивини, мов перша осіння паморозь траву. Мені довелося бачити в капітана фотокартку. Молода, красива 
жінка тримає на руках двохрічну дівчинку. Друга дитина, зі стрічкою в косичках, придержуючись материного плаття, дивиться замислено 
перед себе. - Такими вони були, - глухо сказав капітан, дбайливо ховаючи фотокартку. У мене не було сміливості розпитувати капітана, 
адже, я знав його трагедію. Запалюючи цигарку, він раптом заговорив сам: - У справжньої людини існують два однаково важливих і сильних 
почуття: доброта і ненависть. Я пробував заперечувати: - Приходить час, що котресь з них затирається, припадає пилом, залишаються сліди 
від ран, але самі рани заростають. Капітан сердито махнув рукою. - Тоді воно ніколи не було справжнім почуттям. Ми думали, що добре 
знаємо свого капітана. Але коли тисячами заграв западали квітневі ночі, а вдень димова заслона закривала сонце, ми помітили, що з Фірсовим 
твориться щось нове. В нього прояснювалося обличчя. Час від часу, коли міцнішала наша артилерійська підготовка і тисячі пострілів 
зливалися в одну величну симфонію перемоги, на устах капітана появилася ледве помітна усмішка. Ми йшли... Під нашими кроками вгиналася 
німецька земля. 3 гарматних стволів, з дошок дороговказів, з бортів автомашин, з сірої броні танків дивились на нас лозунги, закликаючи: 
- Вперед, на Берлін! Ми йшли метр за метром під зойк і скрегіт заліза. Змінювались написи, то їх наші розвідники прибивали на стовбурах 
дерев, телеграфних стовпах, або просто писали чорним вугликом на стінах будинків: - До Берліна 100...90...80...70. У ті дні, сповнені 
солодким хмелем перемоги, ми вперше почули, як співає капітан Фірсов. Він стояв біля машини і, прислухаючись до недалеких розривів, щось 
наспівував у півголос. А очі його сяяли гордістю і спокієм. В цей день ми брали одне село. Дісталося воно нам без значних втрат. Кілька 
десятків мін, покладених акуратно, примусили німців до втечі. А втім, і тікати їм було нікуди. Їх били звідусіль, ламали, трощили, 
ганяли з місця на місце. Але прикриваючи свою втому, німці залишили на західній околиці села кулеметників. Ворожі кулеметні гнізда одне 
по одному навіки затихади від вогню ваших мінометів. І раптом в бахкання мінометів і цокотіння кулеметів врізався розпачливий жіночий 
крик. Товста німкеня кричала з віконечка підвалу і показувала рукою в сад. Зза її спини виглядав пикатий німець у цивільному одязі. Ми 
не второпали спочатку в чому справа. Поблизу від нас застрочив довгою чергою кулемет. Кулі застукали по черепичному даху, по стінах, 
задзвеніли розбиті шибки. Ми пригнулися до землі. Німкеня кричала ще голосніше. Гладкий німець закрив долонею очі. Коли від нашої міни 
кулемет замовк, ми піднялися. До нас, з цікавістю розглядаючи все навкруги, ішов капітан Фірсов. Німкеня висунула з віконця голову і 
закричала. Капітан відказав щось по-німецькому і швидко подався в сад. I тоді ми побачили серед вишневих дерев перелякану русяву дівчинку 
років трьох-чотирьох. Вона голосно плакала і не знала, де шукати батьків. Капітан підійшов до дитини і показав рукою на підвал. Дитина 
не переставала плакати. Капітан зламав квітучу вишневу гілочку, подав її дівчинці і повів до підвалу. Батько й мати, перемагаючи страх, 
просунулися в двері. Німкеня схопила дитину. Хвилину повагавшись, вона простягла капітанові руку. Товстий німець зза її спини гнувся до 
землі. Але капітан, ніби непомітивши фрау та її чоловіка, круто повернувся і відійшов. Проходячи повз мене, він затримався. - У них для 
вас немає вдячності, - сказав я. - Мені і не потрібна їх вдячність, - сердито відповів капітан. У мене теж були доньки, але їх погубив 
якийсь Ганс чи Фріц, на зразок того, що сидить у підвалі. - Чому ж ви поступили так з їх дитиною? - запитав я. - Діти не відповідають 
за злочини батьків. Таке в мене серце. У нього, справді, серце рицаря.