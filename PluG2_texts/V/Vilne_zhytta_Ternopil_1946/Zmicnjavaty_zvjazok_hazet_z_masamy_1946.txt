Зміцнювати зв'язок газет з масами
Сьогодні виходить 1000-й номер газети «Вільне життя». Газета народилася разом з встановленням радянської влади на Тервопільщині, в 1939 
році, тоді, коли трудящим Західної України і Західної Білорусії була подана братня рука допомоги українського і великого російського 
народів. 3 перших же своїх номерів "Вільне життя" несе в маси трудящих нашої області слово більшовицької правди. В перші дні встановлення 
радянської влади вона знайомила своїх читачів з законами нашої держави, закликала їх на перебудову свого життя по-новому, по-радянському. 
Як і вся наша більшовицька преса. "Вільне життя" користувалася і користується пошаною серед своїх читачів. Трудящі Тернопільщини бачать 
у ній свою рідну радянську газету. Вони з охотою надсилають до редакції свої кореспонденції, листи, скарги. Робітники, селяни, інтелігенція 
пишуть про свою відданість партії Леніна - Сталіна і радянському урядові, про свої творчі діла, діляться досвідом роботи, викривають 
недоліки в діяльності підприємств, установ, окремих працівників. Майже на три роки було перервано випуск газети "Вільне Життя" тимчасовою 
окупацією нашої області німецько-фашистськими загарбниками. Газета відновила свій вихід зразу ж після визволення Червоною Армією перших 
районів Тернопільщини. За час після визволення області газета подала значну допомогу партійним і радянським організаціям у мобілізації 
трудящих області на подання допомоги фронтові, на відбудову господарства і культури, на боротьбу з підлими зрадниками нашого народу - 
українсько-німецькими націоналістами. В газеті беруть активну участь робітники, селяни, інтелігенція області. Зараз газета лічує 743 
робітничо-селянських кореспондентів. 3 кожним місяцем редакція одержує від них все більше кореспонденцій. Активно співробітничають в 
газеті товариші Лещинський - голова Доброводівської сільради Збаражського району, Хорош - голова колгоспу "Червона Зірка" Велико-Глубочокського 
району, Савак - голова Вільхиічикської сільради Гусятинського району, Рудай - агроном Микулинського райземвідділу, Можарська - колгоспниця 
сільськогосподарської артілі «8 березня» Козлівського району, Федорівської сільради Копичинського району, Пиріг - токар Збаражського 
ливарно-механічного заводу, Василик - директор Копичинського райпромкомбінату, Шехтер - інженер Монастириського райпромкомбінату, Козак - 
заступник директора Турчинського спиртозаводу, Левандовський - машиніст депо Тернопіль, Божко - завідуючий Лановецьким райвідділом 
охорони здоров'я та багато інших вчителів, працівників клубів і 6ібліотек. Завдання колективу редакції і далі зміцнювати зв'язки з масами, 
домагатися того, щоб газета робилася дійсно руками самих читачів. Тільки при цій умові газета може успішно справитися з великими і 
відповідальними завданнями, які перед нею поставлені тепер нашою партією. Ці завдання вимагають від працівників преси прикласти усіх 
сил, щоб наші газети були змістовними, літературно грамотними і культурно оформлені. Треба забезпечити своєчасний випуск і доставку 
наших газет до читача. Німецько-фашистські варвари зруйнували багату поліграфічну базу, яку мала Тернопільщина до війни. За час після 
визволення області від німецької окупації працівники поліграфії провели значну роботу. Відновлено діяльність усіх міських і районних 
друкарень. Проте, треба зробити, щоб наші друкарні цілком відповідали своєму призначенню. Ряд друкарень, в тому числі й обласна, ще не 
забезпечують нормального випуску газет. Основна причина цього не тільки брак належного обладнання і нестача кадрів. Але в значній мірі 
до цього призводить і незадовільна організація роботи в друкарнях, відсутність керівництва друкарнями і подання їм повсякденної допомоги 
з боку обласного управління в справах поліграфії та видавництв (начальник тов. Педак). Трудящі Тернопільщини разом з усім радянським 
народом розгортають напружену боротьбу за успішне здійснення завдань нової сталінської п'ятирічки. Це ставить перед газетами нашої області 
відповідальні завдання. Газети повинні широко розгорнути пропаганду нової п'ятирічки, мобілізовувати трудящі маси на самовіддану боротьбу 
за її виконанням і перевиконания. На сторінках газети треба день-у-день висвітлювати хід виконання виробничих планів промисловими 
підприємствами, боротьбу працівників сільського господарства за одержання високого врожаю. Треба широко популяризувати досягнення передовиків, 
сміливо критикувати недоліки. Все це вимагає від преси з кожним днем посилювати зв'язки з масами. Редакції наших газет повинні невтомно 
працювати над поширенням своїх зв'язків з робітниками, селянами інтелігенцією. Залучивши до активної участі робітничо-селянських 
кореспондентів, стахановців промисловості і сільського господарства, представників ycix професій, радянську інтелігенцію - газети зможуть 
повністю відобразити кипуче й різноманітне, сповнене творчої праці життя наших міст і сіл, зможуть стати справжніми колективними пропагандистами, 
агітаторами і організаторами трудящих мас. Більшовицька преса завжди була найгострішою і найсильнішою зброєю партії Леніна - Сталіна. 
Зробимо ж цю більшовицьку зброю ще гострішої, використаємо її на повну міць у боротьбі за виконання і перевиконання нової сталінської 
п'ятирічки, у боротьбі за дальше зміцнення і процвітання радянської Батьківщини!