“Любов Ярова”
(До постановки в обласному музично-драматичному театрі).
Найкращою п'єсою, написаною на тему громадянської війни, вправедливо вважають “Любов Ярову” К. Треньова. Драматург зумів створити яскраві типи людей тієї суворої і бурхливої епохи,дякуючи чому п'єса стала справді класичною.
Перемога революції, перемога більшовицької партії в жорстокій сутичці двох ворожих класових таборів, що показана в п'єсі, стає зрозумілою, коли порівняти провідних представників цих таборів — голову ревкому Романа Кошкіна і поручика Ярового.
Кошкін — старий більшовик і голова ревкому є людиною, повною енергії і волі до перемоги. Роль Кошкіна в цілому добре виконує артист О. Свічкаренко. Проте, його гра не позбавлена певної сухості.
Представник табору контрреволюції поручник Яровий — офіцер з колишніх есерів. Це, так би мовити, “ідейний” ворог, захисник куркульської ідеології. Ненависть його до революції не має меж, хоч він і розуміє приреченість своєї групи. Ця звіряча ненависть перемагає навіть його сильне почуття до дружини. Душевно спустошена людина таким є Яровий. І безславний його кінець — заслужений і закономірний кінець. Виконавець ролі Ярового артист М. Явковський, вірно показавши обличчя ворога, проте, трохи спрощує образ Ярового, затушковує його душевний конфлікт.
Такими ж внутрішньо гнилими людьми показані й інші представники білогвардійського табору: полковник Малінін (артист Г. Коваль) полковник Кутов (артист І. Данильченко) і пройдисвіт Єлісатов. Треба відмітити гру артиста Висящого, який зумів створити яскравий образ циніка і шахрая Єлісатова. В цьому ж таборі і Панова, розумна, але безпринципна жінка, роль якої досить вдало виконує артистка Мартем'янова.
Героїня п'єси Любов Ярова — скромна вчителька, яка поступово виростає в свідому революціонерку. Зустріч її з чоловіком, якого вона вважала вбитим, і остаточний розрив з ним, коли вона перевоналася в тому, що Яровий зрадив інтереси народу, допомагають формуванню жінки-більшовички. Розумна, щира, любляча — такі душевні риси цієї людини. З складною ролею Любові Ярової добре справилася артистка С. Орловська. Однак, місцями в її грі не відчувається внутрішньої теплоти, як, наприклад, у сцені біля школи.
Я. Майтюренко, виконуючи роль романтика-революціонера Шванді, добре передає гумор, властивий цьому персонажеві, не допускаючи перебільшення. На жаль, це якраз припускає в своєму трактуванні ролі Дуньки артистка Г. Неволіна, створюючи шарж.
З другорядних ролей запам'ятовуються солдат Пікалов у виконанні артиста В. Гетьмана, Грозний (арт. Карпенко), Скопцов (арт. М. Голець), Марія (арт. Ларіна).
Блідо показані масові сцени. 
Музичне оформлення п'єси зроблено вдало. До хиб спектаклю треба віднести надто сильне звучання оркестру під час сцени біля кафе, яке заглушує слова акторів.
Не зважаючи на окремі недоробленості, “Любов Ярова” є цікавим і потрібним нашому глядачеві спектаклем. Колектив обласного театру під керівництвом художнього керівника Т. М. Янковського, певно, усуне згадані недоробленості в процесі дальшої роботи над п'єсою.