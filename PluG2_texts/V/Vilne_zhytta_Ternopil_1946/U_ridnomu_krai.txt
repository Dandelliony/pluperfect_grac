У рідному краї
Понад два місяці тому в село Дуліби прибули переселенці з Польщі. Великою увагою і піклуванням оточили їх партійні і радянські організації району: наділили землею, допомогли влаштуватися на новому місці.
Великою радістю для переселенців є те, що їхні діти почали вчитися своєю рідною українською мовою.
Вечорами, два рази на тиждень, дулібчани збираються по десятихатках на заняття. Всі вони з великою вагою слухають агітаторів, які розповідають про радянську виборчу систему, про основний закон — Конституцію СРСР.
Підготовка до виборів тут набирає все ширшого розмаху. В кожному гуртку відбулося вже по 12-15 занять Гурток, яким керує агітатор Чумак Едвард, селяни називають агітпунктом. Чумак систематично відвідує виборців, які хворі або з інших причин не можуть відвідувати заняття, і дома проводить з ними бесіди про виборчий закон.
Добре також працюють агітатори т. т. Ярема, Країк, Хомік та інші. Всі агітатори села чесно виконують доручену їм справу. Вони також допомагають сільраді у складанні списків виборців, в обладнанні приміщення виборчої дільниці, пишуть лозунги. Село набирає святкового вигляду.
Трудящі села гордяться, що вони є громадянами Союзу Радянських Соціалістичних Республік. Вони в один голос заявляють, що 10 лютого всі, як один, проголосуємо за кандидатів блоку комуністів і безпартійних.
У переселенців утвердилась віра в могутність радянського ладу, який забезпечив трудящим заможне, культурне життя, забезпечує трудящим широкі права.
