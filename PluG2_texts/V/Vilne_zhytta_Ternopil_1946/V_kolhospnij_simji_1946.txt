В колгоспній сім'ї

Дідові Іванові на восьмий десяток повернуто. В Цеброві, де народився і прожив свої 70 років Іван Петрович Фяаковський, весною цього року велика подія трапилась.
Селяни об'єдналися в колектив. Радили і дідові Іванові в колгоспну сім'ю записуватись та скоро залишили це. Не любить він сторонніх порад, свою волю і думки має.
Але згодом сам прийшов до колгоспу. - Не йшов тоді, каже, до вас, бо причина була, - а сам сміється в сиву бороду. - Ниньки минуло мені рівно сім десятків літ, а в той час, колгосп засновувався, два тижні не доставало.
Отож, щоб краще лік вести свого нового життя, і вирішив зачекати трохи.
А тепер прийміть мене в свою сім'ю. Та ще проситиму: прийміть мене в колгосп сьогодні, і город викохувати доручіть.
Того ж таки дня і задовольнили прохання Івана Петровича. В колгосп прийняли і город доручили вирощувати.
А вже городника кращого й не підшукати! 47 літ працює Іван Петрович по цій спеціальності.
Правда, не на своїй землі, не для себе вирощував він той город, та що ж поробиш.
Треба було якось перебиватись, от і працював на поміщицьких городах від ранньої весни до осени пізньої.
А в зиму залишався без шматочка хліба, без картоплини. Дуже хотілося Іванові Петровичу мати свій город, та не на долові ж його посадиш, коли жодного морга власного поля немає.
До сліз гірко було дивитись, коли його мозолистими руками виплекана городина пливла до поміщицького двору, а йому невільно навіть і по жмені тієї клубніки дітям взяти. - Така вже доля злиденна, - було скаже, дивлячись на ту несправедливість.
Його досвід, набутий довгими роками, тепер у великій пригоді став. Та ж сама земля, колись поміщицька, десятки раз перевернута, перепушена руками Івана Петровича, слізьми і потом кривавим зрошена, тепер йому і таким як він, колишнім бідакам належить, для них родить.
То ж і не дивно, що Іван Петрович тепер від колгоспного городу ні на крок не відходить.
Курінь собі туг нап'яв, щоб негоду було де переждати. Ще сонце не зійде, а дід Іван уже на городі.
То помідори підпушує, то капусту поливає що тут же поруч протікає. І коли ранком приходять жінки його бригади на город, завжди пожурить їх: - Гріх і сором в цю пору спати, доки сонце зійде, - каже. - Так і вродить нам, як працюємо.
Три гектари помідорів, капусти, моркви має бригада Івана Петровича. Як перемита вся городина.
Кущик в кущик, стебдо в стебло. Ні бур'янини, ні грудочки поміж рівними, як шнурочки, рядками.
Милуються колгоспники нею та дякують Івану Петровичу за старання. А Іван Петрович мов і не задоволений городиною.
Все вона йому здається кволою - Що то за врожаї ми тут збираємо, - каже. - Мені оповідали очевидці, що в колгоспах на Сході втричі кращі врожаї люди мають такої землі.
А в нас її так занедбали, що треба добре руки прикладати, щоб ожила вона, помолоділа. - Та чого, діду Іване, - заперечують колгоспники. - В цьому році помідорів не менше 120 центнерів з гектара буде.
Бачите, які буйні, розкішні ростуть. Та цвітуть же як рясно! - Я наперед ніколи не мітю, тільки потім Курчат по осени лічать. A все ж бачу, що наш коогоспний урожай безпремінно вдвічі вищий буде, ніж у односсібних селян.
Це то вже й зараз видно. Ніколи в Івана Петровича немає неможливого. Вже як тяжко було цієї весни, коли тільки об'єдналися в колгосп: не було ні насіння, ні вдосталь реманенту, ані людей.
А от же впорались з усім вчасно. Як запланували посадити 3 гектари городини, так і вийшло.
Сам Іван Петрович зібрав у колгоспників потроху насіння, організував парникове господарство, виростив розсаду.
Та ще яку розсаду! Діло в Івана Петровича ніколи не розходиться з словом.
В нього немає того, щоб відкладати щось на завтра. «Нехай-то недобрий чоловік», - любить говорити часто Іван Петрович.
От, наприклад, така, здається, на перший погляд, дрібниця - тички для підтримання гилок помідорів.
Здавалося б, часу ще досить, поки потрібні будуть. Зачекати можна б. Але в Івана Петровича все наперед робиться.
Для кожного кущика вже підготовлено тички, поплетені шворки для підв'язування гилок. - Через тижник і попідв'язуємо, бо бачите, які буйні ростуть.
Не дай чого, вітер великий, то й поламати стебло може. Воно тепер не міцне, - розповідає він членам городньої бригади.
Молоду капусту в селян і на городах колгоспників почала пошкоджувати капустяна блоха.
Застерегти від цього Івана Петровича зайшов на город голова колгоспу тов.
Тешля. - Еге, сину, - відповів городник, - я не чекав, доки ти надумаєш про це мені нагадати, та й заготовив попіл для цього діла, хоч, правда, цієї хвороби на нашім городі покищо немає. - Так ви ж ні людей, ні підводи на це не просили.
Як же ви? - здивувався голова. - Я сину, то сяк, то так, та й назбирав того попелу.
А підвода і люди тим часом десь іншу користь і колгоспові дали. Голова колгоспу тільки подивився на Івана Петровича.
Йому нічого не залишилось, як подякувати за щиру працю. Іван Петрович споважнів, на город поглянув, а потім голові колгоспу: — Не мені дякувати треба.
Дякуй, сину, радянській владі, що господарями цієї родючої землі зробила нас, що шлях правдивий нам показала.
Дякуй, синку, нашому Сталіну.