Передовики відбудови обласного центру

Про свої дитинство і юність Яків Михайлович розповідає неохоче й скупо: «Народився в селі Устя, що над самим Дністром, в Мельниця-Подільському районі.
Світ був не милий. У батьків було нас восьмеро. Жили з 5 моргів і з 15 років довелося мені батракувати... - Справжня моя біографія, - говорить Я. М. Руджак, - починається з 1939 року, з встановленням у Західній Україні радянської влади. 3 великою охотою пішов тов.
Руджах в 1940 році до Червоної Армії, чесно служив Батьківщині, вдячний за розкріпачення. - 3 болем я розглядав рідний Тернопіль, повернувшись з фронту, - розповідав тов.
Руджак. - Не стримав я сліз, хоч і не личило це першому номеру зенітного розрахунку.
Тесляр я, і по праці знудьгувався. Бути мені на відбудові. Не піду звідси, поки не відродимо Тернопіль, - твердо вирішив я тоді.
Руджак поступив столярем в будівельно монтажний трест. На вулиці Островського Яків Михайлович облюбував собі будиночок.
Він був грунтовно пошарпаний бомбами і снарядами. Власними руками відбудував собі столяр квартиру, незабаром перевіз сюди з села сім'ю і став постійним жителем міста, історію якого з захопленням слухав ще від дідів.
Приходили на відбудову люди з усіх кінців Тернопільщини. Прийшли в Тернопіль і два друга-почаївці — Волошин та Токар.
Як і Руджак з Наддністрянщини, принесли вони сюди з півночі області тепле чуття до великого міста. - Три роки я «вчився» у куркуля столярному ремеслу за те, що батько доплачував хазяїну і я гнув на нього спину.
У вас інша путь. Аби охота ваша та чесне ставлення до праці. Платитимуть вам за те, що вчитесь.
Так напутствував новачків бригадир Руджак. Хлопці прийшлися йому по душі дисциплінованістю, уважним ставленням до праці.
Через три місяці Токар з Волошаним стали столярувати самостійно, але бригаду не залишили.
Яків Михайлович навчав фахові ще двох учнів і його бригада стала двохсотвицькою, уславилась на весь Тернопіль.
Навчаючи інших, стахановець Руджак наполегливо працює над собою, вивчає технічну літературу з особистої бібліотеки інженера тов.
Єлісеєва, який помітив потяг робітника до знань і пішов йому назустріч.
Величезний обсяг роботи здійснила бригада тов. Руджака в Тернополі. Зараз вона працює на відбудові готелю, а у вільний від основної роботи час виготовляє для гуртожитків меблю. - Все, що виходить спід рук столяра, мусить бути чистої роботи, щоб не соромно було майстрові, - говорить Яків Михайлович.
Він на ділі свято дотримується цього чудового правила.