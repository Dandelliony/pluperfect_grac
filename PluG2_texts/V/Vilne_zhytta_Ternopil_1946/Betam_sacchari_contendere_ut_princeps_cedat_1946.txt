Як ми боремось за високий урожай цукрових буряків
	Для посіву цукрових буряків ми підібрали найкращі площі, виорані ввосени на глибину 18-20 сантиметрів. Весною площу під буряк угноїли і переорали.
	В кращі весняні дні за порадою і наглядом агронома провели посів цукрових буряків на площі 2 гектарів. Сходи появились дружні, здорові. Але разом з ними появилися і шкідники - бурякова свинка та блоха. Створилася небезпека знищення молодих сходів. В цей час всі члени ланки від рання допізна вели боротьбу з шкідниками. Бурякові ділянки обкопали ловчими канавками, розставили коритця з малясом. В сонячні дні збір довгоносика провадили вруучну, а вечорами збирали в колгоспників попіл та курячий послід і обсипали ними молоді сходи.
	Небезпека пошкодження плантацій цукрових буряків була своєчасно ліквідована.
	Як тільки появились сходи і намітились рядки, ми провели перше рихлення міжрядь - шаровку, чим розрушили грунт та знищили бур'яни.
	Через два тижні після шаровки сходи буряків прорвали. На кожному рядку лінійного метра залишили по 5-6 корінців.
	Тепер ми провадимо перевірку цукрових буряків з тим, щоб викинути помилково залишені корінці та знищити бур'яни, що появилися після дощу.
	Наша ланка бореться за одержання високого врожаю цукрових буряків члени ланки - комсомолки Ольга Лотоцька, Геня Борис та Катерина Жорила. Вони щоденно з ранку до пізнього вечора працюють на 140-150 процентів.
	Завдяки чесній, старанній праці членів ланки, ми всі потрібні роботи по догляду за буряками виконуємо своєчасно, на високому агротехнічному рівні, та крім того ще допомагаємо і городній ланці в прополюванні городини.
