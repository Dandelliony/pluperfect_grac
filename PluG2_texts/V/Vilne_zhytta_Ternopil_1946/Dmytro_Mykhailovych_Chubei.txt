Дмитро Михайлович Чубей
Дмитро Михайлович Чубей народився в сім’ї селянина-бідняка в селі Залісся, Мельнице-Подільського району на Тернопільщині. Батьки Дмитра Михайловича жили бідно. Йому з дитинства довелось батракувати в куркуля Павла Вельгена та в пана Бурковського.
 — 	Працювати було тяжко, — згадує про свої дитячі й юнацькі роки Дмитро Михайлович. — Від сходу й до заходу сонця гнули ми спини на пана, а заробляли на коробку сірників. Всією сім’єю у пана жито за 16-й сніп жали, буряки за 20-у частку обробляли. Але і зароблене посесор Окавронський часто привласнював, всіляко обдурюючи батраків.
Великим потягом до науки відрізнявся з малих літ т. Чубей. Але шлях до освіти бідняцьким дітям був тернистим. Тільки завдяки зусиллю батьків, що за останні копійки наймали вчителів, Дмитру Михайловичу пощастило закінчити початкову школу.
 — 	Вже в юнацькі роки мене мучило питання, — розповідає тов. Чубей, — чому більшість людей не має нічого і робить все, а меншість нічого не робить і все має.
З ранніх молодих років Дмитро Михайлович бачив безправне, тяжке життя трудящих і скоро йому стало ясно, що винуватцем усіх бідувань є поміщицько-капіталістичні порядки. Відтоді тов. Чубей зв’язує свою долю з боротьбою трудящих і капіталістів, бере активну участь в робітничому русі.
За завданням революційної організації тов. Чубей розповсюджує революційну літературу у Львові і Дрогобичі, Чорткові і Тернополі. Він презирає небезпеку, розикуючи життям, виконує завдання революційної організації, зазнає переслідувань «вив’ядовчої польської поліції». В 1926 році поліція заарештувала Дмитра Михайловича.
Повернувшись на волю, тов. Чубей знову проводить боротьбу за інтереси трудящих. В 1928 році поліція знову заарештовує тов. Чубея. Він сидить у тюрмах Борщова і Чорткова, зазнає тортур, переживає весь жах застінків польської дефензиви.
 — 	Били так, що люди розум втрачали. П’яти пухли від палиці. Собаками цькували, — розповідає про той час тов. Чубей.
Після звільнення з в’язниці Дмитро Михайлович ще з більшою енергією бере участь у революційній боротьбі робітничого класу. Польські власті заарештовують Дмитра Михайловича і висилають в Краківське воєводство. Та ніщо не страшить молодого борця за волю. Будучи на нелегальному становищі, тов. Чубей проводить роботу по розповсюдженню революційної літератури серед солдатів, за що його знову заарештовують. Військовий суд в Дрогобичі засудив тов. Чубея до 10 років ув’язнення.
Волю Дмитро Михайлович Чубей дістав від Червоної Армії, яка визволила трудящих західних областей України в 1939 році. Після визволення тов. Чубей включається в активну роботу по встановленню радянської влади на Станіславщині, бере участь в організації Рад, профспілок.
Величезною радістю для тов. Чубея була праця на рідній, вільній радянській землі. Але німецько-фашистські загарбники порушили щастя народу, напавши на нашу країну. Через кілька днів після гітлерівського нападу на нашу Батьківщину. Дмитро Михайлович уже був у рядах Червоної Армії. Він бився на Брянському й Воронізькому фронтах, захищав Сталінград, брав участь у прориві Курської дуги. Дмитро Михайлович — учасник боїв за визволення другої столиці України — Харкова і форсування Дніпра. За відвагу і мужність, проявлені в боях проти німецьких загарбників, уряд нагородив тов. Чубея медаллю «За бойові заслуги».
В боях за визволення Києва тов. Чубей був тяжко поранений.
Навесні 1944 року повернувся Дмитро Михайлович з госпіталю до рідного села — Залісся. Тепло зустріли його земляки. Хоч слабе ще було здоров’я тов. Чубея, але він не захотів сидіти без діла. З першого ж дня він поринає в роботу, бере активну участь у відновленні діяльності органів радянської влади, допомагає організовувати відбудову зруйнованого німецько-фашистськими загарбниками господарства.
Незабаром тов. Чубея висувають на посаду заступника голови Мельнице-Подільського райвиконкому. На цій роботі Дмитро Михайлович усі свої сили віддає справі служіння народові, проводить велику роботу по наданню допомоги сім’ям воїнів Червоної Армії, чуйно прислухається до запитів трудящих, у всьому проявляє господарську ініціативу і організаторський хист. Як здібного ростучого керівника, його призначають головою виконкому Золото-Потікської райради депутатів трудящих.
Дмитро Михайлович Чубей, багато працює над підвищенням свого ідейно-політичного рівня, бере активну участь в громадському житті. Як вірного сина трудового народу, що всі свої сили віддає боротьбі за справу трудящих, тов. Чубея прийнято кандидатом у члени ВКП(б).
Такий наш кандидат Дмитро Михайлович Чубей. Закликаю всіх виборців нашої виборчої округи в день виборів віддати за нього свої голоси. 
