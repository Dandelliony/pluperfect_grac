Роботу організації Червоного Хреста на службу весняній сівбі
Під час весняних і літніх польових робіт минулого року організації Червоного Хреста нашої області подали значну допомогу селянству. В Микулинському районі комітет Червоного Хреста (голова тов. Соколов) за допомогою дільничого фельдшера тов. Штельмахової в кожному селі організував із значкістів ГСО санітарні пости. Вони тримали постійний зв’язок з фельдшерськими пунктами, повідомляли їх про випадки захворювання. Сільські сан пости мали аптеки і самі подавали селянам першу допомогу.
Настали дні весняних польових робіт. Організаціям Червоного Хреста потрібно спрямувати свою роботу на успішне проведення сівби. В колгоспах, тракторних бригадах, в радгоспах і земгромадах треба створити санітарні пости з значкистів ГСО, забезпечити їх аптечками.
Завдання сан постів — подавати першу медичну допомогу колгоспникам, робітникам радгоспів, трактористам, селянам, які працюватимуть в полі. Санпости повинні також слідкувати за санітарним станом сіл, колодязів, виявляти хворих та повідомляти про них медичним пунктам.
Нещодавно відбулася обласна нарада голів райкомів Червоного Хреста. Учасники наради накреслили ряд заходів, які треба повністю здійснити.
