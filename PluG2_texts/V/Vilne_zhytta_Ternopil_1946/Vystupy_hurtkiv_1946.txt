Виступів гуртків художньої самодіяльності

На нараді культпрацівників Тернопільщини гуртки художньої самодіяльності районних і сільських клубів продемонстрували кращі зразки народної творчості.
Їх виступи свідчать неликі можливості в нашій області для розгорнення культосвітньої роботи.
Виступи хорових гуртків і окремих виконавців народних пісень показують ріст молодих талантів.
Концерт відкрив виконанням Гімну Радянського Союзу об'єднаний хор Гримайлова, Ягольниці, Копичинців і села Озеряни.
Після цього артистка будинку народної творчості Ніна Бравова прочитала вірш Сосюри «Україно моя». Хор м. Заліщики під керівництвом диригента Ярослава Смеречинського майстерно виконав три пісні: «Ой, Дніпро, Дніпро», «Верховина» і «Пісня визволення». Відчувається перш за все глибоке розуміння мелодій і музичного чуття, вкладеного композиторами у твори.
Особливо виразно помітно це у пісні «Ой, Дніпро, Дніпро», де мелодія тісно переплетена із змістом, який добре усвідомили хористи і зуміли відтворити барвисту мову звуків.
Молодий обдарований артист обласного будинку народної творчості Аркадій Кищін вміло прочитав фейлетон Остапа Вишні «Про замки та інші речі». Він добре володіє засобами художнього читання.
Тембр голосу м'який, приємний, дикція виразна, такт, паузи добре продумані.
Слід лише виправляти акцент. В основному виявляється певний нахил, немалі артистичні здібності.
Привертає увагу майстерне виконання пісні «Нащо мені чорні брови» членом гуртка художньої самодіяльності м. Заліщики Оксаною Самокиш.
Голос звучить впевнено і ніжно. М'які переходи від лагідних до сильних тонів створюють чудову гармонію барв.
Від цього пісня звучить, як соковита гама почуттів, переживань закоханої дівчини.
Чудово виконано дует «Коли розлучаються двоє». Але тут слід зауважити, що слабий альт С. Нестеркової заглушається сильним сопрано О. Самокиш. 3 сольних номерів виділяється також Ілько Скороход.
Вміло, без вимушеності проспівав він дві пісні «Дивлюсь я на небо» і «Ямщик». Хор села Озерани, Скала-Подільського району, під керівництвом тов.
Голуба, виступив з піснями «Ой, вишеньки, черешеньки», «А я у гай ходила» та «Гей, на Івана Купала». Всі пісні виконано добре.
Найглибше враження залишилося у глядачів від виступу хорової капели м. Ягольниці, якою керує М. Вороняк.
Композиція Вороняка за віршем Лермонтова «Бородино» заслужила виняткової уваги.
Хор, підкріплений своєрідною джазовою музикою, продемонстрував перед глядачем епопею боротьби російського народу з наполеонівською навалою 1812 року.
Гармонійне поєднання вокального й тонального мистецтва, виразна ідея патріотизму, є тими основними мотивами, що будять глибокі патріотичні почуття радянської людини і не можуть не хвилювати глядача.
Тут, до речі, треба зауважити, яке велике значення має добір репертуару для гуртків художньої самодіяльності.
Ряд пісень, представлених на концерті, або суто психологічний, романтизований, або вузько-побутовий характер.
Позбавлені сучасного соціально-політичного колориту, такі пісні хвилювати нашого глядача.
Враження від таких пісень неповне, однобоке, а між тим вони часто складають основу репертуару самодіяльних гуртків, особливо сільських.
Бездоганне, сповнене краси і тональних нюансів було виконання хоровою капелою пісні «Пташиний хор». Художній самодіяльний гурток м. Копичинців виступив з музичним монтажем «Тернопільське весілля» в супроводі оригінального джазу (скрипки, бубна, цимбалів і віолончелі, яка між іншим, тут була не до речі). Цим монтажем гурток мав на увазі відтворити хід весілля з усіма звичаями, примовками, приспівами, коломийками, характерними танцяма тощо.
Задум безперечно хороший, але виконання його не продумане, переповнене недоречними репліками, зайвими примовками і рухами.
Цей монтаж потребує мистецької обробки і на це треба звернути увагу керівникові гуртка.
В цілому виступи гуртків художньої самодіяльності показали, що сили для розгорнення культмасової роботи в нашій області є і їм лише необхідна всебічна допомога.