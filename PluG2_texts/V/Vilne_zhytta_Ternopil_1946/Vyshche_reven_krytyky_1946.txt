Вище рівень критики і самокритики
Більшовицька партія завжди приділяла велику увагу розгортанню критики і самокритики. Критика і самокритика є більшовицьким методом 
виховання і навчання керівних кадрів для всіх галузей народного господарства, трудящих мас. Вона є невід'ємною рисою більшовизму. На 
пленумі ЦК ВКП(б) в 1937 році товариш Сталін у своїй доповіді «Про недоліки партійної роботи і заходи ліквідації троцькістських і інших 
рушників» піддав жорстокій критиці безпечність та притуплення політичної пильності деякими керівниками. Товариш Сталін показав, що 
зазнайство, сімейність, кругова порука і підлабузництво є в корені ворожі більшовизму. На жаль, ще не всі керівники партійних і 
радянських установ міста Чорткова глибоко засвоїли цей більшовицький метод виховання кадрів. В партійній організації держплану (секретар 
тов. Білько) критика і самокритика відсутні. Більш того, за викриття недоліків і помилок у роботі керівника установи тов. Куценка, 
останній негайно звільняє в посад тих, хто наважився так поступити. Тов. Куценко зняв з роботи тов. Ніконова - нач. відділу перевірки, 
тов. Кривельову - начальника спецчастини. Грізна рука Куценка розправилась з пом'якненням тільки з тов. Дерягіною, якій він порадив 
подати заяву про «добровільне звільнення». Таким чином, грізна, всекараюча рука Куценка зняла з роботи ряд комуністів, що працювали в 
установі. Куценко діє за своїм законом, про який він усім відверто заявляє: «Мене критикувати ніхто не має права». Це говорить про те, 
що Куценко боїться за нечесні і нечисті махінації, яких він встиг натворити чимало. Товариші, зняті Куценком з роботи, мають відповідну 
освіту, достатній досвід, чесно і віддано працювали на своїх постах. Та, бачте, вони винні в тому, що наважились викрити незаконні дії 
Куценка. Ми поцікавились запитати в секретаря парторганізації Білько - чому це у вас звільняють комуністів з роботи, вони, можливо, не 
справляються з своїми обов'язками? На це послідувала така відповідь: "Їх ввільнили за те, що вони завжди говорили правду, а я не можу 
поставити питання про дії Куценка на партійних зборах, бо він завтра звільнить з роботи і мене". У наслідок затиску критики i 
самокритики, незадовільної виховної роботи з кадрами тут є брак в роботі. За 1945 рік понад 10 процентів усіх справ визнані незадовільними. 
Сам тов. Куценко в районах буває дуже рідко, звіти, що їх одержують з місць, достатньо не аналізуються. Працівники апарату теж мало 
бувають на місцях, а транспорт Куценко використовує для комерційних справ... Це привело до того, що Куценко не знає справжнього 
становища в підлеглих йому установах і організаціях. Щоб прикрити свої дії, Куценко підбирає кадри не за здібностями, а за ознаками 
підлабузництва, сімейності. Він вважає за краще мати біля себе "надійних людей", які б не виносили сміття з хати, таких, як Завірюха та 
йому подібні. Все це сталося тому, що тов. Куценко забув вказівки партії про виховання кадрів, про важливість розгортання критики і 
самокритики. Та й не дивно, бо він і сам не працює над підвищенням свого ідейно-політичного рівня, не підвищує ділової кваліфікації, 
тому й скотився на шлях переродження в ділягу, дрібного крахобора. На низькому рівні стоїть самокритика в парторганізації 
ливарно-механічного заводу, де секретарем тов. Іванов. На партійних зборах комуністи не викривають недоліків у роботі, не накреслюють 
подолання, хоч кожному відомо, що виробничий план систематично не виконується, майже відсутня культурно-масова робота.