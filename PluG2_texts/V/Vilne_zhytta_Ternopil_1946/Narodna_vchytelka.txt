Народна вчителька
Хто з жителів села Ягольниці не знає Меланії Прокопівни Гук? Знають її не лише у районному центрі, але і в усіх селах Чортківського району. Добра слава йде про неї і в сусідніх районах.
Хто ж вона така? Народна вчителька, яка навчає і виховує наших дітей, яка любить їх, любить свою працю, любить свою Батьківщину і все своє вміння, всі сили віддає радянській школа, громадській роботі. За те люблять, поважають вчительку і діти, і батьки учнів, і вчителі, і керівники району.
П’ятдесят один рік прожила Меланія Прокопівна і з них двадцять чотири роки працює на педагогічній роботі.
Класне приміщення оздоблене наочним приладдям, виготовленим самою вчителькою.
 — 	До кінця навчального року в мене не буде жодного урока без унаочнення, — заявляє Меланія Прокопівна.
У класі Меланії Прокопівни учні не пропускають уроків. Це наслідок великої роботи, проведеної вчителькою серед батьків. Її учні встигають з усіх дисциплін.
Так виховує молоде покоління вчителька-патріотка Меланія Прокопівна Гук. Вона також завжди допомагає менш досвідченим товаришам-педагогам. В Ягольницькій школі паралельний перший клас веде молода вчителька Чайка. І як вона вдячна допомозі Меланії Прокопівни.
Меланія Прокопівна є активним громадським працівником. Під час виборів до Верховної Ради СРСР вона працювала секретарем дільничої виборчої комісії.
Як краща вчителька, Меланія Прокопівна брала участь у республіканській нараді вчителів початкових шкіл, яка відбувалася в Києві.
Учительство Тернопільщини повинно знати своїх передових людей, кращих майстрів-педагогів. Одним із таких майстрів, безмежно відданих своїй справі є народна вчителька Меланія Прокопівна Гук.
