В тихій заводі

Теребовлянський цегельно-черепичний завод розташований на мальовничій околиці райцентру.
Поруч - ліс, ріка. Навкруги тиша і спокій. Ніщо не порушує їх. Не чути шуму великого підприємства, не видно заводських димків.
Той же спокій панує і в цехах заводу і в конторі групоуправління, тишу якої надто рідко порушують навіть телефонні дзвінки.
Завод має потужний цегельней прес, здатний кожних 8 годин давати 12 тисяч штук цегли.
Прес стоїть без діла. 20 робітників, що складають штат заводу, формують цеглу вручну, або обслуговують ручне формування.
Майже за місяць завод ледве спромігся таким дідівським способом сформувати 35 тисяч штук цегли.
Це з міліона, які в цьому році чекав від заводу. Тернопіль, що в годині залізничного сполучення від Теребовлі.
Заводу заплановано випустити в цьому році лише 30 тисяч штук черепиці.
Підприємство має цілком справний прес, спроможний щодня виготовляти принаймні 1.000 штук черепиці.
Однак цей орес, як і цегельний, не використовується зовсім черепиці завод не випускає.
Причини цього директор заводу т. Трибухів пояснює давно заученими фразами: - Немає ремінних пасів, невистачає робочої сили... Пояснення правильне, але пояснення ще не є виправданим для т. Трибухова. Hi керівники заводу, ні районні організації не дбають про те, щоб залучити на завод кадри і закріпити їх. Не припиняється плинність робочої сили.
І це зрозуміло, бо матеріально-побутові умови для робітників тут ще не на висоті, немає справжнього піклування про людей.
На формуванні цегли зараз працює 3 бригади. Жодна з них не виконує норму.
При завданні півтори тисячі формівники виробляють за день щонайбільше 800 штук цегли.
Вони не змагаються, не вивчають стахановські методи праці. Ім і вчитись, власне, ні в кого.
Єдиний кваліфікований формівник стахановець тов. Гащак, який перевиконував норми і вчив нових робітників, переведений на випал цегли.
Тепер бригади залишились без технічного керівництва майже зовсім. Не дивно, що в формівників низькі заробітки і мало зацікавленості в праці.
Не важко з'ясувати причини безтурботності керівників заводу. Для цього досить порівняти його потужності і плаеи.
Можливості підприємства величезні, а завдання мізерні. От і вирішили в Теребовлі не утруднювати себе механізмами, сподіваючись впоратись з планами «піддубинушку». Сподівання марне.
За 30 робочих днів завод випустив тільки 35 тисяч штук цегли і жодної штуки черепиці.
Не важко підрахувати, що при таких темпах річний план по цеглі буде виконаний не більше, як на 20 процентів, не говорячи вже про черепицю.
Чи уявляють собі ці ганебні підсумки керівники Теребовлянського району і обласного управління промисловості будівельних матеріалів, що немало говорять про виконання і перевиконання планів першого року нової п'ятирічки?