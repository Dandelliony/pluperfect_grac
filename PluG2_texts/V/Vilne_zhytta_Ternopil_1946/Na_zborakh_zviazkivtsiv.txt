На зборах зв’язківців
На загальні збори робітників і службовців другої зміни Чортківської міської контори зв’язку, присвячені висуненню кандидатур у депутати Верховної Ради СРСР і обранню представників на міські передвиборні збори, зібралося 98 чоловік. Серед учасників зборів понад 15 юнаків і дівчат — молодих виборців. Серед них тт. Завадовська Русіна — кращі листоноші міста, Білинський, Роговська, Олацька та інші.
З великим піднесенням зустріли учасники зборів пропозицію голови робіткому тю Доброжанської про висунення кандидатом у депутати Верховної Ради СРСР творця найдемократичнішої у світі Конституції, натхненника і організатора наших перемог товариша Сталіна.
Т. т. Петухов та Конвісер повідомили збори про те, що робітники і службовці депо станції Чортків висунули кандидатом у депутати Ради Союзу Верховної Ради СРСР секретаря Тернопільського обкому КП(б)У Івана Даниловича Компанця, а вагонники, робітники та службовці служби руху станції Чортків висунули кандидатом у депутати Ради Національностей голову Микулинського райвиконкому Марка Яковлевича Ткачука.
Т. т. Петухов, Конвісер та інші вносять пропозицію підтримати рішення залізничників про висунення кандидатом у депутати Ради Союзу тов. І. Д. Компанця і кандидатом в депутати Ради Національностей тов. М. Я, Ткачука.
Цю пропозицію збори одностайно схвалюють.
На міські передвиборні збори зв’язківці обрали 15 своїх представників.
