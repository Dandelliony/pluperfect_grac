В трудовому пориві
Думка про будівництво нових приміщень машинно-тракторної станції виникла ще тоді, коли Степан Іванович, прибувши на посаду директора, 
оглядав зруйновану МТС. - Доведеться будувати все заново, - вирішив про себе. Та не легко було в той час здійснити задум. Адже не тільки 
майстерень, нафтобази і інших будівель не існувало, не було жодного справного трактора. Все спалено, розбито. А весна наближалась. Треба 
було поспішати з ремонтом понівечених тракторів, щоб допомогти селянам в обробітку землі. В напруженій праці, спершу на ремонті, а потім 
у полі, загубилась тоді думка про будівництво садиби. На зиму ремонтну майстерню обладнали в звичайній сільській хаті. Так минув 1945 
рік. Примітивна майстерня не відповідала зростаючим вимогам. 3 місяця в місяць збільшувалась кількість робітників, ставали до ладу нові 
молотарки, жатки та інші сільськогосподарські машини. - Хіба це майстерня? І повернутись ніде. Он в інших виробляють майже всі запчастини
до тракторів, а тут..., - незадоволено говорили робітники. Цієї весни Степан Іванович вирішив поговорити про будівництво майстерні з 
робітниками. «Як сприйме це колектив?» - думав директор. Він добре знав, що все залежить тільки від робітників. Розраховувати на допомогу 
з району не доводилось. Адже кожна людина, особливо спеціаліст, у цей відбудовний період, скрізь на своєму місці. Розумів Степан Іванович і 
те, що планово одержати будівельні матеріали зараз також дуже важко. Отже, вся надія на свій колектив, на його винахідливість, відданість. 
Скликав на пораду робітників майстерні, трактористів, службовців. Тут і було остаточно вирішене питання про будівництво. Робітники не 
тільки радо сприйняли пропозицію директора тов. Мацілецького, а й розв'язали ряд таких труднощів, зв'язаних з будівництвом, яких сам він 
вирішити ніяк не міг. - Нічого нам не потрібно завозити здалека. Все воно під руками є. Треба лише зуміти використати місцеві ресурси, - 
говорив Максим Борківський. - От, приміром, цегла, або будівельний камінь для фундаменту. Під боком у нас зруйнований німцями цегельний 
булинок. Там можна відібрати потрібну кількість цегли. Та й каменю на фундамент вистачить. До того ж, як розчистимо місце, то руїни 
будинку не нагадуватимуть про німця, будь він тричі проклятий. - А вапном як ви думаєте? - перепитав директор з надією вирішити і це 
питання. - Сущий пустяк, Степане Івановичу, - не задумуючись відповів Яків Баран. - Я вже, так би мовити, обмозгував це. Доручіть виконати 
цю справу мені. Вапна в нас вистачить. Тесляр Микола Кружалка вніс пропозицію будувати нові приміщення не на старій садибі, а в районному 
центрі, в Ланівцях. - 3 ycix боків вигідніше це буде, - доказував Кружалка. - А головне, будемо в центрі полів району і не доведеться 
їхати в село на роботу за 20-25 кілометрів. 3 пропозицією Миколи всі погодилися. Райвиконком задовольнив прохання колективу про перенесення 
садиби Ланівці. Погожого весняного ранку закипіла робота. 3 великою любов'ю робітники МТС розчистили нове місце, розпланували будівництво 
майстерні, нафтобази. Частина робітників, на чолі з Максимом Борківським, розпочала вибирання і шліфування цегли та будівельного каменю. 
Частина, відшукавши вапняний камінь, організувала випалення вапна. Цією роботою керує Яків Баран. Одні добувають і підвозять вапняний 
камінь, інші копають піч для випалювання. Перші дні дружної праці колективу показали добрі наслідки. Закладено фундамент приміщення 
майстерні, заготовлено більшу половину будівельного матеріалу - цегли, каменю, побудовано напільну піч для випалювання вапна, закінчується 
спорудження нафтобази. Дедалі будівельні роботи набирають все ширшого розмаху. Проектується встановлення циркулярки для розпилювання 
дошок. - На осінь матимемо гарні будівлі, - радіють робітники, радіє директор. - Тільки зелені тут малувато. - Буде в нас і сад, Степане 
Івановичу. Обов'язково буде! Від нас самих це залежить, постараємось, - висловлює думку всього колективу слюсар Григорій Демчук.