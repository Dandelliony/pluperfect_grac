Рішуче підтвердити темпи молокоздачі
	В першій десятиденці червня як і раніше, першість у соціалістичному змаганні по виконанню молокопоставок зайняв Бережанський район. Тут виконано 78,1 процента плану першого півріччя.
	На друге місце, замість Велико-Берківського, став Залозцівський район. Трудящі цього району різко вирішили підвищити темпи молокоздачі, виконавши піврічний план на 69,4 процента.
	З п'ятого перейшов на четверте місце Зборівський район.
	Посилили темпи молокопоставок Ново СІльський та Теребовлянський райони.
	Проте, в більшості районі області темпи залишаються вкрай незадовільними. На останньому місці плентаються Борщівський, Шумський та Білобожницький райони. Ганебно відстають також ТОвстенський, Підволочиський, Кременецький і Заліщицький райони.
	Дуже погано працюють уповноважені Міністерства заготівель по Кременецькому району тов. Гринько і директор маслозаводу тов. Грицюк. Вони не звертають особливої уваги на ті села, які сестиматично зривають графік молокопоставок. Селяни села Гаї повинні в цьому році здати державі 29.150 літрів молока, а здали лише 2.285 літрів. І т. Гринько не вживає ніяких заходів для виконання графіку здачі молока в цьому селі.
	Незадовільно праює і уповноважений Міністерства заготівель по Товстенькому району тов. Романенко. За п'ять місяців по району здано в середньому від кожної корови лише 12,8 літра молока. Надто відстають по молокоздачі радгоспи області. Керуючий трестом радгоспів тов. Корчемний не вживає заходів щодо виправлення загрозливого стану.
	Слід відмітити недостатню роботу обласного тресту "Укрголовмаслопром" (керуючий тов. Буяновський), який досі не домігся виконання графіку закладки масла по фонду четвертої п'ятирічки.
	Відставання багатьох районів у виконанні плану молокопоставок і закладки масла по фонду п'ятирічки не робить честі секретарям райкомів партії і головам райвиконкомів цих районів. Вони забули, очевидно, що Рада Міністрів УРСР і ЦК КП(б)У першочергову відповідальність за молокопоставки поклали на секретарів райкомів партії і голів райвиконкомів.
	Треба, щоб керівні організації всіх районів вжили термінових заходів до рішучого посилення темпів здачі молока державі.
