	1945-й
 Закінчився знаменний 1945 рік, рік нашої історичної Перемоги, рік нашої невмирущої слави. Він складатиме одну з найблискучіших сторінок героічної історії великого радянського народу. Його згадуватимуть покоління всіх народів світу, як дату врятування цивілізації Європи від фашистських погромників і вбивць.
 Розгромлена і капітулювала гітлерівська Німеччина, яка терзала нашу країну і всю Європу. Розгромлена і капітулювала Японія. Ліквідовано, таким чином, головні вогнища світового фашизму і світової агресії на Заході і на Сході. Завойовано мир для всіх народів світу. І ми, радянські люди, горді з того, що в героічній боротьбі за врятування цивілізації, за відновлення миру в усьому світі вирішальне місце належить нам. "Наш радянський народ не шкодував сил і праці в ім'я перемоги. Ми пережили тяжкі роки. Але тепер кожен з нас може сказати: ми перемогли. Віднині ми можемо вважати нашу вітчизну визволеною від загрози німецької навали на Заході і японської навали - на Сході. Настав довгожданий мир для народів усього світу". (Сталін).
 Чотирьохрічна війна з фашистською Німеччиною, названа нашим народом Великою Вітчизняною війною, була найбільшою війною в історії людства. Вона потребувала від радянського народу напруження всіх його сил і здібностей, вона була випробуванням усіх сил нашої радянської держави. І це випробування війною наша країна витримала з честю. Історія ще раз ствердила пророчі слова великого генія людства В. І. Леніна: "Ніколи не переможуть того народу, в якому робітники і селяни в більшості своїй пізнали, відчули і побачили, що вони відстоюють свою, Радянську владу - владу трудящих, що відстоюють ту справу, перемога якої їм і їх дітям забезпечить можливість користуватися всіма благами культури, всіма творіннями людської праці".
 Червона Армія, весь радянський народ виявили в роки Вітчизняної війни небачені в історії людства стійкість, героізм і наполегливість. Ці роки сповнені нечуваними ратними і трудовими подвигами наших людей і на фронті і в тилу.
 Наша Червона Армія вийшла з війни з славою переможця. Вона стала ще міцнішою і боєздатнішою. Радянський народ згуртований тепер новколо своєї більшовицької партії як ніколи раніше. "Уроки війни говорять про те, що радянський лад виявився не лише найкращою формою організації економічного і культурного піднесення країни в роки мирного будівництва, але й найкращою формою мобілізації всіх сил народу на відсіч ворогові у воєнний час". (Сталін).
 Радянському народові довелося пережити в перші роки Вітчизняної війни величезні економічні труднощі. Але не дивлячись на це, наша соціалістична промисловість і наше колгоспне господарство виявилися здатними забезпечити Червону Армію необхідною для її перемоги кількістю озброєння, боєприпасів, спорядження і продовольства. В цьому заслуга радянського робітничого класу, колгоспного селянства, нашої інтелігенції. "Подібно до того, - говорить товариш Сталін, - як Червона Армія в тривалій і тяжкій боротьбі сам-на-сам здобула воєнну перемогу над фашистськими військами, трудівники радянського тилу в своєму єдиноборстві з гітлерівською Німеччиною та її спільниками здобули економічну перемогу над ворогом".
 Радянський Союз одержав над гітлерівською Німеччиною не тільки воєнну і економічну перемогу. Фашистська Німеччина не зазнала в ході війни також і цілковитої Морально-політичної поразки. Війна показала всьому світові, як виросла наша країна у воєнно-економічному відношенні. Вона показала також, як сильно виріс Радянський Союз в очах народів світу і в морально-політичному відношенні. Тов.ьМолотов у своїй доповіді про 28 роковини Великої Жовтневої соціалістичної революції говорив: "Наша багатонаціональна держава, з її відмінами в мові, побуті, культурі та історії, стала ще більш згуртованою, і ще більше зблизилися радянські народи один з одним. Ніяка інша багатонаціональна держава не витримала б тих випробувань, через які ми пройшли в роки війни. Тільки наша держава, де немає місця експлуатації людини людиною, де немає класів, що протистоять один одному, а робітники, селяни та інтелігенція як рівноправні громадяни управляють як місцевими так і державою, - тільки така держава, а ніяк не стара дворянсько-купецька Росія, могла витримати навалу німців у тяжкі 1941-1942 роки, розбити своїми силами зрозумілого ворога, викинути його за межі своєї території і, крім того, подати могутню допомогу іншим народам у справі їх визволення від іноземних поневолювачів".
 В реузльтаті успішного завершення другої світової війни, що привело до беззастережної капітуляції головних її організаторів - фашистської Німеччини та імпералістичної Японії, Радянський Союз значно посилив безпеку своїх кордонів. За договором з Польщею встановлено новий радянсько-польський кордон. Тепер остаточно возз'єднані всі території, населені білорусами, в єдину Радянську Білорусію. Згідно договору з Чехословаччиною, Закарпатська Україна ввійшла, нарешті, до складу нашої країни і тепер Радянська Україна об'єднує всі українські землі. За договором з Румунією Радянська Молдавія також цілком об'єднала всі території, населені молдаванами. Розсунено західний кордон нашої країни також за рахунок приєднання до Радянського Союзу області Кенінгсберга, що дає нам володіння добрим незамерзаючим портом у Балтійському морі. Відновлено в Прибалтиці Радянську Латвію, Литву і Естонію. На північному заході відновлено наш кордон з Фінляндією, відповідно до радянсько-фінського мирного договору 1940 року. Крім того, на півночі Радянському Союзові повернено територію району Печенги (Петсамо). На Далекому Сході до Радянського Союзу приєднано південну частину Сахаліна і Курильські острови. Відновлено права Радянського Союзу на залізницю в Манчжурії, на райони Порт-Артура і Дальнього.
 Все це має величезне значення для безпеки наших радянських кордонів на Заході і на Сході.
 Виріс вплив Радянського Союзу і на міжнародній арені. Його незмінна політика миру і добросусідніх відносин з іншими країнами завойовує все більший авторитет серед усіх волелюбних народів світу. Радянський Союз лишається послідовно вірним політиці зміцнення нормальних відносин між усіма миролюбними державами. І ця політика має успіх. Про це свідчить успішне завершення наради міністрів закордонних справ Радянського Союзу, Великобританії і Сполучених Штатів Америки, яка днями закінчила свою роботу в Москві. Ця нарада є великим кроком вперед трьох великих союзних держав у їх боротьбі за встановлення тривалого миру і безпеки, за розвиток ділових міжнародних відносин.
 Перехід до мирної праці розкриває перед радянським народом величезні перспективи нашого соціалістичного будівництва. Перший післявоєнний п'ятирічний план відбудови і розвитку народного господарства СРСР на 1946-1950 роки ставить завданням за кілька років значно перевищити довоєнний рівень господарського розвитку країни і забезпечити значне підвищення життєвого рівня всього населення. Це зв'язано з великими труднощами, які нам доведеться перебороти. Але радянські люди не бояться цих труднощів, вони звикли не пасувати пернед ними, а наполегливо і впевнено переборювати їх.
 Вже в цьому, 1945 році, наш народ домігся великих успіхів у залікуванні ран, завданих країні війною. Зруйновані німецькими загарбниками заводи, фабрики, шахти, колгоспи і радгоспи в районах, що тимчасово перебували в німецькій окупації, швидко відроджуються і вже дають свою продукцію. Йдуть ешелони з металом і вугіллям з Донбаса, з залізною рудою і машинами - з Криворіжжя і Дніпропетровщини, з хлібом і іншими продуктами сільського господарства - з колгоспів і радгоспів України, Білорусії і т. д.
 Значними успіхами завершили минулий рік у відбудуванні господарства і культури трудящі нашої області. Селянство Тернопільщини, крім обов'язкових хлібопоставок, дало країні понад план до фонду Червоної Армії три з половиною міліонів пудів хліба, багато картоплі, овочів і продуктів тваринництва. Воно успішно провело осінню сівбу і оранку на зяб, наполегливо готується зараз до весняної сівби. Працівники МТС достроково закінчили план IV кварталу по ремонту тракторів і сільськогосподарських машин. Підготовленими до ще більш високопродуктивної праці вступають в новий рік працівники місцевої і кооперативної промисловості, залізничного транспорту області. Успішно розгортають свою роботу відроджені культурно-освітні установи і культурно-побутові заклади. В облісті з кожним днем все більше ширяться соціалістичне змагання на честь виборів до Верховної Ради СРСР.
 Шануючи минулий 1945 рік, рік нашої перемоги і слави, трудящі Тернопільщини, разом з усім радянським народом, вступають в новий, 1946 рік, сповнені натхненної волі до боротьби за нові трудові перемоги. Словами товариша Молотова вони заявляють: "У нас нема важливішого завдання, ніж завдання закріпити нашу перемогу, якої ми добилися в непохитній боротьбі і яка відкрила шлях до нового великого піднесення нашої країни і до дальшого підвищення життєвого рівня нашого народу".
	П. Максимович