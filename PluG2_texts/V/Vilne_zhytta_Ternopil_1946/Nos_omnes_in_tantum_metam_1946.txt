В усіх нас - єдина мета
	В МТС мене вважають стахановцем. І я пишаюся з того, що своєю чесною працею заслужив таке високе звання. Пишаюсь, бо у великій п'ятирічній будові буде і моя частка.
	Мета у нас одна, що в тракториста, що в механіка, що в мене: допомогти селянам, які стали на вірний шлях колгоспного життя, одержати якомога вищий урожай. Тим то коли у нас затримувався ремонт тракторів через те, що ніде було шліфувати колінчаті вали, я насмілився взятись шліфувати вручну.
	Більше всього простої траплялися за пасків, які приводять в рух вентилятор. До трактора "Ланц-Бульдог" наші заводи їх не виробляють. Поміркувавши, я вніс раціоналізаторську пропозицію: переробити шківок вентилятора так, щоб на нього можна було надіти звичайний пасок з шкіри або з гуми. Тепер трактористи роблять самі собі паски.
	У нас, на жаль, немає пересувної майстерні, бо невистачає механізаторських кадрів. Через те в період польових робіт моя роль набагато зростає. Чим скоріше я зроблю щось для тракториста, який приїжджає з поля, тим вища буде продуктивність тракторів.
