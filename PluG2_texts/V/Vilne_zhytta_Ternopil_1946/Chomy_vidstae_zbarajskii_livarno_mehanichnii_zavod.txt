	Чому відстає Збаражський ливарно-механічний завод
	Несподівана зустріч
 В збаражі від ливарно-механічний завод до МТС - рукою подати. Тому не дивно, що при вході в завод нам зустрілись механік і слюсар машинно-тракторної станції.
 - Мабуть міцно дружите з сусідами, - поцікавились ми, побачивши в них новенькі деталі, щойно винесені з цеху.
 - Яка тут дружба, коли навіть у біді не виручили,- находу кинув невдоволено один з них. - Пару валиків для регулятора 7 годин точили, - додав другий.
 Механік і слюсар були справедливо обурені. Завод стоїть осторонь запитів МТС. Керівники заводу недооцінюють децентралізованих замовлень сільського господарства і не виконують їх.
	В погоні за довгим карбованцем
 На заводі захопились виконанням тих замовлень, що легші у виробництві. На подібні замовлення в першому кварталі було заплановано лише півтори тонни литва. Цей план завод виконав уже давно. План ремонту різних другорядних замовлень у січні перевиконано майже втроє, а в лютому - вдвоє.
 - Нам привозять замовлення селяни навіть з сусідніх районів, - задоволено розповідає директор заводу тов. Саяпін. - Одних січкарень 16 відремонтували, кінних приводів 14... До того ж і дров привезли на замовці, - признався він.
 Безумовно, що всі ці роботи можна і потрібно виконувати. Однак, не можна допускати, що все це робилось за рахунок важливіших державних завдань на децентралізоване виробництво деталей до тракторів та сільськогосподарських машин.
 Завод одержав у цьому році мінімальні завдання на виготовлення деталей до тракторів і литва для інструменту та устаткування. Це завдання цілком посильне його потужності.
 За договорами з сільгосппостачем завод в першому кварталі повинен випустити 400 чавунних поршнів. 1.900 поршневих і 950 масляних кілець, 480 втулок верхньої головки шатуна та 150 втулок валика регулятора. Крім того, планували виробити 3 тонни возових втулок.
 Тим часом завод відлив балванки лише для 1.660 кілець і 750 кілограмів возових втулок.
 Це, власне, і все, що зробив він для МТС, які з нетерпінням чекають на продукцію.
	Обіцянки і дійсність
 - При доброякісному коксі ми за кілька днів відлили б усі чавунні болванки на тракторні деталі,- обіцяє тов. Саяпін.- Всьому виною кокс...
 Та на ділі виходить інакше. Причини масового браку криються не в коксі, а в тому, що в ливарному цеху не додержуються елементарних правил технології. Ливарники скаржаться на низьку якість формувальної землі. В ній невистачає звичайного піску, на який багаті околиці Збаража. Шахта в цеху складається "на око". В приміщенні надзвичайно холодно. При таких умовах, навіть при високоякісному коксі, не можна забезпечити доброї якості литва.
 До виготовлення поршнів завод ще не приступав зовсім, посилюючись на відсутність... столярного клею. Клей став для керівників заводу ширмою, за якою приховуються істотні причини зриву виробництва та інших тракторних деталей. Тов. Саяпін не хоче морочити собі голову тракторними втулками, які доводиться відливати не з маркованої бронзи, а з бронзової стружки. Це, бачте, вимагає зайвого клопоту по збудуванню плавильної печі. Де ж заводові знайти муляра?...
 Знайшов, було, тов. Саяпін "вихід" із становища і розпорядився відливати втулки верхньої головки шатуна суцільними, замість пустотілих. Це збільшило на 65 процентів витрату гостродефіцитного кольорового металу, а також обсяг механічної обробки деталей. МТС спрведливо відмовились від такої продукції.
 Згідно договору, завод мусить виконувати чорнову обточку чавунного литва. Але і цю справу тут чомусь зволікають не дивлячись на те, що темпи роботи слюсарно-механічного цеху не гарантують швидкого виходу заводу з прориву навіть при обіцяній його керівниками ліквідації боргу по ливарному цеху. Досить сказати, що на чорнову обточку болванки (25 кілець) витрачається зараз понад годину. 
 Такі плани і обіцянки тов. Саяціна. Така прикра дійсність.
	Розгублюють раціоналізаторський досвід
 В минулому завод мав деякий досвід раціоналізації виробництва тракторних деталей. Старі кадровики хваляться, що торік завод без особливої напруги виготовляв у день до 80 кілець і 35 поршнів. Цьому сприяло впровадження у виробництво простих пристосувань.
 - Було у нас оправка для односачної обточки двох болванок, - пригадує технормувальниця тов. Коба. - Та де вона зараз - не знаємо. Були і інші пристосування, зокрема, примітивні кондуктори для свердління деталей. Але, припинивши виробництво тракторних деталей, завод не тільки не удосконалює технологію їх обробки, а навіть рискує розгубити початковий досвід раціоналізації, досягнутий в минулому.
	Більше турбот про кадри
 Більшість робітників заводу - переселенці з Польщі. Це покладає особливі обов'язки на керівників і профспілкову організацію заводу в розгортанні виховної роботи, підвищенні кваліфікації робітників. Проте, не робить нічого в цій справі як дирекція заводу, так і Збаражський райком партії, який до речі, надто мало приділяє уваги єдиному в районі металообробному підприємству.
 Читки і бесіди з робітниками провадяться від випадку до випадку і мають надто загальний характер. Робітники не обізнані з планами Четвертої Сталінської п'ятирічки, з стахановським рухом, з радянським трудовим законодавством. Профробота зовсім відсутня.
 Не організовано на заводі вивчення техмінімуму.
 - За короткий час я досяг п'ятого розряду, - говорить молодий токар тов. Кисіль.- Але не можу поповнити свої теоретичні знання, бо не маємо ніякої літератури.
 Такі скарги не поодинокі.
 Не організовано серед робітників і соціалістичне змагання та стахановський рух. Кваліфіковані робітники тут часто виконують допоміжну роботу, самі собі розшукують матеріал, втрачаючи у виробітку норм і заробітках. Кращий слюсар сьомого розряду тов. Мотолецький у лютому при повному настої робочих днів заробив лише 282 карбованці. Токар шостого розряду Іван Петрусь заробив за місяць 374 карбованці.
 Рішуче треба покращити на заводі і справу технічного нормування, утворити нормативи на обробку деталей і в першу чергу деталей до тракторів.
 Зборажський ливарно-механічний завод має змогу і повинен ліквідувати свій борг перед сільським господарством області. Треба тільки, щоб його керівники по-справжньому зрозуміли роль свого підприємства у готуванні до весняної сівби, а облмісцевпром і Збаражський райком КП(б)У допомогли заводу позбутись хиб в організації виробництва.
	І. Раєвський  Директор Збаражської МТС.
	А. Бражник.  ("Вільне Життя").