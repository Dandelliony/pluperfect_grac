	Слово Сталіна між нами...
 Однотонно шуміли високі дерева. Вітер гнав на південь обшарпані шматки хмар. Навпроти пробирався сріблястий місяць, а на заході ще не зникла сонячна позолота. Горизонт був обведений червоною крайкою. Зимовий вечір швидко оповивав село сизими сутінками.
 Тимко Борисюк вийшов на подвір'я і довго роздивлявся на вечірні мальовничі краєвиди, що будили багато думок і спогадів. Та нині згадки потонули в бурхливому морі палких почуттів.
 Село також не затихало. Гомін нісся по вулицях, пісня лунала понад берегами річки Стрипи. Славну історію має ця невеличка річка. Саме в цьому місці, де тепер розкинулось село Присівці, Богдан Хмельницький вибрав зручну позицію для наступу на польську шляхту, форсував болотисту річку і пішов на штурм кріпості Зборів.
 Гордяться цим присівчани, хоч немало лиха принесла їм ця "зручна позиція". В першу імпералістичну війну. втікаючи від наступаючих російських військ, якими командував генерал Брусилов, австрійці дощенту спалили село. Під час Великої Вітчизняної війни німецькі загарбники також думали використати цю "зручну позицію", але довелося їм поспішно втікати. Правда, вони встигли спалити немало хат. Та село тепер знову відбудовується.
 Вслухається Борисюк в пісню молоді, і шумлять хвилюючим потоком думки, переносять до серця слова пісні:
	"Слово Сталіна між нами,
	Воля Сталіна між нас".
 Він мимоволі простяг руку до кишені - газета там дорогоцінна, - а губи шепотом повторили: "Слово Сталіна між нами". Борисюк щойно перечитав промову товариша Сталіна до виборців. Прості слова змалювали перед ним грандіозні картини великої боротьби і перемоги. А в тих словах все, все до найменших дрібниць, є тим, про що довгими ночами зимовими думав Борисюк.
 Тепер його мрії про майбутню долю села про долю своєї сім'ї несподівано набули реальних рис і стали на твердому грунті. Він не зміг би більше сидіти дома, не поділившись своїми думками з іншими селянами. Тим більше, що село також було схвильоване великими словами вождя. Адже, недарма сьогодні молодь така співуча.
 Бориськ вийшов на вулицю і попрямував до хати-читальні. Там, певно, сьогодні багато людей буде. Якже в такий час сидіти дома?
 По дорозі він нагнав прославленого на всю околицю коваля Петра Івановича Фельдмана та його приятеля Антона Марущака. З ними сьогодні Борисюк бачився в кузні, але привітався знову, бо почував до коваля особливу повагу. Відповівши на привітання, Петро Іванович запитав:
 - Промову Сталіна читали?
 - Авжеж. До єдиного словечка, - відповів Бориськ. - І знаєте, як прочитав, то неначе світ новий мені відкрився.
 - А так, так, - ствердив коваль, - прості слова, а таку силу мають...
 Вони підійшли до хати-читальні. Вітер шугав по задвірках, підмітав занесену снігом стежку, гойдав верховіття тонкої смереки, яка виструнчилась біля входу. Тут вони зустріли сільську агітаторку Ксенію Щербет, що розмовляла з бабусею Лідією Гоменюк.
 Бабуся влучила зручну хвилину, коли Ксенія Іванівна йшла мимо її двору, і вирішила розпитати про все що найбільше турбувало. Землі шматок їй дали, а обробляти нічим, бо вона стара, недужа, т о щоб не забували про неї.
 - А ще, - добавляє вона, - чула я, що слово Сталін таке мовив людям, що нам самим по-одинці господарювати зле, а краще згуртуватися, тоді можна, ніби, її машинами землю обробляти. То й я також не проти... Хоч стара вже, але потрохи допомагатиму в роботі.
 Так, розмовляючи, бабуся провела Ксенію Іванівну аж до хати-читальні і, зупинившись, розповіла про тяжке минуле. Багато нещастя вона зазнала, багато горя сьорбнула: і цісарське, і шляхетське ярмо носила. Польські жандарми чоловіка вбили, а німецькі загарбники хату спалили. Все це підірвало її здоров'я. Тільки на одно вехо трохи чує бабуся, а на очі зовсім погано бачить. Всім серцем тепер відчула вона, що нові часи настали, що радянська влада принесла щастя людям, і скоро-скоро не будуть злидні гостювати в селянських хатах. Так і пояснює їй Ксенія Іванівна, що віднині люди заживуть по-новому. Задоволена бабуся повертається додому.
 Борисюк разом із іншими зайшов у хату-читальню. Дві кімнати заповнені людьми. Одні тихенька розмовляють, інші читають свіжі газети. З третьої кімнати крізь зачинені двері чути голосне читання. Там молодь репетирує п'єсу.
 Біля столу з газетами, журналами, брошурами сидить голова земельної громади Михайло Покуш і про щось тихо радиться з головою сільради Яковом Добушем. До них підходить Лука Бойко. Він повідомляє, що зійшлися всі селяни і вже можна поговорити про справи господарські.
 Голова земельної громади стверджуюче хитнув головою і підвівся.
 - Товариші селяни! - Почав він. Присутні затихни і приготувались слухати Покуша:
 - Палко відгукнулося наше село на Звернення партії більшовиків, і на передвиборчу промову батька народного Сталіна, але тепер і ще, і повсякденно треба нам говорити про це. То є визначений нам шлях до кращого життя, до щастя. Певно, вже всі прочитали в газеті слово вождя, добре усвідомлюючи собі те і знають, яка то велика правда про нас, про наші мрії-сподівання. Ми відгукнулися і словом, і ділом. Заздалегіть підготувалися до весняної сівби. Усі селяни зробили очистку насіння. Інвентар у нас відремонтований. Все, що треба, ми робимо, щоб добитися високого врожаю. Буде в цьому році й озимина. Там того року вкралося нещастя величезна кількість мишви знищила наші посіви. Одноосібно ніхто не міг навіть з шкідником боротися, а громада було незгуртована. А в великому господарстві до такого не допустять. Отже, всім треба думати, як нам об'єднатись краще... Хочу тут нагадати слова великого Сталіна.
 Він узяв газету і прочитав:
 "Тільки велике господарство має можливість застосувати нову техніку., використати всі агрономічні досягнення і дати якомога більше товарної продукції".
 - В цьому велика мудрість, - продовжував голова земгромади. - Віками отак товчемося на своїх моргах, в злиднях живемо, а як розбагатіє хто, то тільки за рахунок інших... Своїм мудрим словом наш рідний Сталін показує нам правдивий шлях до заможного і культурного життя. 
 Присутні уважно слухали промову голови. У кожного в серці живими струнами відзивалися слова вождя, але не кожен мав сміливість висловити свої почуття, думки. Тому багато селян ділилися думками між собою. За всіх вирішив сказати Тимко Борисюк. Він підвівся і, мнучи од незвичності в руках шапку повільно почав говорити:
 - Гадаю, товариші, що всі так само, як і я, не раз мріяли, щоб нам заможніше жити, щоб у нашому селі був гарний клуб, кіно, гарна школа, щоб наші діти вчилися і не були такими, як от ми, безпросвітними.
 Уже що правда, то правда - у великому колективному господарстві врожай на нашій плодючій землі, самі побачите, подвоїться. Що сказав наш батько Сталін, так і буде. І його слово між нами буде завжди провідним... Отак я думаю...
 З усіх боків почулось схвалення цих слів. Немов стверджуючі слова Борисюка, з сусідньої кімнати почулися слова пісні:
	"Слово Сталіна між нами.
	Воля Сталіна між нас".
 То співала щаслива, радянська молодь.
 У той вечір розходилися присівчани, сповнені великими надіями. Вже місяць був десь на край неба, коли Борисюк прийшов додому, нашвидку повечеряв і ліг у ліжко, але не міг заснути. Чулися йому слова лагідної і хвилюючої пісні. Роїлися в голові думки про майбутнє, що допоможе селянам позбутися злиднів і жити культурно.
	Ілько Горошківський
 с. Присівці, Зборівського району.
	Заст. відповідального редактора П. Мельніков