Закінчимо навчальний рік з високою успішністю
	Учителі й учні Тернопільської залізничної школи №16 активно готуються до перевідних іспитів та випускних екзаменів. По всіх класах проводиться повторення програмного матеріалу. Ще в квітні були проведені контрольні роботи з метою виявлення знань учнів, щоб при повторенні поглибити той програмний матеріал, який недостатньо засвоєний учнями. Контрольні роботи з мови і літератури, історії, математики та інших предметів виявили, що учні непогано оволоділи званнями.
	Підготовка до іспитів проходить різними методами. Під час повторення на уроках широко використовується наочне приладдя. Особливо дбає про унаочнення матеріалу викладач фізики М. Мамонов. Він разом з учнями 7-го класу виготовив динамомашину, електромотор, систему блоків, відремонтував багато іншоге наочного приладдя. Силами учнів виготовлені географічні карти, таблиці з мови, діаграми з історії.
	Найкраще організована підготовка до закінчення навчального року в 3 «А» класі, з яким працює вчителька Т. Тугарінова. В цьому класі висока успішність, зразкова дисципліна. Педагогічна майстерність учительки сприяє швидкому й твердому засвоєнню матеріалу.
	3 особливою наполегливістю готуються зустріти випускні екзамени на атестат зрілості учні 10 класу. Вони добре розуміють, що при успішному закінченні середньої школи перед розкриється широкий шлях до вищих навчальних закладів, де вони зможуть здобути улюблену професію радянського інженера, пілота, лікаря, вчителя.
	Вчителі й учні прикладуть всіх зусиль, щоб навчальний рік закінчити з високою успішністю.
