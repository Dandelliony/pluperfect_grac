Радгоспи повинні вести перед у підготовці до жнив

Найважливіше значення в підготовці до жнив у радгоспах має своєчасний і високоякісний ремонт механічних засобів виробництва - тракторів, молотарок та іншого сільськогосподарського інвентаря.
Ця робота мала бути вже закінченою. Але так не сталось. На 1 червня в радгослах області ремонт комбайнів проведено лише на 40 процентів, локомобілів - на 44, снопов'язалок - на 28,5. Особливо загрозливий стан створився в Хоростківському радгоспі, більше 1.500 гектарів.
До цього часу тут ні комбайн, ні локомобіль, ні снопов'язалка не відремонтовані.
Цей радгосп має добру майстерню, яка обладнана токарними верстатами і потрібний для ремонту інструмент.
Однак, через погану організацію праці, занепад трудової дисципліни і відсутність соціалістачного змагання серед ремонтних робітників, майстерня не забезпечує своєчасного ремонту машин.
Не краще справа з підготовкою до жнив і в Білокриницькому радгоспі, де директором тов.
Харченко. Тут також ремонт комбайна, снопов'язалки, жатки та локомобіля ще не закінчений.
В жодному радгоспі не ведеться підготовка до боротьби з втратами під час збирання хлібів.
Ніде не взялися за виготовлення зерновловлювачів, соломокопнителів до комбайнів тощо.
Велике значення в справі проведення збирання врожаю має правильна розстановка машин і людей.
Для цього потрібно заздалегідь мати робочі плани. На жаль, в жодному радгоспі робочі плани до цього часу не складені.
В Зозулинецькому і Підгаєцькому радгоспах і в радгоспі Підгайчики до складання робочих планів досі навіть не приступали.
Трест радгоспів (директор тов. Корчемний) повинен негайно вжити заходів, щоб підготувати радгоспи до жнив.
Треба допомогти відстаючим радгоспам як в ремонті машин, так і в складанні робочих планів.
Спеціалістів тресту слід закріпити за радгоспами. Треба зробити все необхідне, щоб радгоспи вели перед у соціалістичному змаганні за зразкову підготовку до збирання врожаю першого року нової сталінської п'ятирічки.