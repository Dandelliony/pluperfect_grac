Слово стахановця - закон
	Перед виїздом на поля колгоспів імені Сталіна та Хрущова всі трактористи моєї бригади уклали договори на соціалістичне змагання з трактористами бригади №1 за виробіток 250 гектарів на трактор при нормі 150. Ганна Сапелюк змагається з Стахом Фенциком, Юліан Биць - з Недотятко, Юліан Мелимука-з Баландою. Напарники всіх цих трактористів також змагаються між собою.
	З перших днів польових робіт ми стали добиватись, щоб кожний трактор перевиковував денну норму. Двом тракторам це вдавалось, а третьому - ні. Трактор, на якому працюють Мелимука і Рачук, привезений з Чортківської МТС, працював з великими перебоями. Довелось у полі ремонтувати його заново. І тільки після того, як ми самі відремонтували, він став виконувати і перевиконувати норми.
	В гарячий час польових робіт машини працюють по 20 годин на добу. Зупиняємо ми їх лише при передачі зміни (о шостій годині ранку та о шостій годині вечора) і на час проведення технічного догляду.
	Заправку машин робимо в час передачі зміпи. Тоді ж я особисто роблю регулювання клапанін, перевіряю шатунні підшипники і магнето. Потім оглядаю роботу трактористів, які змінилися, перевіряю якість і кількість зробленого.
	За якістю нашої роботи пильно стежать голови колгоспів, бригадири, рядові колгоспники. І всі вони залишаються задоволені. Не було жодного випадку браку.
	Першість серед трактористів моєї бригади весь час тримають тов. Биць та його напарник тов. Андрушків. Вони виробили своїм трактором 136 гектарів. Друге місце належить Ганні Савелюк та її напарникові тов. Яблецькому, які зробили 122 гектери.
	Попереду для тракторів ще багато роботи. Судячи по темпах, яких ми набрали під час весняної сівби, можна з впевненістю сказати, що свого слова трактористи моєї бригади дотримаються.
