Готуються до весняної сівби
Включившись у соціалістичне змагання на честь виборів до Верховної Ради СРСР, селяни села Добровляни, Заліщицького району, до дня виборів зобов’язалися завершити підготовку до весняної сівби. Добровлянці звернулися з закликом до всіх селян району наслідувати їх приклад.
До 10 лютого хлібороби села Добровляни зобов’язались відремонтувати 45 плугів, 5 сівалок, 50 борін, підготувати 350 центнерів посівного зерна, вивезти на поле добрива, навчити ходити в ярмі не менше 90 корів, відкрити в селі 2 лазні та фельдшерсько-акушерський пункт.
Свої зобов’язання добровлянці виконують успішно.
Добре проходить підготовка до сівби і в інших селах району. Так, в селі Касперівці вже відремонтовано 18 возів, 38 плугів, 140 борін та культиваторів, одну сівалку. У трьох сільських кузнях на ремонті працюють інваліди Вітчизняної війни т. т. Глуховський, Калакайло та старик-коваль Василь Тимофійович Гліген.
У селян Михайла Кушнірика, Михайла Сподарика та інших організовані громадські зерноочисні пункти, де вже очищено 250 центнерів насіння.
Рада земельної громади на солі з головою тов. Франком подбала про організацію в селі 72 супряг та вивезення на поле добрив.
День виборів у радянський парламент селяни Заліщицького району ознаменують завершенням підготовки до весняної посівної кампанії.
