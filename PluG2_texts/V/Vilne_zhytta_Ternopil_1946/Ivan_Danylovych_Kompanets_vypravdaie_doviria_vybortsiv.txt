Іван Данилович Компанець виправдає довір’я виборців
Раніше я жила на Чернігівщині, де в той час жив і працював Іван Данилович Компанець. Робітники, колгоспники та інтелігенція Чернігівщини добре знали Івана Даниловича і шанували його як керівника, що всі сили віддавав боротьбі за справу трудящих. Про тов. Компанця добра слава залишилась серед трудящих Чернігівщини. Вони обрали його своїм депутатом до Верховної Ради УРСР.
На Тернопільщині вірний син більшовицької партії і радянського народу тов. Компанець самовідданим служінням Батьківщині заслужив пошану і довір’я робітників, селян, інтелігенції. Під час тимчасової німецької окупації нашої області він був у передових лавах борців за визволення української радянської землі від гітлерівських загарбників. Тепер Іван Данилович скеровує роботу партійних, радянських і господарських організацій області на відбудову народного господарства, на покращення добробуту трудящих.
Тов. Компанець гідний великого довір’я трудящих. Я з радістю віддам за нього свій голос.
