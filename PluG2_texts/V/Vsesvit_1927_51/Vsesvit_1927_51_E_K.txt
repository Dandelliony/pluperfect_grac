СТАЛЬ ЯК ЗОЛОТО
ЗОЛОТО стало людям за матеріял для оздоб та грошей —" тому, що воно не іржавіє і через те не втрачає своєї ваги.
Зі зростом матеріяльної культури людства зростала й потреба на золото для технічного призначення. Тим часом велика вартість золота не давала змоги використати його в потрібній мірі. Тому цілком зрозуміло, що наука й індустрія вже давно шукали штучної заміни золоту. Для того дослідники брали найбільш ріжноманітні метали і хемічним обробітком їх досягали певних результатів. Але результати ці завжди мали значіння тільки для обмежених галузей застосований, аж поки за основу не взято було звичайне залізо.
І от, після кільколітніх дослідів та планово переводжуваних спроб, проф. Штраусові та др. Маурерові в лабораторії Круппа в Есені пощастило нарешті в 1912 році виробити сталь, що так само не іржавіє, як і золото. Сталь цю названо „Ніроста", від німецького nichtrostender Stahl. 
Ніроста це — стоп заліза з хромом і нікелем. Залежно від домішки цих елементів розріжняють дві нірости: VM— з 13 —18% хрому та невеличкою кількістю нікелю і VA —з 18 —25% хрому та 6-7% нікелю.
Перша група нірост, вироблювана під марками VM, V1M, V3M, V5M, вживається в індустрії там, де досі вживано міцних хроміальних сталей—на корбові вали, шатуни, клапани то-що. 
Особливо слід тут відзначити вживання V1M —нірости для турбінних лопаток. Тут ніроста стоїть вище золота, бо золото не могло б витримати сили тиску на лопатки від води чи пари. На малюнкові бачимо лопатки з нірости і з 5%-ної нікельної стали. В той час як ніростяним лопаткам після трьох років
роботи не сталося жадної зміни, нікельні лопатки поіржавіли до повної непридатности. 
З VM нірост виготовляються тепер рушниці, що їх уже не треба чистити. Для предметів, що вимагають особливого гарту— от як бритви, ножиці, пилки, кулькові підчіпники то-що вживається ніроста V 5 М.
Предмети з нірост групи VM повинно добре шліфувати і навіть полірувати.
Друга група нірост-VA—зовсім не потрібуе шліфування і витрумує всі кислоти й щолоки навіть коли їх нагрівати. Нірости VA добре волочаться, чому з них роблять найбільше рури. Тим що вони, як те золото, не надають рідинам ніякого смаку, їх вживають у харчовій індустрії, на кухенне причандалля молочні бідони, чайники, сковорідки, кастрюлі, ножі, ложки і т. д. Всі ці предмети тільки миються водою, чистити їх уже не треба. Особливо добре ніроста VA придалася німцям в пивній промисловості і зокрема в експорті пива, бо в ніростяних бочках пиво можна ще й пастеризувати.
Надзвичайну ролю ніроста мав відограти в медицині, як матеріял для ріжного хірургічного знаряддя. І це тому, що ріжні, напр., ножі можна виготовляти і надзвичайно тверді, і пружні, і просто м'які. В останньому випадкові лікар в разі потреби зможе по подобі гнути струмента, не боячися зламати його.
Спеціяльно оброблена ніроста широко вживається також на виготовлення штучних зубів. Завдяки її витревалості коронки й містки виходять у два рази легші, ніж золоті. Вже більш 60 тисяч чоловіка мають штучні зуби з нірости, чимало навіть понад 10 років, і ніхто не скаржився. 
Останнє поле застосовання нірости —це звичайні пера і автоматичні, що Їх доcl роблено тільки з золота з ірідієвим вістрям. Як виявилося на досвіді, ніростяні автоматичні пера навіть практичніші за золоті, а ціна їхня без порівняння нижча. Ніроста народилася тільки якихсь 15 років тому, а вже завоювала собі видатну ролю і в промисловості, і в буденному житті.
