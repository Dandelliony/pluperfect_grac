ЖИВА ГАЗЕТА „ВЕНТИЛЯТОР"
ЖИВУ ГАЗЕТУ „Вентилятор" організовано з драмгуртка 7-ї тютюнової фабрики в листопаді 1923 р. Після кількох удалих виступів у клубі і випуску 3 номерів, газету постановою правління союзу після перегляду було реорганізовано в союзну.
Газета почала вести планомірну продуктивну роботу. Кількість виступів збільшилася до 10 —l5 на місяць. Колектив обслуговував головним чином харчові підприємства, клуби, будинок відпочинку, підшефну частину і виїжджав у райони.
Скрізь виступи викликали великий інтерес і проходили з великим успіхом, про що свідчать записи в книгах думок про виступи і замітки в газетах.
З грудня 1926 р. „Вентилятор" почав культивувати естрадну форму, намагаючись влити в неї новий зміст. Випущені 4 естрадні програми весь час прогресували в розумінні відходу від старої естради й утворення сучасної.
Тепер програма комбінована: ораторія на політтеми (Червона армія, 10 Жовтнів), водевіль і пародія, фізкультурні і кілька естрадних номерів. Кількість виступів останніми часами доходить 20 —25 на місяць.
Колектив складається з 16 чол. робітників і службовців. 
Вживаючи ріжних театральних форм, „Вентилятор" намагався бути завжди злободневним, відгукуючись на всі біжучі моменти, як, напр., календарні кампанії!, в'їзди союзу, колугодна кампанія, перевибори ФЗК, режим економії і т. д.
За весь минулий період було зроблено 580 постановок. Про якість їхню найкраще говорять рецензії клубів військових частин, адреси, піднесені колективові і почесний квиток клубу м. Вовчанського.
З вересня цього року газету „Вентилятор" перейменовано в „Театр сучасної буфонади і естради".
На наших фотографіях — деякі сцени з постановок театру, присвячених десятим роковинам Жовтня.
