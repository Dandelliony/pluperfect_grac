КАМ'ЯНЕЦЬ НА ПОДІЛЛІ
На крайньому Сході України на високій скелі—острові, оточеному навколо річкою, стоїть надзвичайно цікаве місто.
Природа надала цим місцям надзвичайних форм, людина використала, пристосувала ці форми до своїх людських потреб і виросла на голій скелі, серед густих лісів та неосяжних, безмежних степів фортеця — Старий Кам'янець на Поділлі.
Кам'янець вражає вас всім своїм зовнішнім виглядом, своїми вузькими вулицями, будівлями, архитектурою та старовиною.
Старовина всюди; старовина на кожному кроці. Старі мури Кам'янця, його вежі, фортеці та всі пам'ятки старовини —в величезним Історично-культурним музеєм.
Старі похмурі вежі та мури неприступної фортеці оповідають за минуле, рясно полите кров'ю та сльозами десятків поколінь. Всі ці багаті ріжноманітні залишки старовини яскраво свідчать про цілі сторіччя трівожного життя прикордонного міста. Тут навколо цих мурів стрівалися віч на віч європейська і азіятська культури, мусульманство і христіянство, Україна і Польща.
Легендарне засновання Кам'янця, звичайно, губиться в туманній делечині віків. На мапі, складеній іще Птоломеєм, згадується місто Петридава (Petra — камінь). В усякому разі, в другому сторіччі нашої ери Кам'янець був одним із стародавніх міст Дакії.
Фактично заснували Кам'янець у другій половині XIV сторіччя брати Коріотовичі. З часів жахливих татарських погромів, що зм'яли на свому шляхові всі культурні здобутки тогочасної людности, турецькі орди, що мали в свому роспорядженні вільний люд з Волощини, Молдавії та ін., а далі боротьба України й Литви з Польщею зробили Кам'янець надзвичайно важливою прикордонною фортецею. На кілька століть Кам'янець робиться осередком, звідки організовуться всі походи на татар та турок.
Польсько-литовська унія віддав року 1463 Кам'янець Польщі.
Про неприступність Кам'янецької фортеці ПОЛЯКИ створили низку легенд.
Легенда оповідав, що року 1621, коли турецький султан підступив до Кам'янця, бажаючи забрати його, спитав —хто будував цю фортецю? Бог дивною природою — відповіли йому. То нехай бог і бере її, — сказав султан і відступив від Кам'янця.
Та ця «легенда» пішла димом через 50 років. Гетьман Петро Дорошенко визволивши Україну з польської неволі пішов у підданство до Туреччини.
12 серпня 1672 року турки вдерлися на Поділля, а через чотирі дні фортецю, що її «захищав сам бог» було взято військом Магомета IV.
В'їзд султана Магомета IV до Кам'янця був тріюмфом переможця.
Султан верхи в зеленому, пишному одягові в супроводі поважних урядовців і пашів прямував до катедрального костьолу, вже переробленого на мечеть. Султан вступив до нового мечету з прапором у руці. На тому прапорі було вишито дату захоплення Кам'янця.
Замісць церковного дзвону залунав заклик муедзіна. Тоді ж на майдані було схоплено восьмирічного хлопчика Петра Ястрежемського, приведено до мечету і в присутності султана обрізано. Тим і закінчилося турецьке свято — перероблення костьола на мечет. Разом з тим з усіх христіянських храмів було знято хрести, взято 800 хлопчиків до яничарського війська, а 300 найкращих жінок до гаремів.
Втрата Кам'янця потрясла Польщу до основ.
Польський король Ян Казимир умер з горя, коли довідався про захоплення «вартового христіянського миру». Сучасник, відомий проповідник Млодзяновський писав: «Затряслася і наша люба Польща, зрушилися наші стовпи, бо великий стовп Кам'янець впав».
Скільки великою була громадська туга свідчать тогочасні вірші, записані в одній рукописній книзі:
«Подолля ревне зітхав Україна тяжко ридає О тим Кам'янче городі давнім, Що бував на ввесь світ славним.
Теперя в тобі зостають турки з татари Де твоя слава, Кам'янче старий!»
Польща намагалася відібрати Кам'янець, але всі спроби не мали жодного успіху. Турки міцно засіли в Кам'янці. Зремонтували мури, фортецю та інш. І лише через 27 років, 1699 року, після перемог царя Петра над турками, на підставі Карловицького миру, Кам'янець було повернуто Польщі.
Підчас свого панування турки залишили дві пам'ятки. Вони збереглися й до наших часів майже без змін.
Це мінарет цікава будівля, збудовуна турками поруч тимчасового мечету — катедрального костьолу, та так званий турецький амвон.
Його зроблено з двох цілих шматків білого мармуру, з чудовою тонкою різьбою.
Він являв собою дивний твір невідомого скульптора.
В Кам'янці все вражав, все дивує, бо це місто сповнене надзвичайного контрасту, мішанини сучасного з минулим, новини з старовиною.
Білі плями будинків вигадливо кинуто поміж скель, де тільки була хоч яка можливість приліпити, притулити хатину. І суворі вкриті мохом, сиві величні руїни старої фортеці, веж і мурів стають іще суворішими, щ е більше похмурими поруч білих хатин.
Навіть краса і гордощі Кам'янця, його бульвари та сади, що зеленок) стрічкою простяглися понад кручами скель, не зменшують цього контрасту.
Тільки на весні ці руїни оживають, перероджуються і робляться прекрасними в грі дивних фарб.
Руїн не пізнати.
Вони зміняють свій похмурний вид.
Пишний весняний килим химерно й рясно вкривав скалічені боки старої фортеці, її вежі, мури та вали...
А потім руїни знову завмирають і терпляче чекають свого весняного щорічного коротенького відродження...
