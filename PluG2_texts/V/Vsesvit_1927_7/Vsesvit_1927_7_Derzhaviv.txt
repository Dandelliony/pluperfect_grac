НОВОВІДКРИТА «АТЛАНТИЧНА» КУЛЬТУРА В АФРІЦІ
Афріканських негрів довгий час звичайно вважали за цілком первісних дикунів з головним промислом підсмажувати й жерти своїх одноземців та сусід, а також і побожних християнських місіонерів, що приносили з собою і дарували їм коштовні «скарби цивілізації». Була думка, що коли негри й мають де-які початки культури, то це тільки «первісна» або «передісторична» культура, що походить ледве чи не від кам'яної доби, нездатна на самостійний розвиток і грунтовно відмінна від культурних здобутків «історичних націй» взагалі та сучасних європейців зокрема. Через що таке упередження і досі існує, це пояснюється обмеженістю культурного обрію європейської буржуазії: мовляв, коли негри ходять напівголі (а бува й зовсім голі), не вірують у єдиного бога, не знаються з сучасними формами буржуазної родини, державою, грошовим господарством то-що, то значить вони — «варвари», їхня мізерна «культура» негідна жодного порівнання з «історичними культурами освічених народів». А як що це так, то тут природно виникають практичні висновки: з людьми .первісної культури», що навіть не дійшли ще логічного думання (а як що покинути їх на призволяще, то ніколи й не дійдуть), нема чого панькатися. Коли вони не розуміють власної користи та противляться європейським «культурникам», то можна і навіть годиться, спонукувати їх силоміць сприймати славнозвісні «дари цивілізації». Як що в наслідок цього «сприймання» від тубільної людности нічого не залишиться (частину винищать, а частина сама вимре з голоду, алкоголю та завезених європейцями хвороб), то й це не біда: вони, мовляв, однаково стряли на такім низькім рівні розвитку, що їх загибель буде непомітна. Нема чого й казати, що така думка вельми вигідна для колоніальної політики західно-європейського імперіялізму. Не дурно ж вона повсякчас виявляється в сучасній авантурно колоніяльний белетристиці, в «екзотичних» кіно-фільмах, то-що. Проте, сучасна наука починав доходити зовсім інших висновків про культурний рівень афріканських негрів. Надто багато зробила в цім німецька етнографія, бо німці ж від 1914-го року позбавилися колоній, і тепер практично не зацікавлені тим, щоб ставити афріканських тубільців за кровожерних дикунів, своїм розвитком недалеких від мавпи пралюдини. З цього виникав раптова зміна в оцінці негритянської культури і зовсім нові методи й способи її вивчення. Кінець-кінцем виникають все нові й нові несподіванки: культурні властивості, що здавалися раніш забутками найгрубішого варварств — насправді це залишки стародавніх культур, історично звязаних з давнім Єгіптом, Індією і т. д. Відкриваються давні джерела інтенсивного культурного життя в нетрах Сахари, Судану, в Центральній АфрІці. Надто ж корисні наслідки дало досліджування гвінейського узбережня (Ашанті, Дагомея, гірло Нігера, Камерун), де німецькі етнографи зі славетним афріканістом Лео Фробеніусом на чолі відкрили існування прадавньої своїм походженням культури, названої ними «атлатичною». Це зразок новішого культурного рівня, що його взагалі тільки можна досягти без письменности. В цьому можна її поставити поряд (як і де в чім іншім) перуанської культури давних Інків, зруйнованої еспанськими «конвістадорами». Так само як і остання, «атлантична» культура має виразно позначений теократичний характер (сполука світської і духовної влади в руках численних жерців), відмінно проти інших негритянських культур має складний пантеон богів і велику мітологію, стоїть уже на ступні міського життя (у великих містах округи Йоруба майже 200.000 мешканців) і досягав високої досконалости в мистецтві фігурної та портретної скульптури. На думку деяких вчених, атлантична культура мав звязки з давніми етрусками, що панували в Італії перед Римом. І справді є аналогічні риси в релігійних уявленнях і обходах. Найхарактерніша споміж них—і ніде більш в Афріці не трапляється —це гадання по тельбухах людських жертв. У всякім разі географічне становище цієї культури, її майже виключно надбережне розміщення примушує гадати, що вона була занесена до Африки морем з західного водозбору Середземного моря (не пізніше 8-го віку до нашої доби) вздовж північно-афріканського берега Атлантицького океану. Звідсі походить і назва її — «атлантична». Цим морським шляхом давні картагенці та фінікійці вивозили з гірла Нігер а чорношкірих невільників і золотий пісок. У біблії згадується «країна Уфаз», що славиться достатком золота. Це є місто Іфе, релігійний і політичний осередок атлантичної культури, де Фробеніус як раз перед війною зробив роскопки. Знайдено в цих роскопках уламки статуй з терракоти, гідні порівнання з шедеврами античної і сучасної портретної скульптури виразністю і доконаністю стиля (напр. голова морського бога Олокуна з характерним головним убором).
Ці статуї походять з прадавньої давнини. Сучасна гвинейська скульптура втратила портретний характер, зробилася надміру стилізованою, зберігши, однак, виразність і живість в людськім образі. В формуванні людської постаті ця стилізація переходить часами в навмисну витворність і неприродність.
Як ставляться Європейці до Африки, надзвичайно характеризує те, що власне ці продукти утрированої стилізації славилися в Европі як зразки «дитяче-наївного» і «примітивного» мистецтва, і цією особливістю своєю вчинили де який вплив на футуристичну скульптуру. Навпаки, у формуванні тварин і в декоративній пластиці (дерев'яна посудина в вигляді риби з людською головою) атлантичне мистецтво стоїть і донині на вельми високім рівні мистецького смаку й умілости.
Звичайно, загальний стиль цього мистецтва здебільшого чужий нашому художньому сприйманню. Але це не дає нам права ставитися до нього погордливо, як до «дикунського» і забувати, що тут самостійно виросло визначне і своєрідне мистецтво. А як що за останні віки свого існування воно спинилося в своїм дальшім розвиткові, то винний цьому насамперед «культурний вплив* європейських «цивілізаторів», цеб-то здебільшого руйнування та винищування стародавніх культурних осередків. В Африці європейська культура повинна ширитися поруч самостійного розвитку здорових елементів тубільної культури. Західно-європейській буржуазії це завдання, видно, не під силу і навіть не на користь їй. Отже, тим більше повинен буде про це подбати її майбутній спадкоємець — міжнародній пролетаріат.
