Рибалки стародавнього озера
Невеличке Тинеріадське озеро, що лежить у Галілеї і має 14 міль довжини та 6 міль уширш, займав площу всього 85 квадратових міль. Мертве море знаходиться на 394 метри нижче за Середземне море; ще нижче лежить Тиверіадське озеро, — майже на 700 метрів нижче від рівня Середземного моря. Озеро це оточено навкруги скелями та пригарками, які вкрито роскішною піною підтропічною рослинністю й вони виглядають досить декоративно. У водах цього озера є сила-силенна риби, ловитва якої в чи не єдиний засіб для місцевого населення євреїв та арабів — здобувати собі на прожиття...
На березі росташовано і єдине, стародавнє місто — Тиверіада, що налічує 8000 мешканців, а них 6000 євреїв та 2000 арабів. Населення м. Тиверіади швидко зростає. Підсоння Галілеї надзвичайно жарке, — в червні часто-густо трапляються дні з 1° 105 (по Фаренґ.) в затинку. Коли в це провалля, в якому залягає Тиверіадське озеро, вдераються вітри, то озеречко робиться справжнім бурхливим морем, по якому ходять сердиті чорні хвилі з білими гребінцями. Особливо сильні бурі припадають на початок весни та на пізню осінь. Частіше ж озеро буває спокійним, рівним наче люстро і чарівними ночами, тілько місяць снує свої срібні мережки...
Біля міста збудовано невеличкий мол та причали для човнів. Після війни на озері опинилося кілька невеличких моторних човнів.
Ніщо так не вражав мандрівника по цих давніх землях, як вигляд стародавніх, примітивних човнів, що ними користуються рибалки, підчас ловитви.
Човни надзвичайно примітивні з одним вітрилом й можуть підняти від 6 до 8 чоловіка. „Головний порт“ у м. Тиверіаді нараховує таких човнив із 20. Отже ці човни та сама ловитва риби галілеянами нагадує біблейські картини. Рибалки додержуються тільки двох стародавніх способів ловитви: з човна, або ж прямо з берега за допомогою ручної сітки.
Нещодавно цей промисел зазнав тяжкої кризи, коли в кінці війни турки, шукаючи провіянту для армії, глушили рибу гранатами та піроксиліном. В наслідок цього масового знищення риби, кількість числених пород Тиверіадського озера значно скоротилася. Проте, коли рибна ловитва була, мовляв, нормалізована, кількість риби збільшилася й тепер цей промиесл займав довоєне положення. 
З човнів рибалки закидають величезні сітки й наче-б то „волоком“ тягнуть їх до берега, завше із значною добиччю...
Ранком, коли лишень починав сіріти чорне південне небо і ляже поверх далеких гір Бітітюд біла ніжна смуга — тоді рибалки збираються на ловлю риби. В своїх старовинних убраннях, по берегу снують тіні, лагодять свої примітивні мережі, човни, чути притишені розмови. Під ногами шелестить пісок і ворушиться хлюпаючись, мов жива, вода.
Так само готувалися тут на ловлю і п'ятсот років тому. Чомусь сюди зовсім не попали відомості про нові засоби ловлі риби. Консерватизм цих людей якийсь особливо дивний. Тіж самі старовинні вбрання, чудернацькі примітивні човни як примітивне їхнє життя.
І це особливо дивує мандрівника. Бо ж у цих людей так мало бажання поліпшити засоби ловлі риби. Правда, що й можливості до цього не має. Бо рибалкам ледви вистачає впійманої риби на прожиття. А більшу частину цієї риби з них забирають за податки.
Зразу тільки витягли сітки — тут з'являються дрібні зборщики податків і частину впійманої риби забирають.
І так ведеться здавна. 
Ось може тому еаме, що скільки б не впіймав риби, все‘дно більшу частину її забирають, може тому рибалки так недбало ставляться до поліпшеьння засобів здобуття риби.
Мабуть тому, що ці люди такі забиті і всіма забуті, вони рухаються так поволі, як кажуть, „ніби не своїми“, такі повільні рухи, такі притишені кроки, мов вени все підкрадаються щось несподівано схопити.
Або задумливо стоїть он один на березі і своїми великими примруженними очима міряє далеку даль.
Смугляве лице і сухий ястребиний профіль, сухі гарячі очі, тремтять, сіпаються м'язи на лиці.
Здається, що він зараз стрибне, на когось кинеться, крикне нелюдським криком.
Але ж він спокійно повернувся і починає лагодити свою круглу сітку. 
Онде він любесенько з берега закидає круглу, щільну сітку, по краях якої причеплено грузило. До середини цієї сітки протягнута довга шворка. Рибалка хлюпає босими ногами па воді попід берегом, держачи напоготові у лівій руці... сітку. Помітивши „зграю“ чи „хмару“ риби, рибалка обережно посовується до неї, або ж сам чекає, щоб риба наблизилася до нього. Тоді зручним рухом він накидує на рибу свою сітку. Гризило раптом тягне її до долу. Рибалка швидко сіпає за шворку й... наче кисет спід тютюну, затягує края сітки. Рибка велика, і маленька, всяка у мішку. Ці біблейські рибалки збувають свій лов здебільш в околицях по селах або ж спродують на базарі у м. Тиверіаді. Найбільш смашною їжою вважається риба св. Петра. Буцім то, це риба тої самої породи, ще св. Петро з неї витягав грошики, наче брав з ощадної каси. Справді ж ця риба належить до звичайної породи, що нагадує і розміром, і смаком доброго українського окунця — вона має звичку тримати в роті свою власну ікру, а далі й малесеньких, молоденьких рибок. Там є й цікаві арабські камбали, що кричать, коли їх узяти до рук. 
Здавалося б тиша, спокійно сиди собі на бережку, ніякого лиха не зазнаючи. 
Одначе, „володичиця морів“ — цивілізована Англія, що однією рукою влаштовує „національний очаг“ для євреїв на руїнах стародавнього царства, другою рукою озброює арабів й спровоковує бійку, погром.
Здавна вже існує ворожнеча поміж арабами та євреями. Ця ворожнеча стара, давня. Ця ворожнеча йде із-за території на релігійному грунті. Ясно ж що біднота, як арабська, так і єврейська не ворогують поміж собою. Бо їм не до ворожнечі. 
Ті злидні, що обсіли їх пранцями більше з'єднують бідноту, ніж заставляють ворогувати. А надмірна праця, мізерні заробітки — притупляють, взагалі, всякі бажання.
Бо хоч збоку здається ніби тут так легко здобувати собі на прожиття (навіть склалися подібні легенди) все ж там жебраків і бідноти мабуть більше, ніж де в інших країнах. Арабська, єврейська біднота мандрує з одного містечка в друге, а безвладдя і розбещенність багатіїв та колонізаторів дає можливість знущатися з цих заляканих людей.
І ось те тихе життя, іділичне життя Тіверіадських рибалок лише з боку спокусливе й мирне. Насправді з ними поводяться так само як і з іншим заляканим місцевим населенням. Насправді, рибалки можуть що-дня чекати наскоків і розбишацтва з боку сильніших за себе розпалених національною ненавістю, що її розвиває „культурна Англія“.
Ворожнеча, крівава ненавість, безумовно криє в собі хижацькі наміри багатіїв. Де який час життя йде тихо, мирно. Але тут з'являються ті, хто хоче заробити, загарбати собі зайвий шмат землі, або відняти поживу в інших. Це багаті араби.
Та вони працюють під могутньою рукою „цівілізованої“ Англії, що одною рукою будує ніби ілюзійну єврейську державу, а другою хоче знесилити як євреїв так і арабів і „нацьковує“ їх один на одного. Роспалює ту ворожнечу, що давно їснує поміж цих двох національностів.
Ця ворожнеча завжди переходить у кріваві сутички, в різню.
А англійські дипломати та намісники потирають руки. О, хіба вони винні, хіба винна „миролюбна“ Англії, шо ці дикі люде ріжуть один одного що вони вирізають цілі села і кров струнками тече по пісках. Вони не винні і „умивають“ свої скрівавлені руки. Вони затуляють вуха, коли чути зойки матерів і плач дітей.
Нещодавно тиша і спокій, та біблейські картини цієї землі — околиць Тиверіади — були зрушені жахливим зойком матерів, — бо вбивали їхніх дітей, крівавими подіями, збройними та запеклими сутичками між арабами та євреями, яких стравила поміж себе цивілізована Великобританія.
