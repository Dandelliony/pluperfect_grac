МОТРОНІВКА-КУЛІШІВКА
СЕРЕД пам'яток нашого минулого, що були зруйновані в часи громадянської війни, увагу звертає на себе чернигівський хутір Мотронівка-Кулішівка. Колись звичайний собі тихий закуток, де „з давних давен“ жила стара українська дина Білозерських, відомий тепер майже кожному чернигівцеві, а був навіть такий час, коли на нього дивилася ціла Україна. Це було тоді, коли тут жив і творив один із визначніших піонерів української культури — Пантелеймон Олександрович Куліш. Облітавши цілу Україну, Польщу й Росію, побувавши навіть поза кордонами, опинився нарешті серед густолистих кленів Мотронівки, де при світлі воскової свічки сам згорав, як та свічка. Бачучи, як „темно ще на дворі“, він в одній своїй особі був — письменник, поет, критик, історик, перекладач, учений, редактор і видавець. Вірячи в краще прийдешнє, не зважав на те, що навколо нього не було нічого, що свідчило б про щось інше, ніж те, що було до нього але, проте, не сумнівався, що воно мусить бути. Правда, іноді його брала, властива йому, нетерплячка й тоді він починав шукати собі прихильників серед росіян та поляків, чим оборював своїх прихильників з українського табору, що одного разу відкинуло його навіть від цілого українського табору, що одного разу відкинуло його навіть від цілого українського загалу. Але будучи навіть цілком самотній, він ні на одну хвилину не залишав тієї праці, що на його думку мала стати підвалиною культурної будови велитенського прийдешнього.
Тому з неменшим захопленням перекладав драматичні твори Шекспіра, як писав і свої власні твори, знаючи, що на полі культури все колись знадобиться. Звідци й особиста самооцінка
„Я не поет і не історик, — ні! — 
Я піонер, з сокирою важкою, 
Колючий терен в рідній стороні 
Вирубую трудящою рукою“...
Так він допрацювався до 14 лютого 1897 року, коли самотньо зійшов у могилу, залишивши після себе величезну духову спадщину, що починаючи „Чорною радою“ і кінчаючи „Кулішівкою,“ має для нас велику культурну вартість. Цими вартостями гаряче турбувалася його дружина, Олександра Михайлівна з родини Білозерських, рідна сестра видавця „Основи“ — Василя Білозерського (письменницьке імення — Ганна Барвінок), яка всі останні літа свого життя віддала праці свого чоловіка.
Виключно її стараннями було утворено в чернигівському музеї Тарнавського куток Куліша, де було зібрано багато друкованого та писаного матеріялу, але найбільше діло її рук,— це музей ім. П. О. Куліша у селі Кинашівці, ЩО біля Борзни й недалеко Мотронівки-Кулішівки. Тут було зібрано все чим Куліш „жив і дихав“, а саме: книжки, часописи, рукописи, листування, малюнки альбоми з фотографіями всіх „шестидесятників“, серед яких особливу увагу всіх відвідувачів заслуговував альбом „Дружба , що його дерев'яну оправу з артистичною різьбою виконав сам Куліш. В цьому альбомі можна було побачити майже всіх тих, що тепер оздоблюють собою сторінки історії української літератури, а втім „старшого і весільного боярина' (Тараса Шевченка), що „так незабутньо промовляв на веселлі“ Куліша і Барвінок.
Будинок музею мав де-кілька просторих кімнат і всі вони були повнісенькі Кулішевої спадщини, що вабила до себе людей ріжного стану й віку не лише з нашої України, але й Галичини, де Ганна Барвінок мала багато своїх прихильників. Особливо багато сходилося та з l і злилося до Матронівки-Кулішівки, де в затінку густолистих кленів стояла уквітчана Кулішева могила. 
До цієї могили, найбільше з'їздилися ті колишні діячі українсько культури, що могли і вміли дійсно цінити цього велетня духа, велетня волі й роботи. І там в тіні кленів, біля затишної могили Куліша, вони знову набіралися сили для роботи, підчас царського режиму. Правда, там були ріжні люди, але головним чином були ті хто вмів цінити Куліша.
Дбаючи про пам'ять Куліша, Ганна Барвінок кожного року прибувала на магилу в день його народження (пост.ст. 27 липня) і той день став настільки відомий, що їхали навіть зі Львова й тоді затишна Матронівка-Кулішівка гула-гомоніла Кулішевими словами про те, що — 
„Скоро світ буде, 
Прокинуться люди“..,
Лютилася чорна сотня, скаженіла поліція, але пам'ять Куліша була непорушна, бо на сторожі стояла товаришка його праці, яка не могла ні одного кроку відступитися від того, що було змістом її життя.
Та більш усього турбувалася вона тим, щоб ще за свого життя побачити повне видання Кулішевих творів. Відмовляючи собі в найпотрібнішому, спродала Матронівку-Кулішівку, залишивши за собою лише кленовий гай, де була могила Куліша й де сама хотіла спочити, — стягла біля 12.000 карбованців і взялася за працю. На жаль, недавно, невідомо з яких саме причин, запросила вона до редагування цілком чужу до української літератури людину, Київського проф. А. Каманіна, якому разом з матеріалами передала й гроші, але який, замісць 24 томів, що мали бути, видав усього лише три томи й заявив, що „справа скінчена“... 
В той час справа справді була скінчена. Здоров’я Г. Барвінок стало зовсім підупадати, наслідком чого з'явилася сила боргів серед яких (5 серпня н. ст. 1911 року) вона й померла. Поховано її у Мотронівці-Кулішівці поруч могили Куліша, як вона божала, але ніхто не подбав про збереження Кулішевої спадщини й тоді роспочалося формальне нищення — як музею, ак і того всього, що належало до нього.
До часу революції це добро ще якось зберігалося давніми приятелями Ганни Барвінок, як от Ілько Дуб'янський, але коли все сплелося в один крівавий клубок, то очевидно було не до того. Кулішеву спадщину знову роскидано по світу, ба, навіть знищено й цілу Матронівку-Кулішівку.
Користуючись тимчасовим безладдям, хтось вирубав кленовий гай і спустошив саму Кулішеву могилу. Десь уже аж у 1925 році згадали про це дані приятелі Гани Барвінок і тоді цим зацікавилися відповідні революційні установи м. Борзни, які тепер турбуються про те, щоб зберегти Кулішеву пам'ятку. *)
Очевидна річ, що в запалі громадянської боротьби все могло статися, але тепер, коли настала доба великої культурної відбудови, спустошена Мотронівка-Кулішівки мусить знайти своїх опікунів. Найкращий засіб її збереження, — це утворення колективного господарства, члени якого, безперечно, дбали б про могили.

