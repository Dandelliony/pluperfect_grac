ПРАВЛІННЯ ДНІПРЕЛЬСТАНУ
В середині лютого Правління Дніпрельстану виїздило на місце будівництва, щоб установити роботи першої черги. Оглянувши план майбутніх основних і допомічних технічних споруджень. Правління остаточно затвердило проект зі змінами, що запропонував інж. Купер.
На весні цього року почнеться будування всіх допомічних підприємств із таким розрахунком, щоб у другій половині року приступити до основних споруджень — греблі, електростанції, шлюзів і нового залізничого містка.
В цьому році на будівництві працюватиме біля 3 тис. робітників. Щоб забезпечити їх житлом, Український уряд передав Дніпрельстанові в с. Кічкас 100 будинків. 3 10-го квітня почнеться загальне переселення с. Кічкас на нові участки, а житлові помешкання буде використано будівництвом. Зараз уже приступлено до ремонту будинку та заводських корпусів, що нині не працюють, і їх пристосується під помешкання для робітників.

