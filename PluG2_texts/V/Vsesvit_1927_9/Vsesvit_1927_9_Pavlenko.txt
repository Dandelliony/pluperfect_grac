ЇХНЯ ТВОРЧІСТЬ
Ось уже довгий час вони — тема для щодених розмов, для преси. Вони викликають велику увагу з боку уряду й суспільства, їх бояться, їх женуть, їх часом уважають за «безповоротно загиблий елемент». «З них нічого вже не буде» - каже байдужий обиватель.
Але чи так же це?
Чи приглядаючись до цих нещастних «безпритульних», «неповнолітних правопорушників» по дитбудинках, реформаторіумах і т. д. не спотерігали ви серед них незвичайно здібних і талановитих дітей і підлітків? Хто хоч трохи працював серед цих нещасних дітей, той добре знає, що вони тільки долею та умовами часу змушені були вести таке життя.
Тут ми наводимо приклад, як можуть ці неповнолітні злочинці виявляти себе в такій складній галузі життя, як мистецтво. Здається, що мистецтво таке дадеке мусить бути від цих знедолених істот. У київському реформаторіумі було отворено невеличку майстерню образотворчого мистецтва для «в'язнів» підлітків. Інструктор цієї майстерні, молодий талановитий художник Олександр Рубан, підійшов до справи викладання мистецтва не старою традиційною методою, а цілком по-новому і наслідки мав надзвичайно гарні. В основу роботи О. Рубан поклав принцип масовий, виробничий. Він не з того почав, щоб дати своїм учням олівці та фарби та змусити їх малювати. О. Рубан підійшов з іншого боку. Він росповів учням про те, як робляться всі малюнки, що їх бачили всюди ці пілдітки, як малюнки друкуються т. д. На простих деревляних шматках дошки навчитель показав, як вирізується найпримітивнішим способом кліше і як воно відбивається на папері. Як треба спершу зробити малюнок і т. д. З надзвичайним захопленням і увагою ці молоді «злочинці» взялися до праці. Ні матеріяльна скрута майстерні, ні брак струменту не зупиняли їх. Треба вміти володіти різбярським ножем, треба додержуватися відповідної композиції малюнку —з усім справлися ці підлітки. На шматках вільхової дошки робили вони кліше старими способами українського стародруку, і сам керовник майстерні, талановитий майстер гравюри, дивувався збідностям своїх учнів. Ось він радить їх намалювати, потім вирізати кліше, а потім навіть зробити відбитки на папері з картин свого недавнього минулого життя, і наведені тут малюнки зроблено з малюнків цієї серії, виконаних найбільш «безнадійними» підлітками. Ними ж вирізані й кліше. Тут він і «кимає на доштю» і «ширмачить» по місту, тут його веде «мільтон» до реформаторіума, ось і сам реформаторіум із школою, клубом, майстернями. Але думка цих юнаків сягає далі.
Вони малюють картини свого життя і в майбутнім. Там, за мурами цього реформаторіума, підліток бачить себе вже молодим робітником на заводі, далі він червоноармієць. Мріє цей «зіпсутий» підліток бачити себе й робфаківцем і хоче бути навіть таким «умним», як той промовець, що його бачив і чув безпритульний під час маніфестації в місті, дуже художньо й цікаво виконують і окремі плакати на примітивні завдання.
Що було б з юнака, що з такою любов'ю працював над вирізуванням цього кліше, коли б була змога хоч би в тому київському реформаторіумі працювати в друкарській майстерні? (бо, її розуміється, там немає).
Цінна, жива й цікава метода викладання О. Рубана в київському реформаторіумі, скільки нам відомо, — єдина спроба на Україні, і можна думати, що вона не лишиться винятком, а послужить прикладом для інших подібних установ.
Не сухої, нудної старої методи науки малювання треба вживати, працюючи серед цієї надмірно живої частини дітей. Ця ж невеличка низка малюнків «неповнолітніх прапорушників» ще зайвий раз доведе нашому суспільству, які можливості приховують у собі ці бродячі брудні маленькі люде.

