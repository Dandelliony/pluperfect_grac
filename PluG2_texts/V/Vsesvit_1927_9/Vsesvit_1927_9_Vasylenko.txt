25 років одробив В. Стефаник на полі української літератури. В одному з автобіографічних творів своїх так змальовує він свою письменицьку й ідейно-художню місію: 
Пішов... Аж людей спіткав.
Вбиті по коліна в землю, вони в безтямній многости падали і здіймалися. Чорними долонями отрушували піт з чола і великими руками ловилися землі. Втома валила їх, вони душили за собою свої діти і ревіли з болю. Здіймалися і падали.
Він читав ті лиця і велику пісню болю на них.
«3 їх губів злизав слова, з чолі в вичитав мислі, а з серць виссав чувства. А як сонце родилося в крові і цілувало поміж довгі вії їх очі, то в його серці породилася пісня»... («Дорога»).
І наведені рядки, і що-йно опублікована в уривках автобіографія, і вся дотеперішня творчість Стефаника яскраво підкреслюють, що Василь Стефаник може останній з могіканів тієї незначної кількосте радикально-народницької, на свої часи — яскравої революційної інтелігенції, що долю свою звязувала з долею зубоженого затурканого галицького селянства, бувши сама переважно селянського походження. З піднесеним догори чолом, глибоко знаючи його життя й нужду, ішли вони служити пригнобленому селу —і цією щирою відданою службою оздобила свою добу. Але часи йдуть —цей яскравий «рід» у чистому вигляді вже перевівся. Класова боротьба, чим дужче наростаючи й загострюючись, поглинула його, рос коловши, розсіявши ворожі елементи. Отже Василь Степаник — останній з тих могіканів. З походження селинин, людина з вищою освітою та европейською культурою в кращім розуміні цього слова, в недавньому минулому депутат австрійського парламенту від радикальної партії —він зажив собі слави й популярносте своєю літературною яскравою творчістю.
За 25 років дав він лишень півсотні коротеньких мініятюрних новел-оповідань, що вміщуються в однім і то не грубім томі. Але цей том в закінченим: дуже визначним кільцем у ланцюзі українського літературного, ідейно-художнього процесу. 
Після Ів. Франка селянська Галичина на чільне місце української літератури висунула відому й славну покутську письменницьку «сім'ю» —В, Стефаника (нар. 1871 р.), Леся Мартовича (1851 —1916 р.), та Марка Черемшину (Ів. Семанюк нар. 1874 р.): В. Стефаника в ній по правді звуть батьком.
I те, що В. Стефаник виявив у своїй творчості і виховав аж до останнього часу ідеологію радикального народництва за своєї доби революційного взагалі, в галицьких умовах особливо, цей момент близить В. Стефаника з нашою революційною сучасністю, хоч у житті ця радикально-народницька ідеологія й збанкротувала, а її місце давно зайняла ідеологія класової боротьби пролетаріяту.
Але це тільки один бік цієї маркантної літературної постати. Другий бік —це майстерство В. Стефаника. Ці обидва боки— єдине й нерозривне ідейно-художнє єство Стефаникової творчосте —не можна навіть абстрагуючи розривати їх один від одного.
Бувши натхненним поетом галицької провінції Покуття — стилізуючи злегка своє слово покутським провінціялізмом, беручи звідти теми для своїх писань Стефаник не залишився письменником провінції, а навпаки виніс свої твори на досить широкі й для українського письменника світ. Він дійшов зеніту в галузі майстерносте слова взагалі і майстерносте оригінального імпресіоністичного письма, поєднуючи її з гостротою психологічно-побутового спостереження над гнобленим у капіталістичному розвитку селом. І ще: він схоронив у творчості кревну любов до того села.
3 погляду майстерносте Стефаник був видатним учителем не тільки для своєї згадуваної «школи», але й для багатьох інших видатних українських письменників, навіть таких, як М. Коцюбинський.
У Стефаника майже виключна селянська тематика. Попередня народницька реалістично-натуралістична література дала багато картин селянського гіркого життя за капіталістичної доби. Письменники ці дали широке полотно, поклали основні риси й фарби, але вони не мали засобів відтворити на цьому полотні глибоко й правдиво те, що звуть селянською психологією, «душею —не могли змалювати психічних рефлексів, реакцію окремих селянських типів на ті чи інші події в селянському житті. А ці саме моменти, психологічні нюанси й відрухи тільки й довершували реалістично-натуралістичне, часто схематичне, полотно з селянського життя. В. Стефаник взявся за цю роботу і блискуче її виконав. В цьому його відмінність від близьких його попередників, але в цьому ж і тісний з ними звязок.
Твори попередників, їхні традиції (особливо І. Франка), були за вихідний пункт у творчій роботі Стефаниковій. От чому за імпресіоністичною манерою лежить психологічно-реалістична суть в творах Стефаника: душевні рефлекси, відрухи, конфлікти й настрої у Стефаника здебільшого нерозривно ув'язано з їхними причинами, соціяльйою основою. Через це не можна віднести Стефаника до письменників декадансу, підупаду.
Справді бо. Значна частина творів —це глибоке відтворення психічних рухів того селянина, що його умови трощать, руйнують, примушують, переживши руйнацію, йти з ними, а там поволі виплекують глибоку ненависть до багатих, примушують навіть на бога гримати, бунтувати. Цікаво, однак, що Стефаник умів доладу вибирати об'єкти для змальовання тих чи інших настроїв, але там, де йому доводилося брати селянина взагалі або селянина заможного, спостерігається більше невиразности, більше психологічних моментів, дуже слабо ув'язаних з соціяльною своєю основою.
Дуже цікаві сторінки з останньої війни, якїї сприймав галицький «мужик». Тут чується вже виразніше і національний мотив. 
І, нарешті, дуже характерні з новел —це ті, що в них Стефаник примусив заговорити селянську дитину. Перед очима Стефаника два покоління селян —ті, що перед ними одна перспектив — труна, і ті, що перед ними життя й боротьба. На останніх уся надія і села, і самого поета. Тому вони й говорять, як дорослі. Стефаника ідеалістична критика називала «талантом жорстоким», «співцем самотности туги і суму», а творчість його «чорною прірвою».
З другого боку його відривали від народницької ідеології, називали письменником з рафінованою душею й т. інш.
Всі ці модні словечка й епітети мають за собою хіба що поверховий та суб'єктивний розгляд його творчости. Перша група слів і епітетів — результат декадентської критики, закладеної у нас небіжчиком М. Євшаном. Аналіз творчости, ба навіть опис тематики Стефаника, відкидав думку про приналежність Стефаника до поетів декадансу, упадку. Адже ідейною основою творів його є кращі традиції Франка й Драгоманоза, якась зворушнива любов його до селянських навіть «жорстоких» характерів, звязок більшости психічних рефлексів з первопричиною —все виключає можливість навіть припущення про упадочний характер творчости Стефаника.
Далі, про народництво. Безперечно, Стефаник в основі народник. Народництво в свому розвиткові переживало ріжні етапи і в останньому свому етапі воно мало моменти заперечення тому, що було в початковім його етапі. Таким моментом є й відсутність ідеалізації села загалом, вживання не поверхової, а глибоко-наукової методи спостереження та відтворення життя села. А з другого боку деякий «учет» класового розшарування його, хоч і не марксистський «учет». Відношення Стефаника до міста, до машин і т. д. викривав народницьку основу його ідейно-художніх концепцій. Вся ідеологія останнього етапу Народництва сприяла й тому, що Стефаник став яскравим і незрівняним поетом села тієї доби, що закінчує свій круг у Галичині.
Ось чому твори Стефаника треба не тільки читати, а й вивчати.
Майстерство композиції, застосоване в них письменником, висока культура слова, будуть довго ще джерелом, звідки черпатимуть нові покоління письменників.
