Будуємо школи.
8-й Криворізький З'їзд Рад вже зазначив потребу будувати нові школи і поставив це питання на всю його широчінь перед населенням округи. Скликаний спеціально в шкільній справі пленум Окрвиконкому затвердив проект будування 123 нових шкіл по окрузі.
До цього року усього дітей шкільного віку на Криворіжжі вчилося 39% дитячого населення такого віку.
Радіус шкіл був дуже й дуже великий, досягаючи иноді 10 і більше верств.
Вселюдне навчання, бажання селян віддавати своїх дітей до шкіл вимагає збільшити шкільну сітку по окрузі.
І на цю справу Криворізький Окрвиконком звернув ту належну увагу, що її й потрібує до себе справа народньої освіти.
Як тільки пленум Окрвиконкому затвердив проект будування 123 нових шкіл, почали надходити прохання окремих громад, що не увійшли в сітку шкільного будівництва, включити їх до плану, і це дало 35 нових заяв. Будування шкіл почалося з весни 1925 року. Окрвиконком своєчасно розробив типовий план шкіл на дві класи, коритар, і помешкання для вчителів. Окрвиконком постановив зробити все можливе в місцевих умовах. Зруйновані і напівзруйновані маєтки бувших поміщиків постановлено використати, як будівельний матеріал, що його перевозили самі селяни до місця будівель. Вся робота шкільного будівництва йшла з величезним піднесенням. Селяни брали найдіяльнішу участь в допомозі шкільному будівництву, навіть конкуруючи поміж себе. На загальних зборах ;ю селах для роботи шкільного будівництва висували кращих уповноважених. Під школи давали кращі місця для будівель.
Селяни допомагали владі не тільки морально, а й матеріально: організовували добровільний збір грошей, брали участь у будуванні шкіл. За приблизним підрахунком, допомога селянству виявилась у сумі 400 тисяч карб.
Про підсумки роботи шкільного будівництва вислухано доклад на останньому пленумі Окрвиконкому, що констатував широкий розмах округи в цій галузі роботи: засновано 110 шкіл, з яких 60 збудовано наново, 50 впорядковано і 48 шкіл має бути закінчено на майбутній рік.
В багатьох пунктах Округи школи збудовано вперше за увесь час існування даного населенного пункту.
Радіус між школами в окрузі зменшився до 2-3 верст . Дітей в окрузі цього року вчитиметься 75%. Нарівні з будуванням нових шкіл по всій Криворізькій окрузі, наново відремонтовано всі старі школи.
«Більше шкіл, більше грамотних, кожна цеглина, кожна колійка, кожне слово, що організує волю маси на шкільне будівництво, допоможе розвиткові нового культурного життя в селі. Обов'язок кожного свідомого громадянина Криворіжжя — вкласти і свою частку в справу виконання шкільно-будівельного плану в нашій окрузі», так сказано у відозві від імени Окрвиконкому до всіх трудящих Криворіжжя. І свій обов'язок Криворізькі робітники та селяни виконали.
Окружний пленум Виконкомів висловив подяку населенню округи за участь в справі шкільного будівництва. Особливо відзначено з цього боку Широківський район, де збудовано 10 нових шкіл.

