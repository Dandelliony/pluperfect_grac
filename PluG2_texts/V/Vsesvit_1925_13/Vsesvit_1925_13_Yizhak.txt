Молоді паростки
Ось і село. Вузенькі вулички. Криві провулки. Поламані тини. Огороджені іржавим колючим дротом двори—невеликі вкриті соломою хати, з садками, городами. Скрізь- — жвава робота. Ось на току молотять. Там перечищають зерно на трієрі. А он два малесеньких хлопчики ворушаться біля віялки.
Повільно, обертаючи свої крила меле млин — вітряк. Валка підвод чекає черги.
А ось і старий-старий парк, зі своїми каштановими, тополевими алеями, соснозим гайочком, з великим чистим ставом, берегами якого тягнуться правильними шерегами столітні дуби. Чутно чіїсь дзвінкі тоненькі голоси. А ось і майданчик перед великою кам'яницею, де декільки груп дітей у коротеньких біленьких вбраннях граються під доглядом виховательки.
Ми —в селянських дитячих яселках. Великі кімнати старого „дворянського гнізда" нині власність села. Тут виховуються сільські діти, весело бігаючи й пустуючи по зеленій траві.
З раннього ранку до вечера тут діти найбіднішого селянства, що працює на полі і не має змоги доглядати за своїми дітьми. Дуже гарне харчування, купання, гри, прогулянки, діпіння, читання, пісні, повний гіґєнічний догляд 4-ось що дають притулки дітям.
Весело серед них. Багато тут цих маленьких карапузів, пустотливий, веселий сміх яких далеко лунає по парку. Дзвенять усюди і в кімнатах, і біля ставу і в садку, як дзвоники, їхні голоси.
Ось група дітей ліпить, під проводом виховательки „коняку". Вихователька вчить, як треба ліпити. Діти не спускають з неї очей. 
—А очі де треба намалювати, очі коняці? — цікавиться білявеньке хлоп'я, років п'яти з блакитними виразними очима. 
— Тьотю, я хочу ліпити, сам хочу, — відгукується другий. 
—І я, і я буду ліпити! — роздається з усіх сторін.
Вихователька задовольняє бажання малят і всі починають ліпити „коняку".
А он там у мальовничому куточкові саду грають в „Лисичку", в „Зайчика". Але ось дзвоник кличе на обід. Після обіду відпочивають на сонечкові.
Потім знову гра, читанка, прогулянка. Гарно тут, привільно дітям трудівника-хлібороба.
Іх смагляві обличчя б'ють здоров'ям.
Кріпнуть вони тут. Завідуюча притулком знайомить нас з помешканням, упорядкуванням, устаткуванням. Ось кімната для купання, де дітей яких приносять вранці матері, обмивають, одягають у чисту казенну білизну й одежу, і передають до консультаційної...
Тут оглядає їх лікар, важуть їх та передають патронажній сестрі. Велика світла опочивальня зцілим шерегом ліжок, зі свіжою постільною білизною.
Тут відпочивають немовлята. А для великих дітей опочивальня в саду.
Проходили кімнату для занять з дітьми. На вікнах „твори" їхні: „конячки", „зірочки", „півники".
На стінах малюнки. Ось і кухня. Скрізь чистота й порядок. Далі завідуюча показувала різні чудові куточки парка, саду, де діти під доглядом виховательок грають, будують „хати", „клуні" й инш. Неохоче йдуть діти додому, подобається їм у притулкові.
Матерям довго доводиться їх умовляти. Дуже часто й залишаються тут, хоч яслі й збудовано лише для денного їх перебування.
Спочатку, в перший час заснування притулка селяни ставились з недовір'ям, боючись, що „дітям буде погано там“, що „хто його знає, що будуть робити з ними там“, що „доведеться платити за дітей" і т. и., і т. и.
Але коли на свої очі пересвідчились у тім чудовім догляді, у тому піклуванні про дітей, харчуванні, що їм дають, вони лише тоді переконались у користі цих притулків і почали приносити дітей. 
Вечоріло. 
Різко рознісся в повітрі гудок паротяга і десь далеко відгукнулась луна. 
Ми поїхали иншою дорогою, певні найкращих вражінь. 
(Диканька на Полтавщині).