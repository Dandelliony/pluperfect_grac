ДЕ МОЖНА ПОБАЧИТИ МОСКВУ
Нигде кроме, как в Моссельпроме»,—ця фраза зробилася найпопулярнішою в Москві. Вона уславила повсюдний моссельпром. Вона уславила й автора—Володимира Маяковського...
Жадний з його віршів не поширився так, не запав так твердо в пам'ятку та в устах народніх, як цей загально-вживаний зразок рекламного мистецтва... «Нигде кроме, как в Моссельпроме», — Це зробилося гаслом найбагатшої універсальної радянської фірми, сюжетом кінофільми («Папиросница от Моссельпрома»), рефреном вуличної, веселої пісеньки...
У вітринах. На цигаркових коробочках. У газетчиків. На шоколадних плитках. По численних булочнях, пив'ярнях, кіосках. На машинах, пішоходах, світляних рекламах нічної Москви,— скрізь б'є в вічі й у вуха це — 
«Нигде кроме, как в Моссельпроме». 
От і зараз сиджу на «покрівлі», на Великому Гніздиковському 10. На одинацятому поверсі по-над землею. 
Колись цей височений будинок був відомий у Москві під назвою Дім Нірензеє. Потім він зробився здобутком славнозвісного авантурника Митьки Рубінштейна. Внизу, у підвалі народилася баліївська «Летучая Мышь». Тут влаштовувалися славнозвісні «капусники» художнього театру. У цим будинкові — ціла епоха розквіту рубінштейнівської умілости красти та баліївської—усміхатися...
Тепер-же це-4-й Будинок Рад. Зараз у підвалі — театр Сатири дошкульний, лихий, талановий театр, а на і покрівлізагально-приступна їдальня Моссельпрому.
Вуличні ліхтарі влітку не світяться, але безліч лямпок біля воріт. Електричні ромби, трьохкутники та блискавиці — реклам над «Ларками», крамницями, кіно, трамвайними перестанками.
Ці вогні свідчать про те, що місто живе в достатку, що воно в розквіті та живе кипучим життям, що ллється в його оновлених жилах... Ці думки переносять нас до инших часів усього кілька років тому. Москва вночі сліпа, безтрамвайна. Сліпе місто. Електричні вени зовсім позаникали.
А сьогодні біжать у розтіч скрізь вогні трамвайні, миготять реклами, оновлені будинки, музика на одинацятому поверсі... 1 цей далекий прапор над Кремлем світиться, вартовий сигнал раднаркому. 
Літньої ночи Москва навіває спомини. Викликає почуття великої радосій. Ця радість за людину, що зуміла подолати своєю працею страшну сліпоту новонародженого міста... * * *
На розі страстний увесь переплутаний електричними ланцюгами, це — Будинок книги...
В одній вітрині спритний, розумний господар замісць із цегли,збудував мавзолей Ленінові з книжок. Увесь мавзолей із книжок, написаних Леніним. Не можна прирозуміти масивнішого, крем'язнішого матеріялу до пам'ятника померлого вчителя, як цей.
Літньої ночи залитої тушшю та золотими бризками, не можна пройти повз це місце не зворушившись. Електрика й книга замісць квіток над мавзолеєм Ілліча. Електрика та книга — найголовніші його заповіти...
Несамовите та крикливе життя кіно в Москві. Ось уже другий місяць «Багдадський злодій» обкрадає геть усіх москвичів... У цій фільмі бере участь чарівник американського кіно Фербенс і йде вона з типовою американською бучею та метушнею. Такої шалено-татановитої реклами Москва ще не бачила.
На темному тлі вечірнього неба, на покрівлях високих будинків виросли велетенські напівголі людські фігури, підперезані електричним поясами... В одному місці така фігура ладиться перестрибнути через бар'єр. У другому — вона розчепирила свої дужі мускулясті руки так, ніби борониться від нападу.
Не бійтися: це славетний Фербенс із фанери, «Багдадський злодій» закликає вас на свою виставу...
Довжелезні черги, позичені в 1918 року... усім кортить подивитися та пересвідчитися... Подивитися картину і послухати мулатку Арле-Тіц.. Вона виспівує що-вечора пісеньку про «Багда де - кого злодія», блискаючи сеоїми очима та добротливо усміхаючись...
1 йдеш із сеансу з почуттям великого здивування. Ми любимо все чуже, привозне навіть тоді, коли свсє талановитіше, розумніше, оригінальніше в сто разів. Тільки нещодавно показувано Москві надзвичайну фільму « Страйк », першу справжню радянську фільму, що дасть багато очок упе- ред найвизначнішим чужоземних фільмам. «Страйк» виставив
лоборант, колишній учень Мейерхольдів, найоригінальніший режисер-вигадко, режисер-винахиднік Ейзенштейн. «Страйк» на закордонному кіноринкові безумовно викликав-би цілу бучу зацікавлення.
А у нас? Від «Багдадського злодія» пустого, беззмістовного, просто нерозумного сценарія не було відбою... Картину демонструється й досі, а «Страйк» незабаром зійшов з московського екрану: він не дав збору.
Москва вдень, на Тверському бульварі, в царстві зеленої тиші, збаламученої дитячим щебетанням або піснею піонерськоло загону... Тверський бульвар тепер не той, що його змалював нам колись Андреєв у «Днях нашей жизни».
Ві більши не зустрінете тут п'яного Онуфрія, сумовитого Колю Глуховцева, сердечну Оль-Оль ..
У бічних алеях, де раніш нафарбовані пташки виспівували: «Я о-б-о ж-а-а-ю, я о-б-о-ж-а-а ю», тепер инші пісні співається. Тепер ви почуєте модну заводську співанку, що співає вся Москва: «Кирпичики»... Співанка ця дуже примітивна й мотивом нехитра та проста. Її перше почав вигравати віртуоз-гармоніст Макаров у «Лесе» Мейерхольда. Потім до неї лзова приточено, й вона загуляла по ісій Москві.
Так любовь мою и семью мою Оградила от всяких невзгод... Я фундаментом из кирпичиков, Что прессует советский завод...
У цій співанці — дещиця нової Москви. І як-же-ж вона не схожа на тую Москву, що виспівував у своїх цвілих пісеньках П'єро мокрих московських бульварів, Вертинський.
Все нове: ось у цьому новому порядкові ходіння вулицями по правому боці, у такс-моторах, у моссельпромівських вуличних автоматах.
Усе старе вмерло. Старий Андріївський — Тверський бульвар помер з- усіма його типами. Померли старі московські пісні. Усе нове пахне струганим деревом свіжою фарбою.