Лекція
Не весело на сердці у Луки Марковича. З ранку тоска гнітить його. Швидко бігає він по своїй амбулаторії, не знаходячи спокою. Стара сива голова скорено похнюпилась на груди свердлом сверлить в ній гірка, в'їдлива думка. Ніколи йому не було так тоскно, як сьогодня.
Ранком од голови виконкому принесено Луці Марковичу офіційного листа. Голова пропонував йому, хвершалові першої медичної округи, читати лекцію з приводу надзвичайного поширення тифозної пошесчи та про засоби боротьби з нею. Лекцію повинно зачитати завтра, після обіду. Місце для читання — радянський клуб. Додатково Лука Маркович попереджувався недовірливим головою виконкому, що лекцію повинно неодмінно читати і при тому—своєчасно; в противному разі, Лука Маркович, за «саботаж» мусить понести належну кару.
Зміст цього листа викликав у Луки Марковича сумні думки. Згамована людина не знаходила собі місця. Ходила, бігала, зазирала в кутки. Думки бігали за нею слідком і, ніби кліщами, хапали за серце. 
—«Лекцію читати .. Читати лекцію...» марило неотступно в голові Луки Марковича... 
—«Гм... гм... гм... Мені читати лекцію?!» Лука Маркович зупинився серед кімнати, здвигнув плечима, здивовано розвів руками: 
—«Читати... мені читати?!» Гіркий сміх скривив йому губи. 
—«Що я скажу?., з чого почну? Двох слів не можу до купи стулити. Химерно!.. Вийти до столу і мовчати...» 
Лука Маркович зупинився, обвів очима кімнату і, підвівши до гори пальця, голосно промовив: 
—Трицять п'ять років книжки не брав у руки! О!..
Сказав і злякався, —не його власний, а чужий хрипкий голос пролунав у просторі. 
— Не можна-ж обмежитись:—«Товариші! При пошесті не можна чоломкатись за руку... Треба за чистотою доглядати...» 
—А може дати таку пораду: «коли почнеться гарячка,— скоріше криги та мокрого рядна...»
Руки старого хутко пірнули у гущу сивого волося: 
—«Старий, старий!.. Дурний, дурний!.. Ось, ось!.. Трицять п'ять років не брав книжки в руки?! Дурак!.. Тьху!» 
Лука Маркович уявив собі народній клуб, битком набитий людьми. Усе село стіклось послухати поважного, дотепного медіка, за якого трицять п'ять років усі вважали Луку Марковича. Селяни, інтелегенція: агрономи, учителя... комсомолія: 
—Я знаєте, товариші, — хвалився він колись в ячейці, —в медичних науках собаку з'їв... Сучасні лікарі — підметки моєї не варті...
—«А може зріктись можна?» Солодко заворушилось в думках хвершала. 
—А ну? 
Лука Маркович, протерши окуляри, упнувся в злочинного папірця. З якого боку й як не починав читати, зміст його був злий, не гарний:
—«Обов'язково... неодмінно... ви повинні... читати лекці...» гм... гм... Повинен!?
—А як так?..—Пробував Лука Маркович читати з кінця: 
—«Лекцію... читати... повинні ви неодмінно»... 
— Повинен... Повинен... неодмінно!.. Будь ти тричі проклята! 
Лука Маркович безнадійно обвів очима навколо — немає допомоги! —«Повинен... неодмінно... повинен...»
Тоскно, боляче старому. 
Нічого не зосталося в голові у Луки Марковича: 
—«Лекція... лекція... лекція...» ворушилось у мозкові. Навкруги на підлозі, на стінах, у вікнах: 
—«Лекція... лекція... лекція...» 
Всюди — 
—«Лекція... лекція... лекція...» 
Старий почував, що голова його розвалюється на двоє. «Лекція» не вміщалась там, настирливо гонобила геть. 
— Прокляття! Прокляття! 
Лука Маркович, затуливши лице руками, завмер, пригнічений тяжким горем. Відчай поїдом їв його. Стояв він довго так. Почало безглуддя ворушитись в голові: 
—«А може до того часу клуб завалиться, або згорить?..»
Незграбні мрії, оволодіваючи мозком, почали тіснити геть стонещасну «лекцію». 
—«Він здається, не дуже міцно тримається... збудували його на швидку в «суботники»... Взяти-б пилку, попідпилювати головні стовпи... Наприклад, сьогодня увечорі ціти-б... Повалився-б, проклятий клуб... Тоді!?..»
З великою насолодою, цілковито віддався старий під владну оруду нездужої фантазії. Він, крок за кроком, твердо переконав себе в можливості таким шляхом відбігти великого сорому. Забув про гострі болі, весело бігав по хаті, розмахував руками. 
—«Так!.. Так!.. Отак!..» радів Лука Маркович, уявивши собі, падають стовпи од його пилки. 
—Пш... пш... пш... Пш. . пш... пш... водив рукою старий, допилюючи головні стовпи. 
— Ху!.. Ще оцього... У... у... у... Кріпкий! Пш. пш... пш... 
Лука Маркович, знищуючи ненависного клуба, нічого не помічав. Солодкі надії ковтнули його з головою. 
У кімнату війшла дочка з книжками під пахвою. Батькова поза, його дивовижні рухи, занадто здивували її. 
— Тато!
Ватько не чув. 
— Тато!.. Тато!.. 
—Пш... пш... пш... Ху!.. Досить!.. Усі!.. 
— Що ви робите, тато? Над самим, вухом крикнула дочка. Га?.. Що?.. —не розумів той. — Що?.. Це ти? Чому ти тут?.. Чого ти прийшла до клубу? 
— До якого клубу? Що ви верзете?
—А де ж... де-ж стовпи? 
— Які стовпи?.. Вам недужиться? Старий очуняв. 
— Лекція!.. Проклята лекція!... 
— Яка лекція?.. Про що це ви? 
— Читай!
Дочка уважно прочитала папірця. 
— От і гаразд! Давно час це зробити... Вітаю голову виконкому... Розумна людина... 
— Так читати?- Перепитав здивований батько. 
—Неодміно читати... Як можна? Люди мруть, ніби мухи в-осени...
Старий зблід, очі поширилися. 
— Геть!.. Геть!.. Геть відціля!.. Не дочка ти мені!.. Лекція ти проклята, комсомолка гидосна!.. 
Всю ніч мучився Лука Маркович. Ні спати, ні думати він не міг. Голова була подібна порожній тикві. В. ній з боку в бік бовталось лише одно — “Лекція”. В різних видах жила вона там. Ось, на мить промайнула баба, якій він давив струпа. Її раптом не стало, натомісць з'явилось щось незграбне, незрозуміле—«лекція»...
Зросли отець Антоній та почтар Бутко. Побрались за руки, пронеслись вихорем в якомусь скаженому танкові, а потім злилися до купи.
З купи випурнуло щось страховидне, чудне—«лекція». Закрутилась, завіялась страшна мара, заповнила порожню тикву і зникла, видавлюючи очі з лоба.
Перекидається Лука Марковим з боку на бік —не може заснути. Страшні незрозумілі уявища не покидають його. Розплюще очі — скрізь «Лекція»...
Каганець не каганець, стіл не стіл, — одні «лекції»...-. 
Великі, маленькі, з ніжками, без ніжок... 
На долівці, на стіні, у вікнах — лекція, лекція, і без кінця, лекція...
Під ранок забувся Лука Марковий нездужим сном. Снилось дивовижа велика, страшна...
Схопила вона старого в оберемок і понесла до гори. Носила довго, високо, нарешті, кинула на землю. Волосся стовбуром стояло, поки летів униз.
Упав, але не розбився. Глянув угору, а там «лекція» — взялася у боки кривиться, сміється...
Надійшов час читати лекцію. Не дивлячись навкруги, надзвичайно блідий, з розпухлими очима з'явився Лука Марковим. Підійшовши до столу, почав читати лекцію.
—Гр-ра-а-а-жда-не!.. 
 Т-т-т-іф... це... т-та-ка... хво-рр-р-о-ба... тре-бб-а... ль-ль оду... тт-а... та... м-м-мок-рого... р-ряд... 
Раптом замовк, озирнувся навкруги.
Більше не міг видавити з себе ні жадного слова. В горлі застряв кілок—він не припускав до вуст ні жадного згука. Намагався старий проковтнути його у середину. Кілок уперто ріс, ширився, давив серце, викликав сльозі на очі. Лука Марковим зробив останнє зусилля і знов почав лекцію. 
— М-м-м... ль-ль-ль...— щось дике, звірине вилетіло з його вуст. 
Жмут важкого, гнітючого міцно зожмав серце старого, кілок, упираючись в піднебення, давив горло, не давав дихати.
Лука Марковим ще раз обвів очима помешкання, шукаючи допомоги.
Допомога не йшла йому на зустріч. Сотні очей слухачів злились в одно велике, неосяжне око. Воно було схожим на око отця Антонія, що примостився на самому передньому ослоні. Око злібно, презирливо сміялось над ним. 
—«Не так!..
Не так старий дурень!.. Нісенітницю верзеш... Інтелегінцію паскудиш...» Лука Маркович ударився головою об стіл, покривши його сивим волоссям.
З вуст вирвався й пролунав на всю авдиторію нудний, болячий плач:
—Я... я... я... Не можу!.. Не можу!.. О-о-о!.. Не можу!.. У-у-у...