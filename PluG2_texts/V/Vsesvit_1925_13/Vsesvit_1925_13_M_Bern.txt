В Червоноармійському таборі.
(День „Змички”)..
Від Чугуїв до Малинівки, де міститься табор, ярами, озимою, верст з п'ять набереться. Чугуїв скоїть на горі біля станції. Колись це був виключно військовий форт-пост, де почувалось Аракчеївська залізна рука, де почувався увесь гніт царату. Колись, літ із 400 тому не було на Чугуївщині російських сел. Жив там „дикий нарід" — калмики, татари, киргизи, що ще лишились від часів татарського нападу. Справді дикий був нарід. Ні проїзду, ні проходу не було через їх місцевість. І в XVII сторіччі, було послано на Чугуївщину опальний стрілецький полк для „втихомирення”. А потім було збудовано і табор військовий. Існує він літ вже зо 130. Була колись тут школа гіркого військового життя. Колись бувало, слізьми гіркими провожали сюди селяни своїх дітей, чоловіків та батьків. Візник розповідав нам, як Донець, що за табором недалеко, не одну „буйну головушку", що не витерпіла військового гніту царату, в своїх водах сховав.
Було колись... А нині—яскраво-червоний табір. Стрункими лавами розкинулись червоноармійські намети й скрізь святкові гасла червоні прапори, квіти.
Сьогодня свято в таборі. Велике свято. День конституції Спілки Радянських Республік. І в цей день приїхали з міста робітники й робітниці, паровозники, веківці, шахтарі та инші, святкувати цей день разом із червоноармійцями в єдиній пролетарській сім'ї. Приїхали червоноармійські шефи—„батьки” червоноармійців, що дбають про їх культурний і матеріяльний добробут. Зустрічаються зі своїми „синками”—підшефними, балакають, розпитують про таборове життя-буття, розповідають про своє. 
Рано розпочинається життя в таборі. О 5-й год. вже встають червоноармійці. Трубить сурмак, скликаються частини, швидкий сніданок і починається навчання.
Півтора місяці тільки в таборі червоноармійці. Сьогодні вони підсумовують свої успіхи за цей коротенький час. А дійсно, успіхи є. Та сіра, селянська маса, неписьменні, нерозвинені, молоді червоноармійці, переварились в червоноармійських соках, ліквідували свою неписьменність, озброїлись політичною свідомістю й військовим знанням. Ось перевіряється знання. Швидко встановлюється радіо і скрізь по всьому світу лунає революційний заклик,— гасло, під яким не один раз ішли в бій червоноармійські частини: 
— Хай живе спілка робітників та селян!.. Ось встановлено телефоний звязок.
 Спритні червоноармійці вміло роблять своє діло. В їх руках так і кипить робота, а гості з усіх сторін оточили червоноармійців, дивуються, розпитують, на практиці бачуть, що за школа Червона армія. 
Гості розпорошені скрізь по табору, розійшлись по своїх підшефних частинах, в тісних гуртках з червоноармійцями, балакають про пережите, розповідають про минуле, порівнюють старе з новим. 
—І порівнювати нічого! — ось в куточку палко говорить червоноармієць.—Слізьми гіркими провожали нас родичі, до салдат. А нині—село знає, що піде парубок до Червоної армії, пройде там гарну школу, повернеться додому, будівельником нового життя, теслею нового побуту.
Змагання за змаганнями, гра за грою змінюються на таборових майданах. Програм свята дуже великий. Ось карнавал військової книги пройшов, зібравши гурт людей. Розділились від нього спритні червоноармійці книгоноші із щитами заповненими книжками в руках. Скрізь по табору їх зустрінеш і завжди навколо них купка червоноармійців і гостей, розкуповують книжки, а то просто передивляються.
Багато-тисячною юрбою, охопили і „хазяї й гості" трибуну. Мітинг. Міцна постать голови ВУРПС тов. Угарова, виділяється на трибуні. І всі свої - ж промовці червоноармійці і робітники, говорять про велике свято двохріччя Радянської Спілки, про змичку великий заповіт т. Леніна.
Свято кооперації також не забуто. Скрізь по табору розкинулись кооперативні фургони, торгують. Змагання кінноти. Бурхливими оваціями нагороджує публіка своїх -же братів удальців—верхівців, що беруть особливо важкі перешкоди, роблять особливо еисокі плижки. Гости з чоторьох сторін оточили місце скачок. Хвилються, відбивають настрій змагань.
День пройшов непомітно. Бачили внутрішнє життя таборове... Заходили в Ленінські намети, що в кожній частині, передивлялись червоноармійські журнали, червоноармійську літературу. А в будинкові Червоної армії, тут-ж є в таборі, вже замагання за першество з міськими воювали. Наступив час від'їзду. Провожати гостей вйшли всіх частин. Дякували міські робітники червоноармійцям за проведений час. Дякували за зустріч. А ті прохали не забувати, частіше приїздити до табору.