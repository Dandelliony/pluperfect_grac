Гамбург – порт світовий.
—«Ось і вони—ворота світу», майнуло в голові, коли після довгих пруських ланів, експрес вкотився нар чпті під величне склепіння станції «Гамбург». 
—«Поріг Европи» —«Поріг Океану»,— 
коли глянули на мене зі стін, зі скла і заліза, квадратні очі плакатів: —«Канада!»—«Африка!»—«Приємний вуаяж в льодові моря»...
Чорні пасма пароходного диму стелються повз теплі лапи пальм і холодне скло крижаних гір... 
—”Гуго Стінес Зюд-Америка ляйн!...“ 
— Поріг капіталістичної Европи. 
Після Берліну І'амбург здається тихим. Вулицю переходиш повагом. Автомобілів небагато. Проте глянте на білу бляху ззаду «Бенца», що проскочив зараз: 10, 217. (В цілім нашім Союзі десь по-над 20,000 автомобілів). Гамбург інтернаціональне місто. Але заїхавши до нього вам одразу здається, що це якесь непорозуміння. На вулиці, в трамваї, на „унтергрунді" (підземна залізниця) вас оточує всюди німець-самий, здається німець. Правда, не той звичайний німець, що ви бачили, їхавши кілька сот кілометрів через Прусію, а гамбуржанин, громадянин старої „вільної Ганзи”.
Скажіть, будь ласка!— звертаєтесь ви до гамбуржанина на вулиці;— Де тут найближче “гальтештеле” - (остановка) трамваю на Валентінскамп?.
—Гальтештеле? перепитує він.— Ідіть до першой „кверштрасе"..- Хоч я близько сам прохожу, ходім разом». 
—«Ходім разом, я покажу!»—це звичайнісінька гамбурзька відповідь, і хоч вірте мені, хоч ні, для мене вставав кондуктор з трамваю, щоб довести до першого ріжка і показати пальцем потрібну вулицю. А ввечері мені вдавалося збирати навколо себе цілі наради на тему, яким числом трамваю краще їхати, а може—унтергрундом, чи навіть іти пішки.
Привітні люди у Гамбурзі.
Якщо вам треба орієнтуватися в цілому місті, завертайте у першу-ліпшу крамницю, купіть собі, що вам треба,— панчохи там, чи сорочку, пару бананів, чи кружку пива,—і заводьте розмову. Найкраще, на тему про «спілен, стейн, спрахе». Гамбуржани дуже пишаются своєю говіркою і вважають її за найправильнішу з усіх инших. Через три хвилини розмова переходить на Україну. Якщо біля вас троє німців, один то напевне вже був на Україні „ін ахтцен яре“ (у вісімнадцятому році), і одразу він почне розповідати присутнім, яка то багата країна. Далі йдуть жарт и про те, що зараз без дозволу, на Україну ні німцям, ні. англійцям, ані французам (це справляє добре вражіння), лазити не можна, бо робітниче-селянська влада, це-„тобі не гетьман і не центральна рада".
Через п'ять хвилин ви розгортаєте план Гамбургу, всі присутні водять по ньому олівцем, виписують на папірцях маршрути, і ви виходете з крамниці з цілим писаним бедекером, попрощавшись з кількома новими знайомими.
— Який до біса ваш Гамбург інтернаціональний: у Берлині зовсім не менше японців і китайців ходить по вулицях?
— Майн гер,— відповідає гамбуржанин сідайте на унтергрунда, вставайте на Ландунгсбрюке і паняйте навколо гавані на «Зеленому пароплаві» (марка кампанії). А увечері йдіть до Сан-Паулі. Це вам—інтернаціональний Гамбург!
Ви вбігаєте з білого дня у залляте електричним світлом підземелля унтергрунду. Потяг ще стоїть. 
—„Абфарт“, — кричить голодний вартовий (після всіх оповідань про їх злиденне життя, вони здаються мені завжди голодним).—„Абфарт",— гукає вартовий підносить сигнальну дощечку. Потяг рушає. Всі двері замкнено. — Хай тобі грець,— звертаєтесь ви до вартового.—Коли другий потяг? — Через дві хвилини,—,.ту мінуте“—пояснює він і показує два пальці. Чорт-зна-що! У Гамбурзі всі вважають мене за англійця.
— Один обід по англійському,— гукає на кухню хазаїн поганенької портової таверни, коли я прохаю поїсти. Я білявий, як чобіт, але щось англійське, очевидно, в мені є. 
Потяг підземної залізниці пурнає в тунель. Повз вікон, близько-близько, завірюхою, течуть мури склепу і лавку від скаженого руху, ніби вітром, несе під вами. Лящить, як у коробку, залізо рейок і раптом обривається. Тухне жовта електрика—потяг виплигнув у більмо дня. Очі раптом поринають у далекий обрій. Чудова панорама розгортається перед вами —Гамбург-порт.
Наче від лісового пожару, сповненно імлою. З сили пароплавних труб великих і малих, ростуть і стелються чорні стовпи диму. Серед океанських велетнів, що піднесли до неба свої щогли з радіо і грубі башти труб, жуками лазять по воді буксирні катери і портові мотори. Обрій заступили високі, як церкви, руки кранів і велитенське риштовання верфів. Там народився „Дойчланд",— могутній пароплав-місто, що в ньому самої команди живе десь біля двох тисяч. Там і зараз, у залізних нетрях верфів, вмілими руками робітників зароджуються залізні велетні, закладаються тяжкі хребти океанських пароплавів, ростуть стальові ребра і вкриваються залізною шкірою борти. І через дев'ять, приблизно, місяців (як у жінки), розбігшись по слизьких дошках, врізається новонароджений залізним носом вперше в воду, і легко вспливає на пружнастих, жовтих від нафти, хвилях Ельби.
По бруку вулиці і крізь кам'яні ворота портових будов,-ви сходите по кладках на дерев'яний поміст пришибу. Тут вже велика ріка плеще біля самих ваших ніг. Тут вже коло вас починається ліс кранів, щоглів і труб, але більша частина пароплавів (а океанські майже всі) стоять під тим берегом, на пару кілометрів вправо і вліво. Середина ріки чиста; її перебігають весь час дрібні портові пароплави. Подеколи пропливає океанське страшило з океану чи до нього. Ось суне з гирла Ельби такий велетень. Чи здалеку? На кермі якийсь незнайомий прапор. Жовте сонце на блакитному полі. 
—Який-це?— питаєте в моряка-сусіда. 
— Бразілія. Бразільський прапор. А ото на трубі, чорно-біле-червоне і літера, то марка відмого Стінкеса. 
— Ви бажаєте переїхати на той бік океанських пароплавів. Звертаєтесь до гамбуржанина. Ви бажаєте до порту? Ні, не можна. Для цього треба мати спеціяльний поліцейський дозвіл і пройти через митницю. Можна лише за кілька марок оглянути порт на „Зеленому пароплаві".
Через півгодини, ніс зеленого пароплава, що на ньому ви умостились, розкидає каламутну воду “вільної гавані”. Пароплав такий зелений, як я, або попова кобила. Та проте така вже назва. З усіх боків насувають на нас чорні береги океанських пароплавів. Що там на горі,—не видно; задираєш голову, як на п'ятиповерховий будинок. Видно щогли труби та деколи через борт схиляється людське обличчя— чорне, жовте, чи біле. Дійсно, інтернаціональна гавань. 
— Японський пароплав, — пояснює помічник капітана:—на кермі біла ганчірка з червоним сонцем. Голандський пароплав. Англійський пароплав. Американський. Цей пароплав вчора прийшов з Чілі.
В гавані брязкіт і гуркіт заліза, крики команди. Навколо працюють крани. Крани електричні, як салдати, стоять по-над берегом, крани пловучі стоять під бортами пароплавів; вони простягли руки над верфями. Ось пловучий кран грузить з баржі вугілля. Раз-поз-раз із нього на стальових тросах зривається якась подвійна вагонетка подібна до роззявленої пащі допотопного звіря, й зі скреготом вгризається сталевими щелепами у вугілля. А потім повна (може п'ядесять пудів, а може й сто) летит угору, до пароплава. Ось другий пловучий кран сопе, зануривши носа у баржу. Другий кінець довжелезної труби запущено у пароходне черево—у зерно. Кран пересмоктує повітрям зерно в баржу. Кілька тисяч пудів за годину. Над верфю простягся міст якогось одинокого колосального крану. Це — найбільший кран у Німеччині. Він підіймає зараз вагу цілого залізничого потягу.
— Де-ж той ліс парусових суден, що я бачив на фотографіях Гамбурзького порту-питаю я в помічника капітана.
—Е, дядя, ваші фотографії старі. Було, правда, раніше. Он там, бачите вільне місце. Там колись, дійсно, цілий ліс щоглів був. Але було та минуло. Он те здорове, п'ятимачтове судно плавало до Чілі. Тепер стоїть, продається. Та ніхто не купує. Та й де в чорта купиш, як воно йде, хоча-б до того Чілі, півроку".
Є у Гамбурзі світове чудо гордість німецьких інженірів—Ельбтунель. Він проходить під рікою на той бік до верфів. Над глибоким проваллям входу, куди можна було-б поставити цілу церкову,— кам'яний склеп з круглою банею. Спускають величезні, як хата, ліфти. Ось під'їхав парою коней биндюжник. З громом підіймаються ковані залізом ворота ліфту. Звичні коні разом з возом-платформою в'їжджають дзвінким помостом в машину. Під'їздить з фурканням грузовий автомобіль. Підіймаються ворота другої машини. Разом з автомобілем і десятком прохожих увіходите у ліфт. Подають тяжкі ворота і вся хата з автомобілем і людьми хутко і м'яко пливе униз... 
Стоп! Знову підіймаються ворота. В обличчя віє вогким холодним повітрям. Перед вами сяють електрикою два тунелі. Вхід направо показує стрілка.
Тунель рівний, як стріла, стіни вимуровано білими кахлями) як добру галанку, і електричні лгмпки відбиваються у ньому, як у стволі нової рушниці. Тунель довгий, і йти ним нудно. Хіба перший раз, коли цікаво думати про те, що вгорі над тобою тече велика ріка і пропливають океанські пароплави. Напис в середені понелю каже, що звідси до поверхні води 21 метр. 
Другий кінець тунелю виходить у „вільну гавань". Підіймаєтесь на ліфті і зараз-же за входом бачите залізні грати. Обминаєте грати і йдете праворуч.
— Що вам тут. треба?— спиняє через хвилину вас урядовець у зеленому кашкеті: — Тут ходити не можна. 
—А, де-ж можна?— питаєте ви. 
— Можна там, за гратами, але тільки праворуч. Вліво неможна. Проходите повз другого урядовця, крізь ворота в гратах і повертаєте праворуч. Через два квартали вузенької вулички знову грати. За гратами залізне риштовання верфів. Чути, як клеплють об залізо молотки. Пливе по естокаді вагонетка.
Ззаду раптом виростає мовчазна фігура поліцая. Через хвилину поліцаїв уже двоє.—Під'їхав другий на велосипеді. Вони дивляться просто на вас. Крім вас та їх, нікого немає. Підходите до них, заводите розмову.
Коли ви повертаєте назад до тунелю, вас переганяє поліцай на велосипеді. За кілька хвилин він знову виринає з бокової вулички і разом з вами під'їздить до воріт тунелю.
— Ось вони!— гукає він до вартового на воротях. І з цього вигуку і з попередньої поведінки поліцаїв вам стає ясно, що за вами весь час стежили і що поліцаїв викликано по телефону.
Гамбурській поліції є чого нервуватися й стежити за публікою на верфях. З п'ятидесяти тисяч робітників, що працюють там, трицать п'ять тисяч — комуністи.
Не давно Гамбург не-що давно став місцем відомого повстання. Стара назва „вільне місто" набирає нового значіння. Crape місто старої купецької волі повинно з рухом історії обернутися в місто волі пролетарської.
Може не такий вже далекий той час, коли могутня рука робітника з верфів зітре білі ворота старої Ганзи з гамбургського прапору і намалює натомісць серп і молот—знак всесвітньої республіки трудящих.
Може до ціє'і великої чести доживуть ті самі прапори, що маяли над моєю головою, коли за мною їздив поліцай на велосипеді ...
А про Сан-Паулі?.. Та тут треба писати вже ціле оповідання.