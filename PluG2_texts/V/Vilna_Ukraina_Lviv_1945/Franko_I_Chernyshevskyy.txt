Франко і Чернишевський
З іменем Чернишевського зв’язана ціла епоха розвитку революційно-демократичної мислі, культури, літератури. Чернишевський продовжив, поширив і поглибив кращі революційні традиції геніального Бєлінського. З чіткою принципіальністю Чернишевський вів рішучу війну з естетизмом, епікурейським ставленням до мистецтва, реабілітував гоголівський реалізм, назвавши його іменем цілий період російської літератури; створив блискучі зразки нової максимально-об’єктивної оцінки цілого ряду класиків російського письменства.
В історії розвитку соціально-визвольних ідей в Росії і на Україні, Чернишевський зробив надзвичайно багато. Це яскраво відзначив Енгельс, називаючи Чернишевського «соціалістичним Лессінгом» великим мислителем, що так безмежно багато зробив для Росії. Особливо велика заслуга Чернишевського у справі поширення соціалістичних ідей. В цьому плані роман «Что делать?» був програмою дій для прогресивної молоді 60 — 70 — -80-х років. Відомо із спогадів Н. К. КрупськоІ, якої ваги надавав цьому епохальному творові В. І. Ленін.
З великим захопленням сприйняв роман «Что делать?» і Іван Франко. У циклі «Тюремних сонетів» І. Я. Франко згадує, що в домі Михайла Рошкевича, він вкупі з іншими студіював «Что делать?». Колись в однім шановнім руськім домі.
В дні юности, в дні щастя і любові
Читали ми «Что делать?», і розмови
Йшли про часи будущі, невідомі.
В ті ж самі «дні юності» Франко перекладає «Что делать?» («Друг», 1877 р. № 1 — 5). Зараз же після цього журнал «Друг», з перекладами роману «Что делать?», забороняється, а перекладач потрапляє до в'язниці «за пропаганду соціалістичних ідей».
По виході із тюрми «соціаліст з переконання» Іван Франко ще глибше зацікавився працями послідовного революціонера-демократа Чернишевського і захоплюється на цей раз вже його революційною публіцистикою і її використовує. «Ще 1878 року я написав, — пише Іван Франко в своїй автобіографії, — невеликий елементарний підручник економії суспільної по Міллю, Чернишевському... і по Марксу». В листі до Михайла Павлика Франко писав: «Я знов по цілим дням упиваюся економією Чернишевського». В цьому ж листі Франко висловлює жаль, що статті Чернишевського не зібрані, не пепедруковяні з журналу «Современник». «Це золото, ие статті» — пише Франко.
Про які статті йде річ? У бібліотеці Івана Франка зберігається комплект «Современника» за 1856 пік з деякими помітками певно рукою Івана Франка, вирізки статтей Чернишевського з «Современника» за 1861 р. розрізнені томи праць Чернишевського з деякими відчеркуваннями, теж певно рукою великого Каменяра. На підставі цього і на підставі деяких висловлювань самого поета можна ствердити, що Франко, крім економічних статтей, які йому були потрібні для підручника, читав статті: «Национальная бестактность», «Народная бестолковость», «Очерки гоголевского периода русской литературы», «О поэзии, сочинения Аристотеля», «Эстетическое отношение искусства к действительности», «Разбор отношений искусства к действительности», «Об искренности в критике», «Лессинг и его время», "Александр Сергеевич Пушкин", "Полемические красоты", "Основяненко. Сочинение Гр. Данилевского" та інші.
Дійсно всі ці статті — «золото». В них виявлена вся мудрість геніального публіциста, літературознавця, філософа Чернишевського. Іван Франко, як губка, вбирав в себе всю глибину думок Чернишевського і під цим впливом гартувався в борця за долю «поскрибованих» і пропагандиста ідей Чернишевського.
В 1883 році Франко пише велику статю про І. С. Тургенева («Зоря», 1883 р. № 20 — 22), де дає блискучий аналіз історичного розвитку літературного пронесу російської літератури 40 — 60 рр. підкреслює, що в цю добу провідну роль грали такі постаті як Чернишевський, Добролюбов, Шевченко — «люди чисті, чесні і вірні самі собі» (стор. 336). 1889 року Іван Франко вміщує в «Кур’єр Львовскі» (№ 223) статтю «Помилування Чернишевського». 1895 року Іван Франко перекладає поему Чернишевського «Гімн Діві неба» («Життя і слово», 1895, IV), що вийшла і окремою відбиткою з біографічним нарисом Павла Грабовського про М. Г. Чернишевського.
В різних органах, і принагідно, спеціально Ів. Франко багато разів говорить про вплив Чернишевського на галицьку молодь (Ів. Франко «Ідеї» й «ідеали» галицької москвофільської молоді» Львів, 1905, ст 11), називає Чернишевського «безсмертним великим революційним діячем», самим космополітичним із усіх російських діячів до 60-х років («Світ» 1881, № 3, ст. 56), ширить твори великого публіциста серед галицької молоді і сам безмежно захоплюється його ідеями «Аж жити хочеться після Чернишевського» — писав друг Франка М. Павлик, М. Дратманову (Переписка ІІ ст. 141). Теж саме стверджує і Євген Олесниський у своїх спогадах з університетських років, коли саме галицька молодь на чолі з Ів. Франком формувала свій світогляд на творах російських революціонерів-демократів Бєлінського, Чернишевського, Добролюбова та ін. («На зустріч», Львів 1936, № 11).
Студіювала Чернишевського не лише українська молодь. Іван Франко високо розцінював працю П. Свенціцького — польського письменника, що переклав, власне, переробив роман Чернишевського «Что делать?» і видав під заголовком «Людзє».
Нема нічого дивного, що російська революційно-демократична література, як найбільш прогресивна, передова і гостро проблемна література, приваблювала до себе читачів різних народів. Зокрема чи не більш читаний був роман «Что делать?», бо він був не лише гострою критикою старого, відмираючого, але й показав зразки нових суспільно-громадських взаємовідносин. Образ Рахметова це не лише суворий, принциповий критик старого загниваючого суспільного ладу царської Росії, але й образ нової людини, — що своєю поведінкою дає, до певної міри, шлях і метод переробки існуючої дійсності.
Іван Франко, ідучи за Чернишевським, переймаючи його ідеї, пише відоме оповідання «Моя стріча з Олексою», шо без сумніву перегукується з романом «Что делать?». Про це першим ствердив акад. Возняк М. С. в своїй цікавій праці «До соціалістичного світогляду Івана Франка» (Збірник Іван Франко "Книгоспілка" 1926 ст 143). "Моя стріча з Олексою" поодинокий документ соціалістичного світогляду Франка, що перегукується з творами Чернишевського. Так, в "Основах суспильности" можна знайти ряд ситуацій навіть образів, що напрошується на порівняння з ситуаціями і образами "Пролога" Чернишевського.
Ми далекі від т. з. "впливології", яка по суті знижує письменика. Вплив Чернишевського, Франка треба трактувати не стільки як «вплив», чи «схожість», а й співзвучність настроїв в зв'язку з засвоєною провідною ідеєю. Великий Франко приніс в українську літературу бурхливу енергію революціонера-демократа, для котрого культурна спадщина минулого є здобуток широких мас, а тепер керівництво до дії, до боротьби. Все здобуте людством треба передати якнайшвидше масі, як керівництво до дії. От чому Франко популяризує думки Чернишевського та інших культурних велетнів; от чому окремі їх ідеї і зокрема ідеї Чернишевського Ів. Франко оформлює по-своєму і б'є в одну точку загниваючого елементу світу. Коли це є "вплив", то він дуже корисний і потрібний. Тим більше, що розходжень у Франка з Чернишевським на завдання письменника не було. Таким чином учоба Франка у Чернишевського, сприймання від нього глибоких і об'єктивних поглядів є здоровий і корисний вплив без лапок, є здобуток ідейно-культурних і художніж цінностей 
талановитого учня у великого і геніального учителя.
Це ніяк не значить, що треба всюди шукати цього впливу. Було б абсолютно примітивно стверджувати, що Франко тільки тому ставився гостро до галицького органу "Слово", що Чернишевський у цей час плямував націоналістичний напрямок цього журналу. Авторитет Чернишевського в цьому питанні (маємо на увазі стаття "Начальная бестактность") мав велике значення, але Іван Франко знав за Чернишевського знав всі перипетії в Західній Україні, щоб з позиції революціонера-демократа дати оцінку всім антинародним, антиреволюційним тенденціям "Слова".
Так само було б теж примітивно зауважувати, що Франко дивиться на Квітку-Основ'яненка лише очима Чернишевського, який підкреслював невисоку вартість десяти повістей Основ'яненка.Ів. Франко не лише великий знавець, але й творець української літератури дуже добре знав місце і значення Квітки-Основ'яненка історії українського письменства і цінність таких творів як "Пан Халявський", "Конотопська відьма" та ін., водночас повість "Марусю" розцінював невисоко за її голу тенденційність.
Проте, це не значить, що дуже Чернишевського про українську літературу були для Ів. Франка не авторитетними. Франко високо відзначив Чернишевського і Добролюбова за те, що лише вони виправили помилку, допущену Белінським в оцінці Шевченка. Франко так високо цінив Чернишевського за його цілком заслужену оцінку творів М. Вовчка (Див. Франко, Нарис..., стор. 141-142 і Переписка Чернишевського. Ред. 1925 стор. 75-97).
Отже Франко поважав авторитет Чернишевського, багато дечому навчився у великого класика-критика, але завжди був самостійний, оригінальний, мав свій власний голос.
І. Романченко, кандидат філологічних наук
