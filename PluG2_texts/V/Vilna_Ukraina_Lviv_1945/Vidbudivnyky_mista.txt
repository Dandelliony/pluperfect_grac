Відбудівники міста 
Робітники і робітниці промислових артілей облпромради з великою активністю відгукнулися на заклик колективів нафтоперегінного і газового заводів про взяття безпосередньої участі у відбудові свого міста.
- Щоб виконати своє зобов'язання і якнайшвидше відбудувати наше місто, - заявляють у своєму рішенні робітники артілей ум. 8-го Березня та ім. Тельмана, - кожен з нас до 15 квітня 1945 року відпрацює на відбудові не менше як по 75 годин.
Робітничим колективам артілей облпромради визначено окреме місце для розчистки зруйнованих будинків на Краківській площі.
По 3-4 бригади кожного дня після роботи виходять на відбудову міста. Серед учасників відбудовних робіт розгортається змагання. 
Кожен робітник і робітниця борються за те, щоб якнайбільше вкласти своєї сили в почесну справу- відродження Львова. 