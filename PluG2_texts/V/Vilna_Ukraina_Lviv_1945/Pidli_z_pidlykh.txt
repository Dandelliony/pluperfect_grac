Підлі з підлих
Плазуючи перед німецьким імперіалізмом, різні угруповання українських націоналістів ще задовго до першої світової війни запродалися німцям і перетворилися в мерзенну агентуру німецьких загарбників. 
Німці, ставлячи перед собою завдання загарбати Україну, прибирали свою агентуру в націоналістичну оболонку.
Уже під час першої імперіалістичної війни в 1914 році німці при допомозі українських націоналістів створили таку пронімецьку організацію, як СВУ («Союз визволення України»), яка провадила шпигунську і підривну диверсійну роботу на користь німців. Ці підлі зрадники українського народу весь час війни провадили пронімецьку пропаганду і, користуючись всебічною підтримкою австрійської монархії, створили на території Західної України корпус так званих «січових стрільців», пославши його в ім’я німецьких інтересів на братовбивчу війну проти Росії. Отже ще з часів першої світової війни українські націоналісти активно сприяли реалізації німецького «дранг нах остен».
З перемогою Великої Жовтневої соціалістичної революції український народ вперше у своїй історії дістав можливість будувати власну державу — Українську Радянську Соціалістичну Республіку. І от на шляху до створення вільної і незалежної української радянської держави стає українська націоналістична контрреволюція, що об’єдналася на цей час навколо так званої, Центральної ради. Не маючи підтримки серед народу, Центральна рада була вигнана українським народом з Києва. Діячі Центральної ради раніше вже втоптаною українськими націоналістами стежкою шукають підтримки в німецьких імперіалістів і складають з Німеччиною в Бресті угоду, за якою Україна має перетворитися в німецьку колонію, і закликають інтервентів до боротьби проти українського народу. Своїм зрадництвом Центральна рада завдала вдару одвічним прагненням українського народу жити в союзі з братнім російським народом, стала на заваді здійсненню споконвічних мрій українського народу про возз’єднання в єдину українську державу, оскільки ця угода розмежовувала українські землі серед австрійських та німецьких загарбників. 
Німецькі загарбники, маючи велику військову перевагу, окупували в 1918 році всі українські землі. Центральна рада, яка зробила свою ганебну справу, була після цього, за німецьким звичаєм, викинута німцями на смітник. 
Український народ під керівництвом партії більшовиків розгорнув героічну боротьбу проти німців та їх агентури. Німців було вигнано з України. Разом з німцями упав зненавиджений народом гетьманський режим. Українські націоналісти на швидку руку почали перефарбовуватися. На цей раз вони створюють, так званий, уряд Директорії, яка не маючи підтримки в масах українського народу, вступає в переговори з Антантою, погоджуючись замість допомоги в боротьбі з українським народом, віддати Антанті під контроль все господарство України. Силами українського народу при підтримці братнього російського народу війська Директорії були розбиті і вигнані з України. Після цього українські націоналісти роблять спробу ще раз поміняти господаря. Вони вступають в переговори з панською Польщею, і їх представник Петлюра складає з Польщею угоду, за якою з легкої руки відступає Польщі Західну Україну і Волинь. Це була чергова зрада українських націоналістичних запроданців, які на цей раз стали польськими найманцями. Польське панство в свою чергу побажало використати цих найманців для власних загарбницьких планів, для здійснення мрій про Польщу, «від можа до можа». Але всі сподіванки і надії панів і їх холуїв на цей раз перекреслила Червона Армія, армія героічних синів російського українського та інших народів країни Рад армія, яка розгромила польських панів і їх найманців — петлюрівців, викинувши цю наволоч геть за меж України.
Українські націоналісти врятувалися втечею за кордон. В роки еміграції, не маючи під собою ніякого грунту, вони відверто виступають, як групи кримінальних злочинців, що вибрали своїм фахом шпигунство, диверсійну роботу і службу в розвідках цілої низки буржуазних держав. Їх можна було бачити на службі в польській «офензиві», румунській «сигуранці», в німецькій контррозвідці і т. д. Одночасно в порядку підробітку вони торгували інтересами українського народу. Старі кадри українських націоналістів поповнювалися за рахунок молодого емігрантського покоління, яке виховували справжніми головорізами, безбатченками, яким були чужі такі поняття, як народ і батьківщина. 
Всі ці зрадники збіглися, головним чином, у фашистську Німеччину, яка готувалася до нападу на Радянський Союз. Гітлерівське гестапо починає штучно відроджувати і активізувати цю банду шпигунів і розбійників. Гестапо провело серед них певну «організаційно - політичну» роботу, пристосувавши їх до потреб німецького загарбницького фашизму. На цій базі і виріс сучасний українсько - німецький націоналізм, що є складовою частиною німецько - фашистської системи і який активно сприяв німецьким загарбникам в розгортанні війни проти Радянського Союзу. 
Українсько - німецькі націоналісти зосереджувались в рівних націоналістичних організаціях. Між цими організаціями програмних розходжень не було. Всі вони були іграшкою в німецьких руках. Німці зберігали цю різноманітність організаційних форм для того, щоб в слушний момент можна було висунути на арену ту чи іншу групу в залежності від того, які складалися в даному часі обставини. 
Найбільшою з цих груп щодо кількісного складу був ОУН — стара організація, створена в Німеччині в 20-х роках колишнім петлюрівським полковником Коновальцем, особистим приятелем Гітлера, ще задовго до приходу його до влади. ОУН жив подачками фашистів і у всьому наслідував криваві звичаї фашистів. Але через якусь недоговорність поміж панами і наймитами, гестапо в 1938 році вбило Коновальця, і на чолі ОУН став Мельник, колишній петлюрівський генерал. Але й ця кандидатура не цілком задовольняла всім вимогам гестапо. В 1939 році переїхав до Німеччини з Польщі оунівець Степан Бандера. Він очолив в ОУН групу вихованих гестапо прибічників «нового напрямку», пристосованого до умов війни. При допомозі гестапо Бандера оформлює свою течію в ОУН і виступає проти Мельника. Так відбувається організаційне розмежування ОУН на бандерівців і мельниківців — в квітні 1941 року. 
Але і ті і другі цілком засвоїли німецьку точку зору в українському питанні. І слідом за німцями розглядали Україну, як здобич для Німеччини, зводячи її роль до сировинного додатку німецької промисловості. 
Після загарбання України німцями, українсько - німецькі націоналісти активно підтримують німецький колоніально - окупаційний режим. Разом з німцями вони дзвонять про німецьку перемогу і галасливо - захоплено прославляють фашистів. Їхні голоси цілком зливаються з німецькими. «Наші йдуть вперед», «Наші зайняли Крим», — верещать вони усюди на сторінках фашистської преси. Ці зрадники літом 1941 року поширювали версію про те, що начебто відступ Червоної Армії відбувся в наслідок того, що союзниками німців були українські націоналісти, які всіляко сприяли Гітлерові в провадженні війни. Ці криваві найманці приймають участь в усіх злочинах фашистів на окупованих землях України виконують роль кривавих катів українського народу. Вони прикладають всіх зусиль, щоб укріпити панування німців. За це німці дозволяють цій банді дещо користуватися з награбованих багатств українського народу. Більшість з цих бандитів ще в Німеччині прийняла німецьке підданство, стала, так званими, «рейхсдойтшами» з усіма належними німцям правами і почували себе насамперед німцями, убравшись в українську оболонку на завдання німців. За прикладами далеко не ходити. Хто не знав на західно - українських землях «доктора» Євгена Храпливого, «знатного» українсько - німецького злочинця, голову товариства «Сільський господар», завідувача дистриктового аграрного бюро, члена націоналістичних українських організацій і т.д.? Цей  Храпливий ще в Німеччині перефарбувався з українця на «рейхсдойтша». Цю матеморфозу він старанно приховував перед широкими колами українського населення, хоч для багатьох і не було таємницею, що «діяч» тісно зв’язаний з німецькою владою, послуги якого ця влада розглядала, як обов’язки «рейхсдойтша». Цим же шляхом пішов його поплічник — перший директор товариства «Сільський господар». Зайшлий, який теж ще в Німеччині став «рейхсдойтшем» і старанно приховував це перед громадянством. Одного разу, оповідали службовці «Сільського господаря», директор прийшов на службу невиспаний, сердитий, бо німці цієї ночі робили «акцію», і він, як «рейхсдойтш», мусив брати в ній участь. З презирством службовці говорили про те, як Зайшлий «рейхсдойтш», назве свого сина, бо, як відомо, німці забороняли «рейхсдойтшам» давати дітям українські імена. Під орудою цих спритних «рейхсдойтшів» — храпливих і зайшлих «Сільський господар» підхльостував селян до виконання численних, безмежних німецьких поборів, які економічно сплюндрували село Західної України і привели до жахливого зубожіння селян.
Запровадивши на Україні колоніальний режим, німці в руїнницький спосіб нищили українську культуру. А німецькі найманці пнулися із шкіри і, вислужуючись перед своїми панами, захлинаючись, галасували, що «німці дозволяють український одяг». І це відбувалося в той час, коли середні і вищі школи були розігнані, музеї і бібліотеки перетворилися на склади, призначені на вивіз до Німеччини, на всіх місцях громадського користування з’явилися написи «кур фюр дойтш», а на вулицях встановлював мордобоєм «новий порядок» німецький шуцман. В цей час пан Кубійович з УЦК чи то пан гер рейхсдойтш Кубійович влаштовував різні інсценування на честь губернатора та інших катів українського народу. Досить пригадати такий випадок глуму над селянами, що відбувся під час, так званого, свята обжинків: у Львів були зігнані тисячі селян з околишніх і навіть дальших сіл, і вони із своїм сільськогосподарським реманентом на плечах, змучені, закурені пилом, мусіли демонструвати перед відгодованими німцями своє невільницьке положення.
З провалом гітлерівських планів блискавичної війни, з поразкою німців під Москвою і небаченим розмахом партизанського руху українського народу проти фашистських загарбників виникла потреба в зміні тактики для німецьких окупантів та їх найманців. Німці радять бандерівцям перейти в «підпілля», щоб створити ілюзію неприязних відносин з німцями і цим внести нелад в боротьбу українського народу проти окупантів. Справді, з цією метою в 1942 році створюється, так звана УПА (українська повстанська армія, якій німці доручають мобілізувати сили для боротьби із зростаючим партизанським рухом в українському селі. В 1943 році створюється, так звана, УНРА (українська національно - революційна армія) на чолі з Тарасом Боровцем (Бульбою), яка, вдаючись до тієї самої провокації, хоче залучити в свої лави широкі маси, щоб знову ж таки повести їх в німецьке русло. Таким чином і в «підпіллі» бандерівці продовжують служити німцям. Один з організаторів банд УПА Курінний оповів, що він діяв заодно з німцями, ніякої боротьби з ними не вів, а боровся лише з більшовиками, що заступником у нього був німецький офіцер — оберлейтенант СС частин і що німці весь час постачали йому зброю. 
Коли почалося визволення героічною Червоною Армією Західної України, бандерівці самим ходом подій змушені були викрити свою провокацію, легалізувавши зв’язки з гестапо. Представник ОУН Гарасимівський звернувся в гестапо з заявою про необхідність чіткіше координувати спільну боротьбу проти Червоної Армії. В Тернополі відбулася зустріч Гарасимівського з представником охоронної поліції — комісаром Паппе, якому Гарасимівський відверто заявив: «Ми стояли уже на боці німців у першій світовій війні, півніше шукали і знайшли собі підтримку в Німеччині, вчились німецьких цілей і, нарешті, як у польсько - німецьку, так і в німецько - радянську війни внесли свій вклад для Німеччини». Ця відверта, повна цинізму і зрадництва заява викриває до кінця підлу провокаторську діяльність бандерівців під час їх, так званого, «підпілля».
Весь цей час друга частина оунівців — продовжувала відкрите співробітництво з німцями, обнімаючи цілий ряд посад в німецьких установах, в низовому адміністративному апараті тощо. Дуже яскраво виявилась їх діяльність в такій німецькій установі, як, так званий, УЦК (український центральний комітет) з окружними комітетами і делегатурами на периферії. Це була німецька організація з українськими службовцями. Ця організація допомагала німцям тримати в руках окуповані землі Західної України. Вона керувала, так званою «службою батьківщині» — мобілізуючи молодь на рівні роботи для німецьких воєнних цілей, набирала українців до німецької армії, мобілізувала робітників до Німеччини на роботу і завершила своє прислужництво німцям, допомагаючи їм створити, так звану, «дивізію СС Галичина».
Перед приходом Червоної Армії серед українсько - німецьких націоналістів почалась паніка, яка виявилась у масовій втечі, слідом за німцями. Але пізніше, під диригентською паличкою гестапо, українсько - німецькі націоналісти почали агітацію, що тікати повинні ті, хто відверто співробітничав з німцями, а решта повинна залишитись на місці і пристосуватися для майбутньої підривної діяльності проти радянської влади. 
І зараз ці підлі запроданці, криваві німецькі найманці, ще раз змінивши на своїй псячій організації вивіску і назвавшись УГВР, продовжують творити на західних землях України свою мерзенну чорну німецьку роботу. Убиваючи в німецький спосіб кращих людей українського народу, не милуючи жінок і дітей, вони думають залякати і стероризувати український народ, зірвати цим нашу творчу відбудовну роботу і таким способом протягти агонію конаючого німецького фашизму. 
Машкара з ворога зірвана. Ніяке чергове провокаторське перефарбування — УПА, УНРА, УГВР і так далі — не обдурить українського народу. Кубійовичам, храпливим зайшлим та іншим зайдам на Україні прийшов кінець. Вже конають під ударом Червоної Армії їх пани — німецькі фашисти, сконають і вони. 
