В бібліотеці відділу академії наук
Бібліотека відділу академії наук у Львові заснована в 1849 році. Книжки почали надходити сюди з 1850 року. Понад 50 років комплектувалась 
бібліотека, одночасно обслуговуючи читачів. Бібліотека зберігає і до цього часу матеріали з історії української, російської та польської 
літератури, матеріали з історії Галичини, починаючи з 1848 року. Дуже цінні збірки старих рукописів та стародруків, зібраних в західних 
областях України. Серед них: рукописи Франка, Лесі Українки, Драгоманова, листи Шевченка, Салтикова-Щедріна та інших. Під час відступу 
німців науковий працівник бібліотеки Академії Наук А. I. Генсьоровський одержав наказ від керівника міської бібліотеки німця - негайно 
евакуювати цінні книги. А. І. Генсьоровський та Р. Я. Луцик запакували менш цінну літературу, дублікати, залишивши найдорожчі і найцінніші 
книги в бібліотеці. Зараз бібліотека має відділи стародруків, рукописів, газет, відділ опрацювання книжки та інші. Всього бібліотека 
Академії Наук нараховує тепер понад півміліона книжок.