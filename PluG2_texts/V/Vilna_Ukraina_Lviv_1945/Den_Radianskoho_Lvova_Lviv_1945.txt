День радянського Львова
БАЛ-МАСКАРАД В ПАЛАЦІ ПІОНЕРІВ
Весело було дітям в Палаці піонерів. Навколо ялинки було влаштовано різні дитячі ігри, масові танці. Перед дітьми виступили артисти державного театру опери і балету: Ликовський, Коришка, Попович, Шехтер. Вони розповіли дітям про творчі плани театру на 1945 рік, а після цього виконали кілька музичних творів: арію з опери «Галька», народні пісні, «Зелені очі», «Дощик» і інші.
Цікаву концертну програму на маскарад показали гуртки художньої самодіяльності палацу. Юними учасниками балетного гуртка були виконані танцювальна сюїта, класичний вальс «Сніжники» тощо. 
Ввечорі відбувся цікавий бал-маскарад. Тут можна було побачити найрізноманітніші костюми. За кращі костюми було видано шість аремій. 
ВИСТАВКА ВИРОБІВ МІСЦЕВОЇ ПРОМИСЛОВОСТІ
Почалась підготовка до відкриття обласної виставки продукції місцевої і кооперативної промисловості, яку виробляють підприємства з дня визволення Львова від німецьких загарбників.
Велосипедний завод продемонструє на виставці свою продукцію – велосипеди. Завод вагів надсилає на виставку новий вид продукції, яку днями освоїв колектив заводу – безгирні ваги. Городокський райпромкомбінат надіслав на виставку різні вироби з рогози (кошики, дитячі шкільні сумки тощо).
Виставка відкриється в театрі ім. Заньковецької.
НОВИЙ ВИД ПРОДУКЦІЇ
На заводі «Емаль» освоєно виробництво нових комбінованих столових приладь (ложок і вилок). Вже виготовлена велика кількість цієї продукції. 
З НОВИМ РОКОМ
За останні дні Львівським центральним телеграфом було одержано для трудящих Львова 2.187 телеграм, в яких адресатів вітають з новим 1945 роком – роком перемоги над німецько-фашистськими загарбниками, над гітлерівською Німеччиною.
КІНОФЕСТИВАЛЬ ОБОРОННОГО ФІЛЬМУ
З 1–10 січня у Львові на час зимових канікул почався в трьох кінотеатрах дитячий кінофестиваль оборонного фільму.
На екранах кінотеатрів «Комсомолець», «Україна» та «Піонер» демонструватимуться кращі оборонні радянські фільми: «Вона захищає Батьківщину», «Як гартувалася сталь», «Комсомольці», «Я чорноморець», «Зоя», «Сталінград»; «Ленін у 18-у році», «Сувенір» і інші.
Початок сеансів з десяти годин ранку.
