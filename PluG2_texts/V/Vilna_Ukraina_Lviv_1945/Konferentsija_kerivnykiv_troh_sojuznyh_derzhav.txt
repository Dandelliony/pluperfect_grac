Конфедерація керівників трьох союзних держав: Радянського Союзу, Сполучених Штатів Америки і Великобританії
Президент Сполучених Штатів Америки, Прем'єр Радянського Союзу і Прем'єр-Міністр Великобританії, у супроводі своїх начальників штабів, а також трьох міністрів закордонних справ та інших радників, радяться тепер в районі Чорного моря.
Їх мета полягає в координуванні планів завершення розгрому спільного ворога і встановлення разом з своїми союзниками твердих основ тривалого миру.
Наради відбуваються безперервно.
Конференція почалась з воєнних переговорів. Було розглянуто теперішнє становище на всіх європейських фронтах і відбувся обмін найповнішою інформацією. Існує повна згода щодо спільних воєнних операцій в кіцевій фазі війни проти нацистської Німеччини. Воєнні штаби трьох урядів тепер спільно розробляють докладні плани.
Почались також переговори по проблемах, зв'язаних з встановленням міцного миру. Ці переговори поширюються на вироблення спільних планів, що стосуються окупації і контролю над Німеччиною, на політичні і економічні проблеми визволеної Європи і на пропозиції про найшвидше створення постійної міжнародної організації для збереження миру. 
По закінченні конференції буде опубліковано комюніке. 