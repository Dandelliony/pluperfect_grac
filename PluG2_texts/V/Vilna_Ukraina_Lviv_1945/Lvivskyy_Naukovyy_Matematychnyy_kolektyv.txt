Львівський науковий математичний колектив
Львівські наукові працівники-математики є одним з великих математичних наукових колективів в Радянському Союзі. Львівські математики працювали до війни з великою продуктивністю як по кількості опублікованих праць, тах і по важливості вирішених проблем теоретичного і прикладного характеру. Ця важлива робота висунула львівських математиків на почесне місце серед математичних колективів нашої країни.
У Львові працює математик в світовою славою професор Банах, один з творців в функціонального аналізу. Навколо професора Банаха згуртувався колектив молодих наукових працівників, які розробляють важливі математичні проблеми. Основне ядро львівського наукового математичного колективу складається в відомих математиків, серед яких є професор Мазур — керівник кафедри геометрії Львівського державного університету, відомий спеціаліст по функціональному аналізу; професор Нікніборц, який займається проблемами рівноваги рідин і досягнув важливих наслідків у цій важливій ділянці гідродинаміки; професор Зарицький — декан фізико-математичного факультету Львівського державного університету, спеціаліст по теорії ймовірності; професор Жилінський — спеціаліст по алгебрі, який одночасно працює в області математичної логіки; видатні спеціалісти професори Орліч, Кнастер та інші.
Великих втрат зазнав львівський науковий математичний колектив під час окупації Львова німецько-фашистськими загарбниками. Загинули професор Бартель, відомий спеціаліст в області нарисної геометрії, професори Політехнічного інституту ЛомницькиЙ і Стожек, професор Ауербах та багато Інших. Не зважаючи на ці тяжкі втрати, на невпорядкованість наукових записок університету, математики а великою енергією розробляють важливі наукові теми, а багато праць вже підготовлено до друку в Наукових записках університету.
Своєю самовідданою роботою над важливими проблемами математики техніки львівські математики вносять і свою частку в загальну справу розвитку радянської науки.
Професор Є. ЖИЛІНСЬКИЙ
