Бешкети Гесса
Чеховський волезький реєстратор Митя Кулдаров відчув себе на вершинах щастя, коли в місцевій газеті на останній сторінці петитом було надруковано, що він, Кулдаров, у п’яному стані попав під коня візникові. Цей день був найщасливішим днем у житті Кулдарова: про нього заговорили.
Рудольф Гесс, зрозуміло, не така дрібна людина, як Митя Кулдаров. Рудольф Гесс – військовополонений Англії з квітня 1941 року. Рудольф Гесс – один з найбільших німецьких воєнних злочинців, права рука «фюрера».
Від часу свого ув’язнення Рудольф Гесс систематично влаштовує бешкети, щоб про нього заговорили. Масштаби цих бешкетів залежали від масштабів наступу німецьких військ. Коли гітлерівська розбійницька армія здобувала свої піррові перемоги, він, Гесс, здіймав нечувані бешкети, аби потрапити на сторінки англійських газет. Жалісливі друзі Гесса (з їх чимало серед англійської аристократії) тоді одностайно починали вимагати його звільнення: чи ж тре-ба, мовляв, дратувати німецького звіра. В ті часи Гесс настільки знахабнів, що, будучи ув’язненим, вимагав для себе окремого «камердинера». 
Але в міру того, як події на фронтах ставали все більш несприятливими для гітлерівської Німеччини, поведінка Гесса змінювалася, і він поступово дійшов до того, що став «тихше води, нижче трави». 
І раптом вибух бешкетів. Англійські газети повідомляють, що Гесс знову завдає клопоту своєму тюремному начальству. Він симулює... припадки бешкетного божевілля. Виявляється, в 1945 році Гесс мав 6ажання жити не в тюрмі, а в домі для божевільних. 
Чому? А річ простісінька. Гесс добре розуміє, що в 1945 році «Гітлеру капут», «капут» і розбійницькому «третьому райху». Перед судом Обєднаних націй в першому ряді на лаві підсудних Гесс сидітиме поруч з Гітлером, Гіммлером, Герінгом і Геббельсом.
А Гесс не хоче сидіти на лаві підсудних. Гесс воліє відсидітися в домі для божевільних.
