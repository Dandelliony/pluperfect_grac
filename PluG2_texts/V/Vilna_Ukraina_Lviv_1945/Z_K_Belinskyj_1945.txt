З. К. Бєлінський
8 лютого 1945 року трагічно загинув завідуючий кафедрою фізіології Львівського медичного інституту, активний громадський діяч Здіслав 
Казимирович Бєлінський. Смерть вирвала з наших лав людину до кінця віддану боротьбі за демократію, полум'яного пропагандиста 
радянсько-польської дружби, людину до кінця чесну і віддану справі свободи. Здіслав Бєлінський любив демократичну Польщу. Працюючи 
заступником голови Львівського обласного правління союзу польських патріотів в СРСР, він всі сили прикладав до мобілізації трудящих поляків 
для надання допомоги Червоній Армії і Польському Війську в справі остаточного розгрому найлютішого ворога слов'янських народів - 
фашистської Німеччини. Під час німецько-фашистської окупації він боровся з німецькими загарбниками, і у Львові немає людини, яку б 
глибоко не хвилювала передчасна втрата цієї всіма любимої людини. Смерть Бєлінського закликає всіх трудящих ще більше прикласти свої сили 
до справи боротьби за остаточний розгром гітлерівської Німеччини. Здіслав Бєлінський був не тільки щирий патріот свого народу, він був 
видатним ученим-медиком який, не шкодуючи своїх сил, завжди надавав необхідну всім, хто до нього звертався. Бєлінський працював над цілою 
низкою виключно важливих проблем в області фізіології. Він був учасником міжнародного конгресу фізіологів в Москві. Доцент Бєлінський 
народився 29 вересня 1508 року, в місті Львові, в родині залізничного службовця. Початкову і середню школу закінчив у Львові в 1926 році. 
В 1933 році закінчив медичний факультет Львівського університету. B 1938 році одержав звання доктора медичних наук за свою наукову працю 
"Вплив газу на дії стінок кровоносних сосудів». В липні 1940 року захистив дисертацію на наукову степінь доцента по кафедрі фізіології 
при Львівському університеті. 3 липня 1944 року виконував обов'язки завідуючого кафедрою фізіології у Львівському медичному інституті. 
Здіслав Бєлінський надрукував низку наукових праць з області фізіології. Праці його мають велике значення для розвитку медичної науки. 
Загинула людина науки, ентузіаст братерства народів, полум'яний агітатор дружби між Радянським Союзом і демократичною незалежною 
Польською республікою, яка відроджується. Ми ніколи його не забудемо. Не забудемо друга, товариша і борця за демократію, свободу і 
незалежність народів.