Без ліку і рахунку
 
 
...без ліку і рахунку.
 
То я хочу вам розповісти, як мене люди звойовували. Пам’ять у мене, як моя сорочка — там латка, там висить, а там світить голе тіло. Як хочу покласти своє житє на лаву, як мерця та накрити цею дранкою то мені страшно. Десь у того мого житя хибує тих моїх дужих рук, очи погасли, ноги, що кільком їх збивала по чужих ланах, пропали як у мраці, не видко губів, що-м ними дотулювалася до лиця своїх дітий, нема кого накрити оцею дранкою... Хочу засвітити над ним своїми очима та й нічого не вижу.
 
 — Не говоріть так страшно, улагодьте серце.
 
 — Воно так б’є як довбня, воно мені старі ребра розкидає... А розум мій та такий острий, що я вижу вже бога...
 
 — Та що вас так тоншить, чого така печаль?
 
 — Слухайте, то вам буду казати, ліпше як піп, красше як казку.
 
 — Будемо слухати, але трохи вгамуйтеся.
