Віт ходив поміж товпу та просив: лиш правно, газди, і спокійно, а вам можна допоминатися плати, а товпа реготалася і казала: марш, хруню! А віт не так, щоби боявся, але все-таки завертався до жандармів і казав: коли ж неспокійно стало селами, газетів пустих ціпко богато нарід питає та й собі бере тото в голову... А жандарми потихонько говорили: та дайте що з’їсти і випити, бо гинемо!
 
А перед канцелярією громацкою сидів комісарь і дідичь і оба дивувалися, що люде в такий гарячий час мають так марнують дорогий час, що люде не винні нічого, але винні якісь там другі люде, що завзялися валити добру, а нічого не класти на то місце. І товпа грала на сонці А товпа грала на сонці
 
В. Чистова закінчена редакція [Без заголовка]
 
1
 
Комісарь староства і дідичь просили робітників, аби один з них сказав, чого вони хотять, бо всіх нараз не розуміють. І страйкарі зачали викликати з-між себе бесідників.
 
 — Йди, Бардо, та кажи за нас.
 
 — Ая, Барда, Барда дурний — Синогуб най каже, він добрий язик має і пана не боїться.
 
 — То йди, Синогубику, та кажи за нас...
 
 — Не піду, бо дітий шкода, сим разом мене визволіть.
 
 — Най перший каже Григорь за бойків, най пан чує, чи ми пускаємо їх на лан, чи ні.
 
Маленький чоловічок з Білих Ослав пропхався до стола та й повів:
 
 — Ви нас не спираєте, але ми не - будемо вам псувати злагоди з паном. Ми є ваші братя, ліплень ми із-за отої гори прийшли. Всіх нас триста най і в ланцюхи заб’є, то не підемо...
 
 — То тікай геть та зашийся у мир, бо запруть та лишиш бойків без голови.
 
І Григорь втопився у товпі.
 
 — А за нас хто буде казати?
 
 — Просім ще Синогуба...
 
 — Йди, брє, Синогубе, та поратуй люди!
 
 — Я вже доста сидів та й ратував, най який другий посидить. Громада замовкла і стояла безрадна перед комісаром і дідичем,
 
що сиділи коло стола під вишнею.
 
 — А може би говорив отой від козаків, що читає книжки по межи люди?
 
 — Ій, то богачь, що він знає за нас говорити?!
 
 — А говорити конче хтось має.
 
 — А просіть ви ще Синогубиху, най вона нам чоловіка пустить — без него як без рук.
 
 — Іванихо, Синогубихо, пустіть Івана, а ми вас вже не лишимо. Всі завернулися шукати жінки. Вона, ще молода, почервоніла
 
зі стиду, що вся громада єї просила.
 
 — Та кажіть му, най каже, я діти сама погодую, свої діти легко годувати — чужі тяжко...
 
 — Дай же боже, аби великі виросли та аби на старість з печі не згонили.
 
 — Небого жінко, сама мене даєш у руки...
 
...Я буду за вас говорити, але ви відведіть мене до міста. Шандарі будуть мене по дорозі збиткувати, а бійка за правду болить стократ гірше.
 
 — Не бійся, пальцем тебе ніхто не кине!
 
2
 
Синогуб стояв коло стола і словом все звертався до него пана, але ані разу не подивився на него.
 
 — Не прожирай мене, пане, очима, бо не прожреш! Тепер ти просиш у нас ласки... А може й не просиш..., бо шандарів маєш повне село. А може вони шаблями викосять тобі пшеницю? Чи хочеш косити наші голови?
 
А тих голов стояло в жарі соняшній так богато, що було би що косити.
 
 — Або боїшся, що будемо тебе бити? Пане, будь спокоєн — тебе бог буде бити!
 
Синогубові очи запалали такою пімстою, що протиснулися із сонце[м] світлом сонце[м]сонця до тих голов, що гіражилися під ним.
 
 — Має тебе бог бити за діти наші, за жінки наші і за нас, що-сь зробив з нас товар.
 
І Синогубові очи стратили немилосердний блиск в сій же мінуті, вони почали ще перед словом вже дивилися на діти.
 
 — Як я зимового досьвітка, вельможний пане, стягаю теплу одежину з моїх дітий, а вони плачуть і трясуться від студени, то я тогди проклинаю твої діти!
 
 — Курятко маленьке, а воно вигрівався під крилами, бо загине, а я із свої дитини стягаю теплу кожушину і воно голе плаче!
 
 — Не кажи, Іване, я єго накриваю завжди, — сказала Синогубиха.
 
 — А як я вийду з хати, то шпотаюся на чорну нічь в [чорну ніч], а сумлінє моє плаче отак як мороз під ногами. Село спить, діти гріються, лишень мої отам у густій но чи плачуть. І я гавкаю як стек лий на тото кругле небо!
 
...Та й всі дороги до [села] в селі до твоєї брами твоїх воріт скрегочуть під нами. А тут мерзнемо і чикаємо, заки не отвориш. А потім робимо голодні і наслухаємо, чи знов ті дороги не скрегочуть, аби наші жінки йшли та несли їсти. Та й обідаємо студений борінь, а коло нас жінки, сині від морозу. Пане, у доброго господаря ліпше пес їсть!..
 
 — Чи може слухати не хочеш — слухай хоть би-сь оглух!
 
А страйкарі впріли від сих слів і заревіли.
 
 — Сонечко святе, я тепер буду за тебе грішити... за твої золоті жнива.
 
 — Кожда травичка щонайменша, що під каменем та від тебе зеленіє, кожда квіточка цвіте, лиш наші діти гинуть від твого вогню!
 
 — А глипни ж, пане, на лан. На снопі лежить дитина обмертвлена маківками, воно воскресне аж завтра, як твої копи складуться. А трилітнє прив язане за поперечок до кола, аби мама від серпа не відгиналася, аби воно не бігало...
 
 — І сонце кидає на них струпи, а вони плачуть, а мухи їх роз’їдають як стерво — живцем!..
 
 — Сонце боже, ти прости мені гріх і не минай ніколи наших вікон...
 
І Синогуб глянув просто сонцю в тварь, а за ним вся громада молилася до него.
 
 — Вас, жінки наші, лиш половина з нами. Одні пишуть до нас письма з шпитальні* з Черновець, аби-м печатки били на їх францу, тоті, що не хотіли з нами бідувати. Одні пропадають у мам как по містах. Бо їх діти у доброї сусіди скемренчать від голоду, а єї груди повні молока, як бодні, але жидівським дітям. А Настаса схибла аж з розуму та рубала груди, аби дитині додому передати!..
 
...А вам, що коло нас ще тримаєтеся, що яку вам бог заплату велику дасть? За ті співанки коло колисок та за ті сорочки щонеділі. Що пушки вам відпадають, бо ми на мило не маємо. Ви нас не проклинайте за то, що-їм завели вас від зеленого барвінку у голод та в хати, що вас від дощу не закривають.
 
Жінки в червоних хустках дивилися на Івана та й плакали та єго жінку обіймали.
 
 — А ми, братя, до такого життя ще й гріха богато нагрішили. Бо-м ніхтями рвали своє м’ясо та на лан носили на лан.
 
 — А ти, пане, давай нам по правді наш сніп, а ні, то будемо тебе судити, що будемо по жилі рвати та по кістці розкидати...
 
