Богатирь
 
 
[Без заголовка]
 
І[ван] Богачь Іван не міг спати. В хаті довкола спала єго челядь — наймити і наймички, пастухи і син. Вони хропіли, стогнали, говорили з просонку. Іван бликав слабеньким огником з люльки, і виглядало воно так, як би твердий наймитський сон і безмірна сонна втома кресала огню як чорна хмара.
 
 — Се пекло, чисте пекло, — подумав Іван. — Чого я так бідую, чого так гарую — чорт знає ?!
 
 — Ой, вуєчку, не бийте, не буду, ой, вуєчку... — з[апищав?] пищав Гриць з просонку.
 
 — Тебе якби не бив по десять раз на днину, то ти би виріс на остатного драба, ти, байстрюку, — подумав Іван і зажмурив очи і обернувся на другий бік.
 
За ним на постелі спав єго наймолодший син і кашляв.
 
 — Се в мене кадет! Робити не хоче, бо він багацкий син. Колись буде мати що продавати, буде файно їсти, файно пити мудро їсти, пити за то, що тато був дурний і ще відколи жиє не був у коршмі.
 
 
 — Я можу спати, аби мої вороги так могли їсти! Робив, гарував цілий вік, чей, чей гадав, що буде ліпше! Ага, ліпше, псови ліпше як мені!
 
Богачеви Іванови сон не приходив. Наймити, пастухи, сини, наймички сопіли, хропіли, говорили, благали крізь сон, аби їх не бити, а він перевертався з одного боку на другий. Під столом спав пастух і б[алакав] плакав у сні: ой, ой, вуєчку, не бийте, не буду, вуєчку, не буду!
 
 — Не будеш, ти, байстрюку, а я за тебе кілько шкоди заплатив, аби тебе кілько вкололо!
 
Але байстрюк затихав, а хата сопіла і зітхала дальше, як би була жива.
 
 — На що я, дурний, так тяжко роблю, не доїдаю, не досипляю, бігме, не знаю. Мой, я пан, у мене все роз[добудеш] є, що хто схоче... А де ж того добро, що мало прийти?!
 
За ним лежав на постелі єго наймолодший син і кашляв.
 
 — Мамки нема, мамки нема! І ти обмиканий! До роботи тяжкої не застав, бо він богачь богацкий син, тато назбирав маєтків, а єму нащо, буде поволі продавати та буде мати на ціле житє. Жиди колись тут все засядуть... Коршма буде!
 
Тут єго така лють взяла, що він ліктьом штовхнув сина під бік.
 
 — Бери, борзо та тікай отуда у вишні!
 
 — Ади, шельма, отак вона мою працю роздає парубкам, що вхопить, то зараз коханкам виносить: бери та тікай у вишні. Отак моя праця пропадає!
 
Він встав і, виходячи на двір, став на наймичку, що зрадилася в сні.
 
 
[Без заголовка]
 
І
 
Богачь Іван не міг спати заснути. В хаті все спало, хропіло, говорило крізь сон, а він перевертався з одного боку на другий.
 
 — Кости до псової години лупають і все будуть гірше лупати... Ще якісь моцні кости, та від такої роботи, то вони давно повинні розсипатися...
 
Єму прийшов на гадку стрих з старими поразбиваними возами. Торкотіли, гриміли, скрипіли вони колись, залізали по кітвиці в болото так, що чотири воли не годні були їх витягнути. Аж одного дня або одного ранку входив наймит і казав: вуйку, тим возом нема вже їханя, і віз вандрував на стрих.
 
 — Та я зараз намість старого клав новий на то місце, але хто замість мене покладе новий нового, як мої кости підуть кожда в свою?
 
Іван зажмурив очі, аби спати, та темна нічь розкривала перед ним єго душею такі дороги, якими єго думка не любила ходити.
 
 — Нічо так далеко не потягне чоловіка, як нічь, кажуть, що нічь робить з чоловіком, що схоче, або він буде злодій, або полізе на галузу, або заріже другого ножем, що схоче, то з чоловіком зробить. А бог так дав, що чоловік вночи має спати, а лишень той не спить, що має вмерти або хоче другого вбити... Е, що дурне, треба спати...
 
Богачь скрутився в клубок, закрився з головою.
 
 — Вуєчку, не бийте, не бийте-е-е — затягнув через сон тоніським голосом малий пастух, що спав під столом. А за ним наймичка в сні плакала і заводила.
 
Іван збив з себе кожух аж на ноги, випростувався і закурив люльку. Маленький, жар червоний жар з люльки блимав серед чорного, наймицького сну так, як би хотів розігнати єго. Отак не раз по самих краях неба продираються тонісенькі блискавочки з чорних хмарових гір, та гори не відповідають на них і спокійно затискують тиснуть землю в долину.
 
 — Мого спаня сєї ночі нема, якого чорта буду собов бити по дошках!
 
І він засвітив ліхтар, вступив в чоботи, накинув на себе кожух і вийшов з хати. Та як він виходив, то старий наймит Михайло не витерпів, аби іне сказати: Вже го мучить, не дає му спати, щось єму не вгодив, ото-сь, богачу, продав душу за богацтво!
 
II
 
 — Але ж вітер, відай не 'буде молочіня, а як не буде, то най возять гній одні, а другі до кірату, робота є...
 
Отворив браму від стайні Увійшов до стайні. По однім боці стояла лава стояв ряд коний, по другім лава волів. Всі коні обернулися до него головами, лишень старий Данило не рушився, а тримав спокійно велику голову на яслах.
 
 — Ти ще не здох, Даіниле, ще хочеш трохи потанцювати в кіраті, то як хочь, бо про мене, то можеш і зараз витягнути копита.
 
Він не любив Данила, бо всі наймити, як приходило до сварки, казали: я вже хожу так, як Данило, вже ви вмієте жили витягати і з худоби і з наймитя.
 
 — Жріть, жріть, — казав до решти коний.
 
 — Я вас на солонину не годую, е, якби я вам попротив[ив]ся, то ви би мене з кістками з’їли.
 
Обернувся до волів.
 
 — Волів є досить, коби кому коло них добре походити. А тож ніби комусь в голові? А як поздихають, то когось болить? А я сам вже не годен коло вас ходити — двайцять чотири вас...
 
Г. Четверта незакінчена редакція
 
БОГАТИРЬ
 
І
 
Сон не брався Івана. В хаті довкола него опала єго челядь, наймити, пастухи, наймички і сини. Вони хропіли, стогнали, говорили крізь сон, а Іван на постелі бликав л[юлькою] огнем з люльки. Виглядало, що та втома мужицька, твердий сон наймицкий крисав огню як густа, чорна хмара блискавку.
 
Під столом спав малий Гриць, пастух ове[чий] від овець, і кричав зі сну:
 
 — Ой, ой, вуєчку, не буду, не буду, не бийте, вуєчку-у-у!
 
 — О, байстрило, вуєчку, вуєчку, не бийте — каже, а єго треба лупити десять раз на днину, таке воно ліниве! Я вже з сими неробами не годен далі витримувати, я через них спати не годен, їда не йде в смак, лиш гризота, бійка заєдно. І, бігме, не знаю, на що я, дурний, так роблю, для кого, а мені що треба, я не маю може з чого жити?
 
Єго наймолодший син, що спав за ним на постелі, застогнав.
 
 — Ади, кадет! Робити не хоче, бо він боїгацкий син, тато назбирав маєтків, а він буде мати, що продавати жидам. Іван, втомлений довгим неспанєм, роздратований, бачив на своїм подвір'ю вже жидів, що брали худобу, вози і збіжє.
 
 — Коби-м знав, що так меш робити, то би-м взяв ніж та й утопив у тобі, аби-с гинув зараз, ніж маєш бути лайдак!
 
Але син спокійно сіпав і не чув батьківської грозьби.
 
 — На, хапай та тікай отуди та наїжся хоть добре... — говорила крізь сон наймичка.
 
 — А, видиш, фльондра, таже вона все розкрадає і роздає наймитам. А потім друга не хоче наймити доньки, бо у вас, Іване, кожда з неславов відходить. Годує їх як бугаїв, а потім носить лелево перед собою, та й йде до міста жидинєта плекати. Се нарід! увесь піде на жебри! — самі злодії, самі нероби.
 
Кости єго боліли і він розтягнувся, накрився і сказав собі: може би хоть годину годинку заснути. Та сон не приходив. Він вступив у чоботи, накинув на себе кожух і вийшов до стайні. Лавою стояли по однім боці воли, по другім коні. Воли не ворухнулися, лежачи на соломі, але коні, котрі лежали, повставали зараз і всі звернулися до світла.
 
 — Ади, зз'їжа, ся мене би з кістками з'їла і з’їсть, бо то в голові кому аби дати в порядку їсти. Занесе цілу фіру та й кине, най го шлях трафит з єго кіньми і з єго годівлею. А приходить весна, робота, то ніби єму в голові, що летить з ніг у плузі.
 
Він кулаками штовхав коні під бік, підоймав з-під ніг пашу, закидав у ясла і кричав: їж, тріскай, ти гадаєш, що я тебе буду на солонину годувати!
 
Воли румигали рядом а лиш один наймарніщий обернувся до Івана.
 
 — Ади, холєра, коби-с здох, аби-м не дивився на тебе, другі воли, як воли, а се бола!
 
Звідси перейшов до телят. Вони лежали у гною, закиринені, марні. Іван сперся на брамчину і кивав головою так як киваєся на[д] умерлим дорогим чоловіком.
 
 — Люди, люди, скажіть ви мені, що я, бідний, маю робити, та же сі розбійники мене з торбами пустять. Кажу, прошу, б’ю: мой доглядайте телят, аби вони в гною не лежали... Ой, боже, дай своєв волев небеснов, аби мене дідько вхопив, бо вже довше не годен.
 
Він поставив ліхтар на землю, а сам пішов у гумно з посторонком микати зі стирти соломи, аби підстелити телятам. Вітер завертав поли кожуха, розхилював пазухи і навів єму дрібнісенького снігу. Тіни стоділ, шур, стирт біліли в темряві.
 
 — Ходи, дурний Іване, ночами, як опирь, та годуй худобу, для кого, кажу, за що?
 
Микав солому, складав по жмитови на посторонок і кашляв, аж сусідскі пси до него поприбігали.
 
 — Годуй му псів, бо він знає, що в богача є всего, а мої завішені на ланцухах зубами січуть. Лиш дурниці, лиш шахрайства!
 
Вітер бавився з єго в’язкою соломи на плечах і обертав ним, куди хотів.
 
 — Лиш дуєш та дуєш, дідько з тебе тілько дує! — крикнув на вітер і сховався в телячій стайні.
 
Як вертав до хати з ліхтарем, то когути затіяли.
 
 — Це вже треті, най устають.
 
В хаті він поклав ліхтар на столі і став на наймичку ногою на наймичку, вона застогнала з болю.
 
 — Ді[дько]Чорт тя не вхопить!
 
 — Відай ще за борзо, вони однако будуть по кутах ховатися та спати, десь то в них того спаня кілько тілько набираєся.
 
Він ляг на постіль і закурив люльку. нічого не думав, нічого Нічо не думав, лиш лежав, як дерево. Біль в костях, утома цілого тіла спараліжували єго цілого і він заціпів в в тяжкім сні.
 
Не більше як за півгодини Іван скочив з постелі просто на малого пастуха.
 
 — День біліський, вони би спали, аби їх не будив, до полудня. Єрино, рушся ти, Катерино, гай вставайте та то день, мой, парубки а вставайте.
 
Наймити попіднимали голови і дивилися навперед себе, пастух з у-сеї сили чухався в голову і майже хотів все волося вимикати з голови. Наймички і невістки вперізували гобортки і кашляли.
 
 — Михайле, то чо-сте вивалили очи, як баран, і не киваєтеся?
 
 — Я годен киватиси, аби так...
 
 — Мой, Андрію, може би вачпан устав подивитися до худоби? — Се до сина. Молодий парубок на постелі одним рухом сів, протирав очи і заєдно мимрив:
 
 — Бодай се шлях трафив. Він отак зо двайцять раз сказав, а батько лишив казати очинаш так гримнув єго* кулаком в шию.
 
 — Вже б’єте, ну, ну бийте, але вас і шлях трафить кі[льким] з тільким битєм, сему ніхто вже не годен вітримати.
 
І почалося. Іван бив сина холявою по голові та по лици, а той сидів не ворухнувся і все казав: бийте, най вас шлях трафит! Наймити виймали сухі віхті з-під печі, замотували волоки до постолів, говорили півголосом оченаш і рівночасно дивилися на те, як тато бив сина. Маленька лампочка слабо їх освітлювала, кидала фантастичні тіні і виглядала якби єї засвітив в норі гадючій, а гадє рушалося, звивалося, сипіло і проклинало.
 
 — Йди мені зараз від хати, я без тебе обійдуся, робітнику, розпаднику мій!
 
 — Е, коли я не хочу йти, — сказав Андрій, — я знаю, ви би хотіли всіх нас повідгонити, але я не дурний, буду отут сидіти, вам на печінках!
 
 — Осе богачі, бог отаке любит, тото любит! — сказав старший наймит.
 
 — Тихо, ти, драбе, шуруй до роботи, не питає тебе ніхто, не говори.
 
 — Я що кажу? Кажу лиш, що бог таке не любит, аби ви очинаш покидали говорити та били нарубка задурно?
 
 — Та я вижу, чьо ти, Михайлику, хочеш, ти хочеш, аби я тебе набив, а ти аби пішов додому і аби-с не робив сегодне. Але вашеці, вібачайте, проши йти до роботи!
 
 — Дурний богачь, я схочу і так піду, мені се ваше богацтво не в голові!
 
 — А жебракови що в голові, аби торби на плечах!
 
 — Ліпші торби, як таке богацтво!
 
Іван замовк, не хотів далі говорити з Михайлом, але причепився до наймички.
 
 — Ти, чо, відданице, стоїш та чухаєшси? А ну підкладай вогонь та вари свиням бараболю, не чуєш як рип’є.
 
 — Таже видите, що втираю лице, таже вмивала-м ся.
 
 — Чи й ти би не хотіла зо мнов до пальцату ставати? Затули собі, бо як раз дам, то й уснеш на місци.
 
Наймити повиходили до стайні і одні чистили з-під худоби, другі заносили їсти, трети сікли бураки.
 
 — Аби цего богача шлях трафив, аби му все згоріло, аби му худоба віздихала!
 
 — Іди, дурний, а худоба що винна?
 
 — Та бо тяжко вже вітримати, бігме втечу на край світа!
 
 — Втечеш, як же, от роби поволи...
 
Іван побіг в** село йшов селом кликати робітників. Стежки позавівало, він брив по коліна в снігу від хати до хати.
 
 — Вони собі всі сплять, а що ж, до чого встане один з другим? Ади, Лесько, чекай, чекай, здохнеш як пес! Я просю, йди, Лесю, молотити сегодне, а він каже я слабий, не хоче, а я стою, як дурний, під вікном: най богачь набігався. Та й правда, він знає, що лиш кілько єго, що віспаться. Сес нарід піде борзо увесь на ні нащо.
 
Отак ходив Іван по селі за робітниками аж почало розвидитися і прилетів додому.
 
 — Я там та тут нічо не без мене не робиться? Аді кілько їх є, а вони лиш тепер викинули гній. І він насеред подвір’я засміявся голосно, їдко.
 
 — Най вас шлях трафит!
 
В хаті він сів на лаву і роздумував цілком вже спокійно, як розділити роботу.
 
 — До машини піде Михайло до соломи, Юрко до коний, я класти, Гриць подавати, а солому носити буде Ерстина.
 
Малі коні до кирату. Другими кіньми возитимут гній, воли старі підут возити воду, коло худоби буде Петро, а робітники з села будут робити околоти.
 
 — Ти, дівко, а Андрій де?
 
 — Десь пішов.
 
 — А встане, а воркотить, та й дістає, але він прийде.
 
Іван успокоївся цілком, він знав, що має робити, знав, що ся робота буде йти і успокоївся.
 
В стайні він оглянув їду для волів, побігав поміж вівці, телята і свині і закликав всіх до обіду.
 
Д. П'ята незакінчена редакнія
 
Іван не міг сеї ночи спати.
 
 — Кости до псової години лупають... ще не так будуть лупати, ой, ще не так будуть... Моцпі кости були, другі від такої роботи вже були би ся на порох розсипали...
 
Єму прийшло на гадку, кілько то старих возів у него на стриху стоїть порозбиваних.
 
 — Торкотіли, калакотіли, скрипіли... А як в болото зассеся по кітвиці, чотири воли дугою складуться перед ним, гейканя та трисканя на все поле, ще пари треба. Аж дивися, а одної днини приходить наймит та й каже: вуйку, вже тим возом нема їханя...
 
 — Та я зараз намість старого та клав новий на тото місце, але хто намість мене покладе другого... Сей буде на моїм місци? Жовтий, слабий та й плохий...
 
Він думав за сина, що спав зараз за ним.
 
 — Для него робота то кара, а для мене робота солодка як цукор.
 
Богачь скрутився в клубок, зажмурив очи і намігся-таки заснути. Та темна нічь розкривала перед єго душею такі дороги, що на ними них єго думка рвалася ходити. Нічь тягнула єго десь далеко, аби там з ним робити, що вона сама схоче.
 
Він найшов люльку і закурив. Довкола него по землі, лавах, на печі спала єго челядь. : і сопіла, і хрипіла, і говорила крізь сон
 
Маленький жар з люльки блимав серед чорного, наймицкого сну, так як би хотів єго розігнати. Так буде не раз краями неба продиратися тонісенька блискавочка з чорних, хмарових гір та гори єї нічо не відповідять та гори єї не відповідять а** [гори єї не відповідять] і не розступляться.
 
 — Мого спаня сеї ночи нема, якого я дідька буду гримати кістками по дошках!
 
І Іван встав, вступив у чоботи, накинув на себе кожух, засвітив ліхтар і вийшов з хати. А як виходив, то старий наймит Михайло шепотом говорив на лаві: «Мучить богача, не дає спати, в опівночи з хати виволікає... Проши аспана йти, як він закликає... Продав душу... В ім’я отца і сина...»
 
II
 
Він стояв в стайні на середині між рядом коний і лавою волів та й говорив до Данила, старого коня:
 
 — Ти ще, Даниле, не здох, ще хочеш трохи потанцювати в кіраті, роби як знаєш, бо про мене ти можеш і зараз здохнути. Я не люблю ані слабої худобини, ані слабого чоловіка. Як-єсь слабий — креперуй, а не ходи мені поперед очі, бо в мене в стайні не шпиталь!
 
На єго, Лице єго від слабого світла кинуло, На єго лиці На єго обличю від слабого світла [У цьому місці папір попсовано] творилися чорні тіни, що, як ями, виглядали в живім тілі, очи єго як медом посмаровані були липкі і прилипли до стайні, а велика тінь єго лягла між рядом коний і лавою волів. Від Данила він обернувся до волів. Вони всі лежали і румигали і Іванови здавалося, що вони так тиснуть поміст, що земля під ними дрожить.
 
 — Коло вас ходити би та гарувати би, двайцять чотири вас є... а я вже не годен, кости пукають як лід на ставу. О, бігме, як би я лиш хляв, то ви би ходили по цілим селі рикаючи... без газди
 
Богачь взяв у руки лопату, спорся на держак, поклав ру[ки] лице на оба кулаки і застиг на тім місци.
 
 — Богачь, богачь, кричить кождий, що рот отворить, а якби тебе, дурний мужику, післав купити двайцять чотири воли та й аби тобі дав три тисячі? На, неси, аби-сь доніс. А чи ж ти би доніс? Лева або десятку то ще донесеш, але тисячі, бігме, не донесеш, бо-сь дурний...
 
 — Несу я тоті гроші, спаня нема, їди нема, ніякого спочивку. Все рукою за холяву помацуєш, чи вони віддуваються. Чотири дни йти, ноги пріють, а печуть аж коло серця пече. Але не роззуєшся, не покладеш свіжий віхоть, а йдеш; а складаєшся, аби-сь був невидний чоловічок.
 
 — Куда, чоловіче, йдеш, бо видко по твоїй ноші, щось не тутешний. — А йду, кажу, до Кімполунка та буду відти воли гонити панскі гонити. — Видко, що ти бідний чоловік, ходи та купимо тобі горівки. — Та дурні вушивці купують горівки, а я відкуповую, подерту мошеичину із-за пояса та й проши вас угостити. А вони ще не хотять. А я думаю: ох, мой, д[раби] старці...
 
І усьмішка злітає на Іванову тварь і очи єго як два углі засвітилися. І думка єго дальше йде не як слово, а як геройська пісня. Єму у ви жуються єго лани і зараз великі скали, і скажені потоки, і волів, волів без тямки богато.
 
 — Набрав, наторгував від тих патлачів двайцять і чотири, грошин нема, воли панскі, карти на них у пазусі. І білий хліб у пазусі: гайда!
 
Глядить Іван на воли моцними і бистрими очима, аж світло ліхтарні при них мерькне і блідне.
 
 — Жену я їх попід такі скали, такими дорогами камінними, понад такі пропасти, що зараз гинь на місци, як ступнеш недобре. А я співаю собі, а голос мій не тікає від мене, бо скала не пускає, а йде на воли, а воли слухають, бігме, слухають...
 
 — Стаю нічлігувати, нім я сіна накуплю та назношу, нім сорок і вісім коновок води витягну! Другому то би руки попухли, а я ні! Понапоюю, понагодовую, вкушу хліба раз, два рази та й пантрую. І нічо так не пантрую, як того чорного ліса. Та то ліси праліси, та там десь страшна звірь, та відти такі голоси йдуть, що можна уніміти. Гори, ліси — то не гадайте собі в лексі. А раненько як небо стає із синого голубого біле я знов даю воду, знов даю пашу. Та й заки [сонечко зійде?] сонечко сходить та й мене вже давно на дорозі здибає...
 
 — Богачь, єму очи печи, він дідька має, душу продав, а якби тебе так поклав. Воли підбилися, з попасу вставати не хотять, я скачу па одній позі — біда, додому далеко. А купуй, Іване, горівки, а дри рукави з сорочки а мочай шмати та прикладай горівку до ратиць та водою відмивай! А нужко, чи я не подер всю сорочку, чи я не кричав всю дорогу з болю. Отак я п’ять день йшов з волами.
 
Він підняв голову і хитав нею, як чоловік, що в церкві дуже ревно молиться і потакує своїй молитві цілим своїм тілом.
 
 — Загоню в село воли, цілу вулицю ними загатив. Сардачину тулю коло себе, бо-м голий та встид, йду ногами просто то так як у грань стаю, що стану то ні в саме серце шпикне. А вони вибігають всі як на комедію дивитися та ще би зо мнов раду закладали. Приходжу перед браму, кричу, вибігають, загонять їх до стайні, а я впав перед порогом. Несіть ні до хати, бо-м не годен. А заки скинули чоботи з ніг, то-м рикав, як бик, ноги сама кров...
 
 — Богачь, бодай вас громи розгромили. А я три дни бився межи житєм і смеїртею, ноги, як колоди, а чи ж я не йшов з хати* на руках і на ногах дивитися, аби воли не поздихали. А ніби ж то хтось мені допильнує, чи комусь в голові?
 
 — Ви богачь, вам бог дає... Бог богом, але я працюю, ніхто так не працює. Я беру отак та схиляюся, що всі кістки в мені розходяться, і тягну роботу з корінем, та як дуба з корінем витягаю.
 
І він хилявся і рукою показував волам, як він роботу корчує. А потім стояв ще довго і з голови єму поволи з душі пропадала єго пісня, а на єї місце приходили злість і гнів.
 
 — Стань собі та плети небилиці та тішся ними, а до худоби не подивися. — І він зайшов до телят.
 
 — Най вас всіх що до лаби шлях ясний. Годуй, плату давай Мой, та ви жрете як перед голодом, не доста, що наб'єш черево аж тріскає, але ще в пазухи набираєш хліба. Та я вам дам, я вас так усотаю, що ви не зможете ноги за собою тягати, а ні, то всі забирайтеся, а я сам лишуся, вже буду знати, що-м сам. По вуха в болоті! Ну, ну, я з вами прироблюся... Потім вийшов йти соломи принести під телята. Студений вітер розвертав поли кожуха і сипав у пазуху дрібосеньким снігом.
 
 — Ех, мой, ще й ти чепляєшся якоїсь дідьчої мами, та на дуй, най тя шлях трафить!
 
І він розкрив пазуху широко і тримав так хвилину.
 
Незабаром тиснув богачь на собі з півфіри соломи. Саме перед брамою стодоли вітер завернув ним просто до брами. Він рванувся, напростувавея, та більша сила від него знов єго завернула до брами. Хвилю стояв так як кінь, що під горбом держить віз, аби не скотився в долину. Далі знов сіпнувся наперед, а вітер знов ним завернув до брами.
 
Він тоді кинув солому з плечий і крикнув: та на, бери, не сіпай, і плюнув на то місце три рази. Зимний піт єго обсипав, він стояв як вкопаний. Єму в голові думки рвалися, спохозалися назад, а потім знов пускалися диким танцьом. А може воно правда. Дітим повисисає усю кров, жінку добиває.
 
А може воно й правда, що він тут у кіраті родить маєток, що то він єму діти їсть, що єго самого гонить до роботи і не дає спокою ні вночи, ні вдень. Та слуги собі так говорять і ціле село так каже. Кажуть, що опівночи він пускає молотільню в рух, що тоді в кіраті є зойки і крики, і сміх, що тоді на всіх людий в хаті накидає таким сном як каменем.
 
Руки єму тряслися, кождий палець бігав осібно, губи белькотіли.
 
 — То, то, то не я тут пан!
 
І закипіла в нім така злість, що він гримнув кулаком у браму так сильно, що рука відразу зачервоніла від крови. Страх з єго душі втік десь на другий конець світа.
 
 — А се що ж, аби я на своїм подвір’ю боявся якогось дідька дурного.
 
Він увійшов до стодоли і зараз станув. Він забув на дворі перехреститися і не знав, що робити, чи хреститися, чи дати спокій.
 
 — Виходи, небоже, ід мені та най буде або мені, або тобі конець! Покажися, я тебе хрестити не буду, але борімся — або ти тут пан, або я! Заможеш мене, то змели ні в сих трибах на мак та й розвій по тім поли, що родити зерна не хоче, а кину я тобов, то ти мені відси забирайся, най я маю спокій. Е, ти й до мене вже руки протягаєш, соломи борониш межи телята занести.
 
І він випрямився, протяг руки навперед себе і готовий був до борінки. Та в сій же мінуті єго як косою щось підкосило, руки впали, він затремтів і шептав отче наш.
 
 — Так тут є дідько, як є мій тато на сьвіті, от плетуть дурні люди, а дурний Іван слухає та боїться як дитина вовка. Нероби не роблять та й не мають, а як хто має, то єму дідько приносить.
 
Він вийшов зі стодоли і з ним разом висунувся чорний пес. Ві[н] Штовхнув єго ногою і сказав: то ти може дідько?! Пес заскомлів жалісливо.
 
 — О, так же такий, як мої наймити, не пильнує обістя, але зарився в стодолу.
 
Він Зняв в’язку соломи на плечі і вітер попхнув его наперед так, що він майже біг до стайні. Він біг і воркотів:
 
 — Се чиста біда вже, як тебе всякий дідько буде страшити на твоїм .власнім грунті!
 
Як вертав до хати, то єго жінка почала під хатою дуже кашляти, та він не звертав на неї уваги, не хотів єї чути
 — Вже кашляє, гадає, що я забажа з нею говорити. А лежиш, лежи, ніби я тобі щось кажу. Не стає в хаті духу, то сиди на дворі. Вже ночуєш трету зиму на дворі а дідько тя не хапає, не бійся, такої цигани залізом не діб’ють..
 
Друга чорнова редакція III розділу
 
Як Іван йшов до хати, то єго жінка, що лежала під оденком, зачала кашляти.
 
 — Вона мені на збитки кашляє, кашляй собі, а я з тобою говорити не хочу. А лежиш собі, то лежи, я нічо тобі не кажу. Не стає тобі в хаті духу, то ночуєш на дворі, та я тобі з зими літо не зроблю. А студено тобі, то два кожухи бери, а що ж я тобі поможу?
 
Так він собі думав і йшов до хати, не обзиваючися, та як був на самім порозі, то жінка єго закликала.
 
 — Чого хочеш?
 
 — Щось маю тобі казати.
 
 — Та ти гадаєш, що я з тобов буду на снігу раду закладати?
 
 — Я піду з тобов до великої хати.
 
 — А в великій хаті літо? Се мене, бігме, щось все надибає таке, як нікого не надибає. Ще раду закладай...
 
 — Ходи, ходи...
 
Іваниха піднялася і з костуром в руках плелася до хати. В хаті вона впала на коліна землю коло дверий і напівлягла, а Іван сів на лаві.
 
 — Я маю гадку, Іване, завтра вмерти вмирати.
 
 — Ти вже вмираєш три роки, якби я так на такій студени три зимі спав, то би-м давно вже землю гриз, але ти тверда...
 
 — Я знаю, що-м ти дуже вже надоїла, я й сама собі з’уритилася з’уритилася, але бог не бере, а я не розкажу, але я просила довго.
 
 — Та й вже бог сказав, що тя возьме...
 
Третя чорнова редакція III розділу
 
Іванова жінка вже трету зиму ночувала на дворі, бо в хаті не могла дихати. То як Іван вертав від телят до хати, то Іваниха кашляла, лежучи під стиртою.
 
 — Вже вчула, що я йду та й кашляє, гадає, що я зараз буду плакати над нею. Ніби я тобі дав слабість? Або відбиру від тебе на себе?..
 
 — Іване, а чикай, щось маю казати.
 
 — То ти гадаєш, що я буду на морозі з тобов раду закладати?
 
 — Ходім до великої хати...
 
 — Отам то загріюся, там літо...
 
Іваниха стогнучи плелася з довгим костуром до хати, і Іван хоть не хотів, але подався за нею. Вона лягла на землю коло дверий, а він сів на лаві.
 
 — Кажи борзо, най іду спати, та я ще сеї ночи ока не при жмурив...
 
 — Я гадаю завтра вмирати.
 
 — Та як умреш, то ті поховаю, не кину під пліт.
 
 — Чоловічку, кинув ти мене живу під пліт, а мертву закопай про мене і в гній.
 
 — Вже зачинаєш, але раз біда, люде ще, слаба, духу не стає дихати, а лоточити голову та сваритися, то за трьох є духу. Я тобі кажу, мовчи, не робиш нічо, не дивишся до нічого, не допильнуєш мені, то сиди тихо та дихай, як тобі бог помагає, а вмреш, то поховаю, а за решту вибачай, небого. То й я би розчипірявся, а нічо не робив: Я собі не витанцював слабості! Хто робить, той у мене добрий, а хто не робить той злий, а як слабий, а, то най умирає. І я як буду вже слабий, то най ні тогди б’ють, викидають, певне, а то лишати роботу та панькатися з трупом! Мене кости так болят щораз, але най болят, їй вже поколягься цілком і не буду годен робити, то най мене тогди
 
Четверта чорнова редакція III розділу
 
Вертав Іван від телят і розгадував над тим, чи не будити би вже челяди на досьвіта.
 
Він знав, що як їх побудить, то зараз буде такого гамору та сварки, що він не зараз він їх закричить. А як вже був перед порогом, то єго жінка почала під стиртою кашляти.
 
 — Вже, вже мене покмітила та гавкає. Ося мене ще також з ніг звертає, вже трету зиму ночує на дворі, бо в хаті не стає духу і така тверда, що нічо єї не вадить. Мене борше вхопить, а ти мені гавкати до суду-віку...
 
 — Іване, а чикай, щось маю тобі казати.
 
 — Гадаєш, що мені любо на морозі з тобою раду закладати.
 
 — Ходім до великої хати.
 
 — Там то літо...
 
І Іваниха стогнучи лізла з костуром до хати. В хаті вона причікла на землю коло дверей, а Іван сів на лаву. Мовчали обоє.
 
 — Я гадаю вже вмирати.
 
 — Я за тебе не вмру, а як умреш, то тя поховаю, під пліт не викину.
 
 — Про мене викидай, ти мене живу викинув, а мертву то ще й так.
 
 — Я тобі по бороню в хаті сидіти.
 
 — Ти до мене вже п’ять неділь слова не** [заговорив], пустого не заговорив.
 
 — А я за що з тобов говорити буду, чи за роботу, чи за худобу — робити не робиш, до худоби не подивишся...
 
 — Я доста наробилася, більше від тебе.
 
 — Та тогди я з тобов говорив...
 
 — Ти, окаяннику!..
 
 — Та ти знаєш, що у мене лиш до[брий] той добрий, що робить, от чого хочь. У мене слабий злий як не робить, а як умирає то добрий, бо так має бути.
 
 — Ти мені робити до самої смерти?
 
 — Аби-м мав на руках і на ногах повзатися, то буду, а якби-м не зміг, то скажу, аби ми їсти не дали. Хто не робить, не має їсти! їсти не має!
 
Е. Шоста незакінчена редакція
 
Богачь Іван лежав на постелі і сон єго [не] брався. В хаті спали єго наймити, наймички, пастухи і син і хропіли, сопіли та говорили з просонку. Іван з[акурив] курив люльку і блимав маленьким огником серед тяжкого наймицкого сну, як би хотів тоту тяжку темряву розігнати. Отак часом на чорнім небозводі продираються маленькі блискавочки, але вони не годні розбити величенних гір хмарових.
 
 — Спати не буду, бо маю журу, а вони всі сплять, бо їм нічо не в голові, намелю їм, наварю, а вони споживають, але відробити їм не в голові...
 
 — Ой, вуєчку, не бийте, не буду вже, — заговорив малий пастух крізь сон.
 
 — Ти, бастрюку мерзенний, та ти відтепер лайдачок, яйце вкрадеш, тютюн вкрадеш, де який реміньчик вкрадеш, все несеш то ті фльондрі, мамі мамці твоїй!
 
Богачь обертався ще який час з боку на бік, а потім сів.
 
 — Та якого дідька я буду собов бити по постелі!
 
Він встав, вступив в чоботи, накинув па себе кожух і вийшов.
 
 — Мороз добрий, треба кликати конюшину молотити.
 
Розмикаючи браму стаєнну браму він думав: ніхто би не подивився аби тут і виздихала вся... Засвітив ліхтарь і всі коні обернули до него голови, лишень старий Данило дрімав, сперши морду на ясла.
 
 — Заки здохнеш, то ще потанцюєш в кіраті, або здихай і зараз, то я за тобов не дбаю.
 
Іван єго не любив за то, що сусіди, не раз єму казали: ей, Іване, а дайте ж трохи спокій роботі, а проспіться хоть одну нічь, бо за рік, за два мете так ходити за людьми, як ваш Данило за кіньми — голова голову в долину, вуха в долину, фіст в долину.
 
Копнув єго ногою в бік, а решті коний позбирав з-під передніх ніг годівлю а закинув в ясла.
 
 — Жріть, я вас на солонину не годую.
 
По другім боці стояли лежали рядом воли і румигали.
 
 — Коби кому було коло того ходити, то щось би мав за них, а я вже не годен кілько втинатися.
 
Єму нагадалося, як він їх гонив із [Кімполунга] за п’ятнайцять миль додому.
 
Стояв з ліхтарем у руках і нагадував: взяв-єм три тисячі та й сховав у таку злодійку в холяві — то не сотка ані дві. Богачь, кричить кождий, а якби тобі дав кількі гроші та й неси. Спаня нема, їди нема, лиш на холяву поглипуєш, заєдно не роззуваєшся, ноги пріють а печуть якби-сь у пічь запхав. Але йдеш, складаєшся і зо всякими пияками та лайдаками кумпанію водиш. А ти, чоловіче, куди йдеш? А йду, кажу, до Кімполюнга, там наші пани на брагу волів купують та наймуся гонити додому, зарібків в селі таких нема та так зароблю. П’ю з ними, йду, ночую. Ех, мой, аби ви знали, а душа потенькує...
 
Та тут дальше єго думки йдуть вже, як геройська пісня, як дума про поконанє великого ворога.
 
...Прийшов, волів богато, торг добрий, купців не богато, патлаті волохи п’яні. Торгую, набрав 24 воли, гоню. Гроший не маю, нічого не боюся, а воли паньскі, карти в пазусі.
 
Лісами, дебрами, попід скали, попри скажені потоки гоню, гадки не маю, співаю собі...
 
І глядить він на поли бистрими могучими очима так, що і ліхтарсве світло блідне при пім.
 
...Але як прийшло воли підбилися, вставати не хотять з попасу, я скачу на одній нозі, плачь біда! До дому далеко, як дійдемо. Купую шмат, горівки, мочу шмати в студену воду, горівкою кропю і на кождім попасі завиваю ратиці. Вже ліпше йдуть — я так я п’ять днів з ними йшов...
 
Загоню в браму село, повна вулиця волів, нарід зглядаєся як на чудо. Заходять воли в браму, беріть воли та годуйте, а мене несіть до хати. Три дні я не міг стати на ноги, воли чотири дні не вставали, не їли, лиш води хлиснули по кілька разів.
 
Стояв, стояв...
 
 — Бідую так, що ніхто так не бідує, а другий: ви богачь, вам бог поталанив. Бог богом, але я роблю, мой, я пристанівної години ніколи не маю. А що мої телята роблять?
 
Він перейшов загороду і увійшов в телячу стаєнку.
 
 — Ну, і що я маю з сими лайдаками робити? За що вони беруть плату, за що мене обжирають? Телята лежать по вуха в болоті, в яслах порожно, най вас всіх громи виб’ють на пни! Пропаду я з ними і мій маєток.
 
Вітер сипав пражив у очи, розвертав поли кожуха, насипав снігу у пазуху, але він йдучи говорив до себе: вуйку, вуйку, ади, теля здохло, рано дивимося, а воно лежить як козуб.
 
Микав соломи зі стирти, муркотів під носом і складав на посторонок. Потім, ставав і хукав у руки. Зав’язав він в’язку, як фіру малу, і ледви висадив на плечі. Перед брамою стодоли вітер єго не пустив уперед, так єму виглядало, як би щось велике вхопило за в’язку і тягнуло до землі. Сварився з вітром, вимикався боком, але нічого не помогло. Гримнув врешті до землі і стояв.
 
 — А може воно і правда, що в кіраті є щось нечисте. А як є, та я боюся! А то ніби ж я зле роблю, що як телята в гною, а я несу під них соломи?!
 
Стояв, не знав, як має з тим чортом, що сидів між колесами машини, говорити і що з ним робити? Всі наймити і робітники вже трицять років говорили, що там сидить чорт, що в саме опів- ночи пускає машину в рух і вона меле на кусні грішні душі з родини Іванової, що Йвана колись затягне в гирло і розтягне на кавалки.
 
 — Се що, я аби ся бояв на своїм подвір’ю, свої машини! Тьфу!
 
Увійшов до стодоли, посмотрив усі кути, вдавав, що він шукає, чи пасів ремінних пси не поїли, і ходив отак довго.
 
 — А що ж тут є? Де тут той нечистий? Ну, покажися та й бери мене, гет най буде, як гинути, то гинути. І він стояв і чикав, злий, рішучий.
 
 — Як, єсь тут, то віходи мені зараз, то й борімся, а не страш мені челяди і не завертай мене з соломов по ночах!
 
Та по сім він скоро вийшов зі стодоли і мало зі страху не впав, бо рівночасно вийшов з ним чорний пес. Та в сій же хвилі він чоботом гримнув пса в бік.
 
 — На, яки[й] як ти дідько, то я не боюся тебе, а як ти пес, то не страш мене но ночах.
 
Пес заскавулів і втік поза стирти. Іван підняв в'язку на плечі і поніс між телята. По дорозі він говорив: ще тебе всякий чорт буде пуджати на твоїм власнім грунті.
 
Підстеливши під телята, він вертався до хати. Перед хатою на приспі сиділа єго жінка, скулена вдвоє, і сопіла як дихашлива конина, що йде під гору.
 
 — Ти в хаті не сиділа би, ти, робітнице моя, розпаднице!
 
Жінка нічого не відповіла, лиш хрестилася.
 
 — Йди до хати, бо замерзнеш отут, а я тепер не маю часу ховати тебе.
 
 — Хочеш мене в хаті вбити, то добре, я йду.
 
 — А я, дурний, за таку хирлявку в криміналі сидіти.
 
Увійшли до хати.
 
 — Чого ти хочеш від мене, жінко, чому вже не вмреш раз, не доста того, що нічо не робиш, але гнобиш мене, як половик курку, пазурями.
 
 — Я вже третий рік трету зиму на дворі ночую, твоє богацтво забрало мені весь дух і душить мене, я проклинаю що година, що мінута тебе, твій маєток, ти, кате!
 
 — Все свої співаєш, дурна бабо! А бог не дурний тебе слухати!
 
 — Чоловіче, покайся, поки час.
 
 — Та чого ти хочеш? Що я винен, чи я п'ю, чи не роблю, чи розбиваю, чи продаю народ панам? Що ти хочеш від мене! Таже вмирай раз, не пий кров з мене!
 
 — Ти з мене випив, ти випив кров з моїх дітий. Параска вмерла, Марія вмерла, Микола умер. Василь утік, ще найменчого трохи помурдуєш. Я нижу — він зелений, жовтий ходить, ти і з нсго кров іниі!
 
 — Боже, чого вона мене лоточить, чого мене їсть, а я тобі кажу, що мовчи, не кіракай, бо отак візьму в два пальці та й схлипаєш як курка.
 
 — Один наймит вмер в яслах перед волами, одного пастуха найшли під волами неживого, дівка одна вмерла зо́страхи, а кілько їх пішло від тебе до шпиталю!?
 
 — То я їх вбив, чи як?
 
 — А як коня довбнею вбив-есь в стайні, і кілько їх поздихало в дорозі, кілько в стайні. Гониш як нічь так день людьми і ними, гониш, гониш.
 
 — Говори, говори...
 
 — А мої діти де? Таку молоденьку мене взяв-есь, пишна пава. Робім, жінко, аби-м мали маєток, робім. Та я ходила по твоїм обістю як лебідка. Я була моцна... Маєток В руки нам йшло, все йшло. Ти робив, я ще гірше робила. В мене в хаті твоя мама, діти. Ти до опівночи сидиш на дворі та й робиш, а я в хаті також роблю. Діти колишу. З мамов говорю, шию, на колінах другі діти сплять, а я чикаю на тебе при каганці і співаю. А ти входиш, вечеряємо в опівночи й йдемо спати на дві години. Скажи, чи встав ти коли борше від мене? А я робила, я три два рази на день хліб пекла, я обходила діти, хору маму, худобу коло хати, варила їсти на п’ятьдесять робітників, прала, шила і латала. І я гадала собі, а най діти підростуть, а най віберуться в красу, а я їх буду дозирати і вбирати і будемо радість мати. А ти? Таже ти тоті діти понівечив, поносочив. Як одне котре лежала і догорало, то твої машини гриміли і мене глушили, що я їх стогону не чула. Ти не подивився на жадне, лиш приходив пізної ночи і спав як звірь, а я чипіла над дитинов згарована гірше як твоя машина. Я буду просити бога, аби на сім місця, де твоє маєство тисне землю, аби тут була пустка, аби машина куснями івалялася по кропивах.
 
 — Чикай, жінко, бо вже не знаю, що ти є, чи відьма, чи нечистий в тебе вселився, ти здуріла, що ти говориш? Що ти кажеш? Спам’ятайся!
 
 — Я знаю, що кажу. Твій маєток говорить ночами страшні слова. Я лежу під хатов, сніг мене примітає, отак лежу як старий міх, що єго викинеш зі шпіхліра, бо вже він тобі непотрібний. Дивлюся я на небо і тішуся, що мої діти всі по тій звіздистій землі тім звіздистім помості ходять, а не тут поміж машин машинами. А твої машини гудять, гримотять, стирти твої затінюють чорним рантухом увесь біль мого серця, що з нсго кров скипала моя і моїх дітий, і вітер гуде причілками та розколобинами великих будинків і, замерзаючи на залізю машин, пищить як мала дитина. Отам мої діти кожде в зазубци трибів пищить, караєся і проклинає... А твої будинки, стирти і машини нічо не [дають]дають з неба лиш чорні рантухи, чорні рантухи.
 
 — Ти, небого, меш вмирати, ти говориш обезсілена, ти маєш умерти, треба свічку злагодити.
 
 — Та ти ходив вже до него питатися, я виділа як заходив-єсь до кірату на пораду. А побалакали-сте добре?
 
 — З ким балакав?
 
 — Таже з ним, та я чула, що хоче певне, аби-сь найменчого єму подарував за маєток, вже-сь то продав, небоже, вже лишишся сам тут і меш як вихорь гуляти ночами по своїм сумні. Будеш ночами сидіти над гирлом, а він буде крутити, гонити тим залізем і буде тобі йти робота так борзо, як ти хочеш. Але, небоже, як уже-сь продав єго, як мене вже не буде і єго не буде, то тогди він до тебе прийде та й меш го годувати своєв босацков кров’ю, аж ті висадить врешті на бантину і зачепить і буде гойдати так довго, аж бантина урвеся, а ти впадеш і земля тобі розступиться...
 
 — Ого, вона вже з розуму змикитила. Кілької слабості було, по ночах лежала, та й щось дало єї пуда. Ще сего мені треба?
 
Іваниха закашляла. Дусилася, хропінє з самого серця продиралося на губи і чути було, як кашель тримав нею до землі як кавалком поліна.
 
 — Гине вже, гинь, небого, я тобі не винен, що бог тя за щось карав і забрав тобі діти, а зрештов ніж мали бути до нічого непотрібні, то ліпше, що їх бог загоді спрятав.
 
 — Брешеш, то ти діти проміняв за маєток!..
 
