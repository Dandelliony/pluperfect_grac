Мертва тишина у хаті. Мухи гудуть і тишина стає якась тяжка, якби з пропасти зівала така страшна. Посеред хати лежить баба. Лежить ані рушиться, якби прикована до мішка. Очи втворені Очима втвореними дивиться на хату баба. На миснику роскладені миски. На них змальовані лицарі з люльками у зубах. Так лежить довго, довго.
 
Підвелася тай сіла.
Під горою як зйіжаєся до міста стоїть хатина. Така як перевалений хрущ, що повзає по земли. Віконця якурат такі як хрущеви пасують. Маленька сіточка шибов у рамках.
 
Вже ловив сумерк а в тім хрущику сиділа старенька баба. Тримала костур коло себе утроє довший від неї. Сіла на стілець. Сиділа на стільци та й заціпиніла. Рушала губами але вони не сходилися, бо шкіра так збіглася, як той ремінь, що у воду замочений.
 
Гадка ніяка не бралася голови. Сиділа та й сиділа.
 
Десь в опівночи а вона ще сиділа.
 
Скрипнули двері та й через поріг пересунулася до хати кінцка голова.
 
 — „То ти паскудо?“
 
 — „Я. Принесла-м зівялий лист лопуха. Завтра умреш“.
 
 — „Та вже би вмирати, не поможе нічо“. А стара що казала ?“
 
 — „Казала, аби-сь корінець цьвіт папоротин віддала“.
 
 — „Не дам. Злупила вона мині луску.* Здула вона мині порох з него та я... стала, хоть корінець цьвіт... вона не дістане“ [Пропущені слова і далі третину листа попсовано.].
 
Під горою коло ліса стоїть хатина. Повзає по земли як перевалений хрущь. Віконця якурат такі як хрущеви пасують. Маленька сіточка шибок у рамках.
 
У тій хатині сидить стара баба на стільци. У руках тримає костур утроє довший від неі. Рушає губами але вони не сходяться, бо шкіра, як ремінь у воді, збіглася тай не досягає.
 
Так до опівночи ціпеніє. В опівночи всуваєся кінська голова через поріг тай „славайсу“ каже.
 
 — „На віки слава. То ти, пашкудо?“ — зашепелєла баба.
 
 — „Я Принесла-м лопуховий лист завєлий, завтра вмреш“, — Сказала голова та й поклала той лист коло баби.
 
 — „А стара шо казала?“
 
 — „Казала, абись цьвіт папоротин дала“.
 
 — „Не дам, не дам. Най би було мині порошку з него не вкрала. Хоть я маю той цьвіт, то нічим стала“.
 
 — „Мусиш дати“.
 
Голова підлізла на полицю. Взяла цьвіт з платочком і пересунулася через поріг.
 
Стара ворожка над раном умерла.
 
Всі люде знали, що у ворожки була кінска голова, що лист лопуховий принесла, а цьвіт папоротин взяла для найстаршої ворожки.
 
