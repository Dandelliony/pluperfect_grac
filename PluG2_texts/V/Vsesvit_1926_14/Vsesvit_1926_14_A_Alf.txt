Пабло Пікассо
Пабло Пікассо мало не найвідоміший з сучасних художників. Проте, його цінять дуже ріжно. Є багато протилежних гадок про нього. Багато критиків вважають Брака (також дуже відомий французький художник), а не Пікассо за дійсного основателя й вождя кубізму, — „винахідником“ його. За теоретика кубізму його також не можна вважати, — на цьому полі з більшим успіхом виступали Глез і Мстценже.
Проте, коли питання про тс, хто дійсно був натхненним вождем найбільшої течії в мистецтві довоєнного часу і спірне, то все таки, безперечно, що в особі Пікассо ми маємо художника, найчутливішого в своїй творчості, який найчутливіше, найгнучкіше й найяскравіше відбив увесь розвиток французького мистецтва нашого віку.
Особливо велике значіння має він за межами Франції. Як рішуче ні виступав кубізм у Франції проти старих естетичних теорій і художніх шкіл, як не виразно він підкреслював своє завдання навчити людей інакше бачити, — все таки він був конечним наслідком всього розвитку французького мистецтва, все таки він звязаний псиною малярською традицією з усіма старими французькими художніми течіями.
Від існування малярських традицій залежало те, що Пікассо не був у Франції „монопольним“ виразником кубізму, що він працював і розвивався серед багатьох значних художників, які не завжди навіть формально прилучали себе до школи кубізму, але разом з ним визначали лице молодого французького мистецтва, часто доповнюючи й вирівнюючи лінії розвитку французького кубізму, як от Матіс, Майоль, Маркс, Дерен та інші.
Коли для французьких художників Пікассо був тільки прапором, тільки найхарактернішим представником нової течії, разом з багатьма іншими, то за межами Франції, особливо в Росії й Німеччині, Пікассо до війни був майже єдином взірцем для лівого мистецтва.
Засвоєння кубізму в цих країнах було до певної міри поверховим, неглибоким, часто механічним, а не органічним.
Замісць живої малярсько-цінної течії, в них розвивається кубістичний штамп, — трафарет, що його доводять до абсурду однаково відомі і в Росїї, і в Німеччині художники безпредметники (супрематисти) Малевич і Кандіньський, які по суті вже покинули реальний грунт малярства І стали схоластиками малярської теорії.
В Россії, Німеччині та в Італії, де задовго до кубізму вже було ліквідовано всякі художні традиції (зокрема в Росії їх убив уряд), — молоді художники перейняли виключно критичний, аналітичний бік французького кубізму; вони вихопили й відчули тільки один бік цього кубізму, тільки один з моментів його розвитку.
Приймається тільки аналітичні картини Пікассо, що розкладають предмет, який малюють, на малярські елементи.
Забувають, що Пікассо ще в свій ранній, так званий „голубий період“ розвитку, працював над картиною, як над синтетичним цілим, прагнучи до того, щоб побудувати її найбільш переконуюче малярськи.
Французький кубізм завжди підкреслював свою наслідну залежність від старих художніх шкіл, — російський же разом з італійським, відкидали усякі художні традиції і все старе в мистецтві, часто прикриваючи богемським радикалізмом — „революційністю“ брак самостійного художнього лиця й культури.
Цікавий анекдот з життя Пікассо найкраще характеризує цю ріжницю між французьким і російським кубізмом.
Приїхавши до Парижу й зайшовши до Лувру, Ларіснів — один з найвидатніших представників російського кубізму того часу — побачив художника, який старанно копіював картину одного з старих майстрів.
— „Нащо ви списуєте старих майстрів“? — сказав Ларіснів, — „коли у вас, у Франції, можна вчитися в таких великих сучасних художників, як Пікассо?
— „Я сам Пікассо“— відповів чужинець остовпілому Ларісневу. 
Цим неповним засвоєнням і нерозумінням кубізму і пояснюються той галас, що утворився з приводу переходу Пікассо до класицизму і Енгра.
Критики всього світу заявили: „Пікассо зрадив кубізм, Пікассо перестав бути його вождем“.
Коли в новіших творах Пікассо і можна побачити якийсь поворіт, то цілком не несподіваний. Коли глянути на його ранні твори „голубого періоду“, написані під сильним впливом старих еспанських майстрів, то між ними і його новішими творами можна вбачити вирзний звязок. І в його останніх творах видно те саме прагнення найповніше охопити і передати малярський обсяг, збудувати те, що він зображає, просторінно в картині, а в малюнку — виразною лінією одмежувати обсяг.
Але Франція, після війни, вже не та, якою вона була в період розквіту кубізму; і в мистецтві, як і взагалі в усім громадськім життю, все більше й більше розвивається елемент реакції, консерватизму і пасеїзму.
Пікассо, якого вождем кубізму зробило його чутливе реагування на всяку зміну громадського життя й смаку, в своїх останніх творах відбив це переродження повоєнної Франції.
Останні твори Пікассо мають в собі де-який пасеїзм, в них кубізм,в зеніті свого розвитку, схиляється до класицизму.
Не випадково Пікассо виголосив гасло: „назад до Енгра“: Енгр з його виразним, сталим майстерством, найкраще відповідає прагненню повоєнної Франції до урівноваженого формально-закінченого мистецтва. 
Один з найвідоміших німецьких критиків Отто Граутоф дуже влучно зауважив, що кубізм завжди мав внутрішній потяг до класицизму й академізму.
Кубізм, як і академізм, завжди шукав художніх канонів. 
Яке невисоке мистецтво епохи класицизму, все таки головна властивість цієї епохи була її „відбитість“. Класицизм не має свого власного реального підходу до життя, а лише відбиває, переломлює, крізь призму своєї епохи, життя старої Греції і Відроження — вчиться треба у них. При чому, вивчаючи це старе мистецтво треба знати, що воно, до певної міри, відвертається від реального життя, відмежовується від нього художнім каноном, холодом картин, штучно побудованих.
В цьому він схожий і рідний з кубізмом. 
Кубізм після Сезанна також увесь побудований на вивченні старого мистецтва, на вивченні й розкладенні законів будування картин.
Власного підходу до життя, самостійних очей, самостійного чуття — кубізм не має і в цьому він внутрішньо рідний класицизму і звідси неминучий прихід до Енгра. 
Пікассо, як і завжди, раніш усіх і виразніше за всіх виявив цей новий поворіт французького мистецтва.
Грім війни і події повоєнного періоду розкидали раніш з’єднану групу кубістів в ріжні боки.
Частина з них стала „сюрреалістами“, злилася з комуністичною групою Клярте і шукає самостійного революційного виходу з „мертвого штилю“ повоєнної Франції. Частина заразилася апокаліптичними, містичними настроями німецького експресіонізму.
Більшість шукає нового класицизму — спокійного урівноваженого мистецтва. 
Для цієї групи Пікассо й досі залишається вождем. 
Але, коли Пікассо, в його творах, рятує його темперамент художня інтуїція, то більшість його послідовників мають лише художній шаблон.
І коли твори Пікассо все ще мають художню цінність, то роботи його послідовників тільки ілюструють сутінки повоєнної Франції.
