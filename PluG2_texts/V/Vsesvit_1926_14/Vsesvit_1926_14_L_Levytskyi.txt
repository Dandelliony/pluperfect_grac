Культура Туреччини
Багато змін виникло на Сході з того часу, як на всенький світ блискуче засяв прожектор комунізму. Політика Радянської влади, що зокрема скерована на повне зрівняння жіноцтва в правах із чоловіками, та, нарешті, той широкий рух серед жінок Східних радянських республік Закавказзя, Узбекістану, Туркменістану, що росте у нас на очах робитимуться чим далі все значнішими факторами в жіночому русі на Сході. Доля та життя сучасних татарок, кіргізок, монголок, тюрчанок, узбечок, вірменок, грузинок — є ідеал і зразок для всього Сходу для жіноцтва Туреччини, Персії, Єгіпту, Китаю, Японії, Індії та інш.
Візьмім Туреччину, таку порівнюючи з іншими східними країнами поступово-ліберальну державу, до речі кажучи, нашу найближчу сусідку, яка нещодавно визволилася з ворожних пазурів і тільки тепер починає відроджувати своє хазяйство, налагоджувати державне життя, запроваджувати низку реформ; скасовано віковічну чадру, запроваджується одноженство; султанат та халіфат, це свого роду мусульманське „папство“ — відкинено геть молодою Туреччиною. Країна набула не тільки зовнішнього європейського вигляду, коли традіційну феску замінили звичайною шляпою чи ціліндром, але зазнала й глибоких внутрішніх реформ. Згадаймо земельну реформу, тюркізацію, навіть предбачається переход на латинську абетку. Султани, гареми, одаліски, євнухи — все це пішло в пітьму віків й робиться матеріялом для казки, легенди.
Коли ми перейдемо до турецької літератури, то побачимо, що вплив Корану, взагалі релігії на всеньку культуру турецьку, а зосібна на письменство, привів до того, що довгий час, майже до XVIII сторіччя турецької літератури, окрім теологічної, зовсім не існувало. Коли ж ще до цього пригадаємо історію турків - войовників, що ввесь час билися з Европою та арабами, доходили, навіть, до мурів Відня, то буде зовсім ясна річ, що турки звикли володіти шаблюкою краще, ніж пером. Все ж при бідносте літератури треба відзначити працю видатного вченого Шейха Ібрагіма Халебі, що помер у Стамбулі р. 1549. Він опрацював перший кодекс юридичних засад „Мультака“, що й зараз рахується головним джерелом і ним користуються при вирішенні ріжних правничних питань. Вже в XVII сторіччі було зроблено спробу очистити турецьку літературну мову від засмічення персизмами. Такими першими емансипаторами були славетні турецькі поети: Нафі, Недім, Фулузі, Бакі Шейх-Галім, що жили в XVII та XVIII ст. До цього ж часу, всеньке східне письменство  було під впливом перської поезії Гафіза та Фердузі. Буде значною помилкою, коли не відзначити ще існування низки народніх поетів-імпровізаторов (ашиксів), що їхня поезія була зовсім чиста від персизмів. Письменників Намік-Кемаля та Шінасі, що виступали на турецкий літературній ниві п'ядесят років тому, вже можна рахуватм цілковитими османськими письменниками та основоположниками сучасної турецької літератури. А за цей короткий термін багато зроблено. Турецька література починає квітнути; нагадаємо хоча таких відомих майстрів турецького стіля, як Джахід-Бей. З сучасних поетів найбільш відомі Абдул Хак Хамід, Сулейман Севді-бей.
Найбільш як інші галузі, розвинуто в Туреччині журналістку. Видається чимало щоденних газет ріжноманітних напрямків. Окрім турецької преси, видається низку газет та журналів англійською, французькою, грецькою й вірменською мовами. Турецьких видань найбільше зосереджено в Стамбулі-культур ному центрі всієї республіки. Далі іде Ангора, де такі газети: видається ,,Хакимиет - Милие“ - офіціоз ангорського уряду; ,,Ені-Гюн“ — орган лівих кемалістів; „Себіля-Рішад“ — панісламський орган. в Стамбулі видається „Танін“, що стоїть в опозиції до кемалістів; ,,Ікдам“ - яка має орієнтацію на центральні держави, газета з комерційним відтінком; Акшам“ — солідна вечірня турецька газета з мусаватиським напрямком, вороже ставиться до CPCP.
Народні турецькі театри зустрічаються в Стамбулі, Смирні та по інш. місцях. Власне кажучи, це є сполучення театрів з кафе, в якому ви сидете за столиком і дивитися на звичайну сцену із завісою й т. інш. 
П'єси переважно комедійного змісту. Приємно вражає надзвичайно легкий та здоровий гумор. Серед коміків трапляються іноді великі майстри цієї справи, не гірші від своїх європейських братів. Що торкається театрів-містерій, то вони відбуваються на вільному повітрі десь на майдані анатолійських містечок, при чому участь бере населення. Тепер такі видовиська дуже рідко зустрічаються.
Той самий Коран не дозволяв теж робити малюнків живої природи і через те турецьке образотворе мистецтво за минулі часи надзвичайно кволе. Єдиними зразками цієї галузі мистецтва треба рахувати віньєтки до коранових віршів та де-кілька султанських портретів. З новітніх художників, вже сучасного напрямку, відомі Халіль-паша та Хамді-бей. Обидва видатні, талановиті майстри й на їх творіннях в наші дні зростає нова школа. В більшосте образотворче мистецтво Туреччини обмежене виключно орнаментикою будівництва. Знамениті турецькі архітектори Мима-Синан і Кассім були виключними майстрами. Їх творчість грандіозні мечеті Адріанополю та Стамбулу, напр. Фаті, Сулеймані й Валіде. Турецьку архітектуру характерізує сміливість будови бань, своєрідність мережевної мармурової орнаментики та високі стрункі мінарети, що відзначає її від архітектури арабської, яка дає нам зразки присадкуватих важких мечетів. Треба сказати ще кільки слів про нову турецьку архітектуру, яка відома також під назвою мавританського ренесансу. На засадах її архітектор Серкіз-бей дав шедевр мистецтва — ідеальної краси мечеті, а особливо палаци Дольма-Бахче, Чараган і Бейлербей. 
Зараз відроджена молода Туреччина починає, як і Україна, творити свою власну культуру.
