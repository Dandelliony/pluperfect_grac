РИБАЛЬСЬКІ ЗМАГАННЯ
Спортивні змагання — сама по собі річ не нова. Влаштовують змагання усі, кому не лінь, і футболісти, і гребці, і легкі та важкі атлети.
Але для рибалок Одеського прибережжя це було незвичайним святом — перемоги на звання найкращого моряка.
Ці не хитрі, „не спеціальні“ змагання просолених моряків організовано в кінці червня.
Вперше подивилися вони на своєї скрипучі шаланди не як на кормилиць, вперше мали вони бути чимсь подібним до забавки.
І тому спочатку якось неохоче виходили в море двадцять шаланд; суворі моряки соромливо посміхалися, дивлячись на берег, де вже зібралася юрба „болійщиків“ і фотограф становив свій апарат.
Та скоро вітер надув високі вітрила й, зітхнувши повними грудьми, понесли вони в одкрите море вузькі шаланди, рибалки забули все на світі.
І змагання вийшли такі, які, мабуть, ніколи не бувають і в спеціялистів.
Немов крилаті мини, поринали, неслися, пінили воду все далі й далі шаланди, поки зникли зовсім з очей. На березі стояли „болійщики“, лічили хвилини, билися об заклад..
І коли зза маяка, похилившися на бік на всьому ходу, мало не черпаючи води, винеслися шаланди, напруження дійшло до апогею: так, рибалки можуть захопити, навіть, і не знавця.
І, нарешті, коли виявилося, хто переможець, рибалки зрозуміли, що змагання — справді не жарт 1 вперше позаздрили своєму товаришеві Секуцькому.
