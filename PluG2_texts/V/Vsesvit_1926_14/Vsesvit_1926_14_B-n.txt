Тіні Бельведера
Фільм ВУФКУ за сценарієм А. Золіна 
Палац президента шляхетськоï — Польщі Бельведер. Місце, де в міцний клубок сплелося тонке павутиння інтриг, пліток і провокацій. Бельведер, що так прагне бути подібним до блискучого Версалю ,,славноï“ Франції, але, що насправді, нагадує лише шікарний публічний дім. 
Бельведер, — ось центральне місце діï нового фільму ВУФКУ, що знимається зараз на Ялтинській фабриці. Бельведер, що брудна й похмура тінь його вкрила землю сучасної Польщи, — головна дієва особа фільму. Тут, у затишку його стін і садків, в'яже провокатор Шляховський ті лабета свої тонкі, в яких заплутається і запальний єврейський юнак Даня Бетлін, і молода українська комуністка Люба Тесленко, і офіцер польського генерального штабу Конрад Зволінський. „Висока рука“ Польської Республіки прикривав Шляховського й керує всіма його рухами. Впливовий франк і всемогутній долар, в свою чергу, керують ,,високою рукою“. Зате рука оця рідко бував порожньою. Коли-ж і трапляється таке, що рука марно перебирає пальцями, але шелесту улюбленого доларового папірця не чути, то це робить її ще слухнянішою. 
I от, місце дії фільму ,, Тіні Бельведеру“ — Бельведер таки, сучасна Польща. Молодий офіцер генерального штабу Конрад Зволінський вчиться в американських хемічних лабораторіях. Вітчизна послала його туди, і кожен мент свого життя Кондрад присвятив службі білому орду, своïй славній Польській. Зачинивши щільно двері, щоб жоден цікавий американський професор не підгледів нахабним оком, Кондрад Зволінський і день і ніч працює, вдосконалюючи свій винахід: річовину, що унешкоджує в повітрі вплив отруйних газів. Він завезе цей винахід свій до Польщі, він прислужиться до ще більшої слави вітчизни. І от його викликають туди. 
Він бачить Польщу, справжню післявоєнну Польщу, що тремтить, стоючи струнко розшитим французьким мундиром перед розшитим або „демократичним“ американським під жаком. 
Та не вся Польща така. Адам Стальський, Даня Бетлін, Лія Гойхманон — он Польща інша, з міцною натрудженою кров'ю в жилах. 
Випадкого стріваєтсься Конрад з Лією Гойхман і від неï дізнається він про боротьбу і борюкання людей, що поклали або вмерти, або збудувати хоч би підмурівок нової Польщи. 
Яких тільки засобів не вживають шпиги, щоб зловити цих людей. Підкладають їм фальшовані документи („листи Зінов'єва!“), щоб потім зробити трус і зі здивованними ликами викрити отакі „таємниці“ комуністів. I тоді кричать газетчики по всіх вулицях Варшави:
— ,,Ще один замах Комінтерна на Річ Посполіту. Комуністи готують вибух Бельведеру“!!! 
Стукають двері дефензиви, кричать люди, мордовані досвідченими кулаками шпигів, а на другу ніч, улесливо вклоняючись, повідомляє президент „вільної Польщі“ свого пана, представника великої Франції:
— ,,Змову ліквідовано. Та ліквідація її коштувала нам дорого. Для дальшої боротьби потрібні кошти“. 
Представник робить незадоволену й огидливу гримасу, але підписує новий чек. 
Такої Польщи не може полюбити Конрад Зволінський. Він допомагає, чим може, і Лії Гойхман, і Любі Тесленко, що він рятує її від шпигів.
Та поміч ця не проходить йому дурно: Зволінського заарештовують, і ім'я його також значиться в списку „злочинців“, які готувало ніби-то вибух Бельведеру.
Губить себе в тюрмі Лія. Любу й Стальського випускают на волю, але уважне око шпига слідкує за ними: „через них ми викриємо звязок польських комуністів з Москвою“ — так наказала дефензива.
Жодних надій на порятунок Зволінського немає „Він запродався Москві І мусить загинути“ — вирік військовий суд. 
Проте, Любі дозволяють побачитися з засужденнум Зволінським.
— „Ідіть до чужоземців. Роскажіть їм про мій винахід. Це єдиний порятунок для мене“ шепче їй Конрад.
Люба виконала прохання. Вона пішла до американського банкира Гревса, що недавно приїхав до Польщі, в справі американської позики. 
Гревс зацікавився цим. Досить одного його натяку — і Конрада звільнено. 
Гревс хоче вивідати в нього таємницю винаходу й забити потім. 
Та Конрад тікає од них, тікає туди, де, вірить він, сходить зоря нового світу.
„До СРСР, до СРСР“ — вистукують колеса потягу, яким їде Конрад з Любою до Себежу. 
Не може польська дефензива випустити Конрада Зволінського з рук своїх.
Шляховський спішить за втікачами. 
Постріл на польсько-радянському кордоні.
Не бачитиме Конрад країни, до якої він так прагнув. 
Чи не тінь Вечоркевича й Багинського встає перед очима глядача, що побачить цей фільм?
Чи не брудна пика й не менш брудні руки славетного вбивці — „патріота“ Мурашка поглянули з екрану, прибравши лише інше ім'я — ім'я Шляховського?
Щоб показати сучасну Польщу, не треба багато вигадувати — вистачить і фактів! Досить красномовних і показних.
Це треба вміти зібрати такий великий бруд у такій маленькій країні. 
Польські шляхтичи — добрі майстрі що до цього.
Вони старанно підтримують славу Польщи, цього смітника Европи. 
Та ще-б пак — їм не вміти! Адже вони слухняні й старанні учні свого французького вчителя.
Ставить цей фільм режисер Анощенко за сценарієм Золіна (Френча). 
В ролі Шляховського знимається актор Долінін, ролю Конрада Зволінського виконує Федоренко. 
В скорому часі фільм буде закінчено.
