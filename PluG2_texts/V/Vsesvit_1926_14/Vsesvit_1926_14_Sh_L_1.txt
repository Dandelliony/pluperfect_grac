„Куємо кращу долю“
(Дитяче містечко ім. Комінтерну).
Недалеко від Одеси, на 4-й ст. Великого Фонтану, там, де раніш були особняк и буржуазії, зараз розкинулося дитяче містечко імени Комінтерну. Це містечко, в якому біля 1.500 дітей, скидається на невеличку державу, правда, міскроскопічну. 
Написали в себе, в містечку, гасло: „Куємо кращу долю“. І, справді, кують. Є в них різбяр — самобутнє хлоп'я — вирізбив з каменю погруддя Шевченка. Зліпив він і серце, шлунок та легені — зовсім мов натуральні. Тепер діти, порозфарбувавши їх, вчаться по них.
Є в дітей і оркестр. Духовий. Справжній, не смійтеся, і так він грає в часи відпочинку, що аж серце радіє... 
За 12 верстов від Одеси, коло Дальника, містечко має свій хутір, реманент, город... 
Хутір великий — 450 десятин. Там діти збирають те, що самі посіяли й посадили своїми маленькими руками. 
Ну, а трактор, як вам це подобається? Самі сіють, самі жнуть, самі молотять. Цього року врожай незвичайний: пудів 200 озимої пшениці з десятини.
