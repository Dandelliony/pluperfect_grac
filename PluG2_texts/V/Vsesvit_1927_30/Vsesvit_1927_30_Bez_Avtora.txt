РОБІТНИЧИЙ ПАЛАЦ
Президія Дорпрофсожу Південних залізниць затвердила остаточний проект клуба „Робітничий Палац", що його склав архітектор А. Дмітрієв. Клуб побудують в робітничому районі на розі Кузинської вул. та вул. Котлова.
Будинок клубу кубатурою на 5,5 тис. саж., міститиме в собі: театр у два яруси на 1.500 глядачів, авдиторію на 250 чоловіка, велике фойє, читальню на 300 чоловіка, помешкання для книгозбірні, біліярдну й 16 клубних кімнат з відповідними службовими та допоміжними помешканнями. Клубні помешкання будинку розраховано на обслуговання 3 тис. чоловіка.
Вартість будинку визначено в 1.200 тис. карб. Видатки на побудовання клубу приймають — Центральний Комітет союзу залізничників, Дорпрофсож Південних Правління Південних залізниць та інші організації й установи. Раднарком УСРР дав на утримання будинку 100 тис. карб. Тепер провадиться інтенсивне розроблення робочих рисунків та підготовчу роботу до будування. У цьому будівельному сезоні намічено вивести фундамент будинку. Робота почнеться в другій половинні серпня
ц. р. і закінчиться до осени 1929 року. Клуб залізничників буде одним з найкращих будинків столиці УСРР. Залізничники Харківського вузла матимуть відповідне помешкання для культурно-освітньої роботи.
