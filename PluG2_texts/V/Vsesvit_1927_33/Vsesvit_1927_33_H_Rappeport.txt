Зелена пристань
ЗАРАЗ настав час, коли наша українська: Херсонщина пропонує  ринкові сезонні товари — садовину та овочі.
Капуста, баклажани, картопля, абрикоси й інш. привезені в човнах до зеленого базару, поки що складають асортимент цих товарів.
Особливо велика кількість човнів із садовиною й овочами пливе сюди з Алешок, Голої Пристані й Кахівки, де грунтові та кліматичні умови для садів і городів займають перше місце на півдні України.
Звичайно збирають отой врожай дівчата. Їх зовсім не видко в зеденій гущавині садків і лише пісні та ріжні виклики, що десь згори чути, нагадують про присутність тут людей.
— Ми не дамо себе ображати! — кажуть вони. — Прашюємо по Кодексу! — і неначе в підтвердження сказаного ,,старша” звернулася до наглядача з другої ділянки:
— А вам чого тут треба?
— А ну, геть звідси! — і сотні абрикос летять на зацікавленого, що ганебно тікає в глибину саду під веселий регіт дівчат.
На городах добре влучають баклажанами.
Горе недосвідченому Дон-Жуанові!
Мій візник Ничипір у цьому добре переконався. Прийшов звідти увесь у плямах, забруднений баклажанами.
— На городах був, Ничипоре?
— Та хай їм біс з дівками! — вилаявся він замісць відповіди, і бажаючи перемінить неприємну розмову швидко запитав:
— А чи немає у вас закурить? — Шумно в цей час по садках та городах Херсонщини, де в величезній кількості збирають садовину та овочі, кишить човнами та берлинами спокійний уже тут Дніпро, що доставляє ці продукти до найближчих ринків і до центру садівничого й городницького району — Херсона, звідкіля їх відправляють до найдальших ринків нашого Союзу.
Херсонська пристань у цей час завалена овочами й садовиною і агенти ріжних фірм снуються з ранку до ночі поміж човнами та берлинами.
На превеликий жаль кооперативні організації по скуповуванню садовини та овочів займають друге місце: в кожному саду завжди можна побачити приватного крамаря, що закуповує ще не зібрану навіть садовину.
Відправляється овоч, головним чином, у Ленінград, Москву, Харків, Минськ кожного дня транспортом в 30 вагонів пасажирської швидкости.
Заготівля цих продуктів, сушка й консервування буде робитись у недалекому майбутньому тут же на Херсонщині на консервній фабриці. Центром уже затверджено кошториса для будівлі фабрики. Ріжні технічні операції, звязані з фруктово-овочною кампанією, як от погрузку, транспортування й інше, виконує Херсонська залізниця. Через 2 – 3 тижні вибір на зеленому базарі буде значно більший, бо поспівають уже груші, сливи, яблука, виноград, кавуни та дині.