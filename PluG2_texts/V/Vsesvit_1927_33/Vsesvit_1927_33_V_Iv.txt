ЯК ВОНИ ПРАЦЮЮТЬ
ВОНИ — це Анатолій Дуров та його четвероногі й пернаті. Тут у цирку, на манежі, в конюшні своє особливе своєрідне життя, свої звичаї, свої нрави.
Ковчег підібраний по признаку не пар, а здібностей.
І один керовник, що все підлягає йому.
Мешканці конюшні не тільки звірі та птиці — вони до того ще й добрі артисти.
Коли вогнями залито цирк і тисячі очей дивляться на арену, коли гамір, оплески та свист — тоді парадний вихід, тоді все добре, тоді все точно. Тоді свято — і через те нарядно.
Зовсім інакше в будні, коли не сяє електрика, не дивляться тисячі жадібних очей, коли на арені холодок і спокій... В манежі йде звичайна учоба. На арені капітан, суворий вчитель і ласкавий хазяїн.
Завзятість та ласка разом з приємним смаковим почуттям — головна пружина, основний метод роботи. Довгий батіг — це вказка, а не бич. Він накреслює смугу, по якій треба йти, — але від нього не болить нікому. Тварини не бояться батога, птиці охотно спускаються й сідають на пужално.
В манежі тихо. Тихо через те, що немає суєтливої публіки, що не чути окриків й не ріже повітря льоскіт батога.
Дресировка Анатолія Дурова основана виключно на смаковому заохочуванні.
Яке б легке не було завдання — коли його виконано, необхідна нагорода. Четвероногі та пернаті до цього звикли й виконують складні трюки — певні, що дістануть щось смашне після цього.
Ніяке „вольове” примушування не може заставити тварину з такою охотою проробляти головоломні сальто-мортале. „Вольове” — це система кари, бича, скажених окриків, муштровки голодом.
Ця система хоч і дає свої наслідки, але значно слабші своїм ефектом.
Тварини дуже довго пам'ятають зло і з ними важко працювати після зробленої їм прикрости.
Навіть не тільки любов, а й розум, що прагне до раціоналізаторських методів, заставляє дресировщика знаходити доступ до тварин шляхом доброти й ласки.
Морські львиці — любимиці Ан. Дурова Вера та Люба, надзвичайно понятливі й дуже гарні жонглери. В них природні здібності до балансування, вони терпляче й уперто треніруються в підкиданні м'ячі, б'ють в барабан, плескають плавниками, але за все це вимагають собі нагороди. Ан. Дуров підчас репетицій майже лінивий і флегматичний. Мова його — шепіт, рухи повільні, лице спокійне. Так треба. На арені нема місця для нервів, нетерплячки та досади.
Син знаменитого Анатолія Дурова роспочав роботу майже з порожніми руками. Зараз у нього — цілий звіринець, зараз техніка його „артистів” велика.
Кілька років упертої праці дали свої наслідки. І було-б помилкою сказати, що тільки смаковим заохочуванням вдалось добитись всього.
Ласощі — це лише один зі способів впливу. Найголовніше — спостереження за життям тварин, вивчання їхніх властивостей і звичок та використовування природнього інстинкту.
Свиню не можна зробити розумною. І коли вона при виході на арену заклопотано підходить до змотаного килима й розстелює його, то це тільки через те, що шляхом довгої возні їй дано зрозуміти що, десь там у килимі лежить хліб. Морські львиці більш за все люблять підкидати м'ячі, всякі другі маніпуляції вони пророблюють з меншою охотою.
Малпи — природні балансери й пустотники, ходять по канату, бавляться за столом, скидають з нього всі речі, дзвонять у дзвіночок, кланяються, чемно махаючи капелюхом. А плигати й дертись на щось — це перше й найприємніше діло.
Собаки мають пристрасть ходити на двох лапках і манірну схильність до пишних убрань.
Все це уважно вивчається. Дресировка ведеться в дусі максимального використовування природних здібностей тварин. І коли до цього додати довір'я вчителя, певність за нагороду, спокій за свій шлунок, то стане ясним, чому звірі та птиці не тільки коряться вчителеві, але й дружно живуть між собою.
Так — кішка з мишами, лисиця з півником та собачкою, леопард і дикий єнот а чоловіком.