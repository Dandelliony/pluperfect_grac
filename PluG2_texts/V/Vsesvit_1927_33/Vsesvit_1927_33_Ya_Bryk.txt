ГИНЕ РОБОТА ГВАРЕНГІ ТА КАМЕРОНА!
У Катерини ІІ-ї був добрий звичай — за кошт держави робити цінні подарунки своїм коханцям. Особливо щедрість у неї до любовників, що йшли „у відставку”, щоб підсолодити пилюлю й не одпихати од себе вчорашніх своїх друзів. Цінні маєтки, тисячі десятин землі, прекрасні палаци — ось скромні подарунки цариці.
На території так званої в історії „Гетманской Малороссии” й до цього часу стоять пам'ятники царської милости. На Конотопщині в Батурині гетьманський палац графа Розумовського, та на Ґомельщині в Ляличах палац графа Завадовського.
Їх будували уславлені майстрі Европи — перший Камерон, а другий Джіакомо Гваренгі. Граф Завадовський, коли дістав ,,одставку” від своїх любовних обов'язків, прохав Гваренгі збудувати йому такий „куток”, де б він мав змогу дожити своє життя у „вдячних спогадах”.
Розумовський, передчуваючи свою близьку одставку і твердо пам'ятаючи, що буде нагороджений по заслугах, свою гетьманську резиденцію в Батурині влаштував з нечуваною роскшішю. Він запросив для цього Камерона. Дійсно палац опісля став його власністю.
Ми не маємо права ставитись байдужо до охорони таких прекрасних пам'ятників будівництва. Про батуринський палац, наприклад, збудований у стилі італійського класицизма є багата література, як у нас так і за кордоном.
Ігорь Грабар висловлюється про нього як про чудесну будівлю, що їй місце на березі Тибра поміж палаців цезарів. Своїми колонадами, портиками, барельєфами, ліпними панно, олійною живописсю, ці палаци справляли надзвичайне вражіння на сучасників. Навіть тепер — зруйновані — вони грандіозні.
Та палаци гинуть! Селяне бачуть в них тільки нікому непотрібну руїну, що нагадує про ненависних панів. Роскрадаються цінні кахлі, навіть цегла кудись зникав. Недавно батуринські чабани запропонували місцевому музейному робітникові вкрасти звідти йонічну капітель лише за один карбованець. В Ляличах до того ж сталася пожежа через необережність людей з сусіднього радгоспу, що також ще більше зруйнувала палац. Палаци гинуть! Ще пройде декілька років і од них залишаться тільки руїни. До цього допустити не можна. Не можна допустити и тієї „реставрації” що її збирався провести царський уряд — тобто переробить Батуринський палац на церкву або на касарню.
В першу чергу необхідно вжити заходів що до охорони палаців і потурбуватись про їх наукову реставрац’ю.
Бо прогаємо час і ці пам'ятники згинуть без сліду.