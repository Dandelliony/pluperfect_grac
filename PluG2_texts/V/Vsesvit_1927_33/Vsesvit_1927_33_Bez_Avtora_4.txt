АРХЕОЛОГІЧНІ РОСКОПИ НА ЧОРНОМОР’Ї
ПИТАННЯ про археологічні роскопи на Чорномор'ї виникло давно, тим більше, що сама місцевість досить багата на ріжні пам'ятники історії і старовини. Це підтверджується не тільки історичними даними, а й тими випадковими знахідками, що часто попадаються у мешканців — Чорномор'я при побудові будинків, або ж обробітку полів. Найбільше таких знахідок припадає на Геленджицький район, та це й не дивно. З історичних документів, видно, що ще в 1883 році Геленджик був досить великою фортецею, опісля зруйнованою турками. Поблизу цієї фортеці жили ріжні кавказькі народи, головним чином гірські народи й черкеси, що мають свої окремі звичаї і що воюють майже все своє життя. Все це дало де-який привід до переведення в околицях Геленджика часткових роскопів. Це досить швидко дало результати. Крім ріжної холодної зброї — сокир, мечів ріжних форм, сільсько-господарських знарядь, то що — було знайдено в Керченській щілині, недалеко від Геленджика старовину черкеську гробницю з двома кістяками — чоловічим і жіночим, зброєю, похоронними глеками, ріжними оздобами тощо. На думку спеціяльної комісії — цій гробниці коло 600 років. Крім того, в ріжних місцях при роскопах деяких могил знайдено кілька ріжних невеличких глечиків, вживаних у кавказьких гірних племен спеціяльно для похоронних процесів.
Усі знайдені при рокопах речі зібрано в Геленджицькім музеї природи й історії, де для огляду публіки відкрито спеціяльний історичний відділ, значно поповнений ще історичними речами, знайденими і придбаними музеєм раніше. Є, наприклад, повне середньовічне озброєння кавказького і руського воїна-латника, наприклад, панцер, шолом, наколотники і т. д. Є також щит курдів, оббитий мідними кружалами з старо-латинськими написами. Крім того, в районі Геленджика є дольмени, себ-то, камінні столи. Це передісторичні надмогильні пам'ятники ріжних форм, понад 21/2 метрів заввишки, складені з 5 суцільних величезних каменів, оздоблених в середині невигадливими оздобами. Зустрічаються дольмени досить рідко. У нас в СРСР вони є лише на Північнім Кавказі, потім попадаються ще подекуди в Англії, Франції, Швеції та Індії. Описи й тлумачення про утворення та значіння дольменів — найріжноманітніші. Для детальнішого обслідування цієї місцевости є думка викликати з Москвн спеціяльну наукову комісію, бо в розпорядженні музею спеціяліста-археолога — немає.
Геленджицький музей існує всього лише 2 роки, але кількістю своїх експонатів він забирає останніми часами одне з перших місць иа Чорномор'ї.