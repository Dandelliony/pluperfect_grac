КОМСОМОЛІЯ В ПОХОДІ
6-го серпня Харківська Комсомольська організація вирушила за місто на військові маневри. Маневри мали на меті перевірити військові знання комсомольців, готовність їх до оборони і одночасно на практиці ознайомити з сучасними методами війни.
Скомплектовані 5 комсомольських батальйонів було розбито на дві групи — червоних та синіх. Сині вирушили на село Хорошево і відтіля наступали на Харків — червоні росташувались у селі Бабаях і повинні були затримати їх виступ. Обидві колони вирушили в суботу ранком, а в неділю на зорі між Бабаями та Хорошевом почався бій. Підчас бою комсомольці добре орієнтувались і пристосувались до місцевости. Пілоти авіо-розвідки в донесеннях штабу керовництва повідомляли про вмілу маскировку комсомольських частин. Використовуючи всі можливості місцевости, вони майже не були помітні досвідченому окові авіятора.