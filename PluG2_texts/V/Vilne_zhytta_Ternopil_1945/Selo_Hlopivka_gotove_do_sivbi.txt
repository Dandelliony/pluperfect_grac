	Село Хлопівка готове до сівби
 Село Хлопівка Копичинського району розкинулось в затишній рівній долині понад невеличкою річкою, що в'ється між кучерявих верб. Мешканці Хлопівки здавна знають, що як тільки пригріє перше весняне сонце, сніг навколо села швидко тане, збігає безліччю струмочків і річку і хлопів'яни першими в районі виїжджають сіяти.
 Зараз в селі кипить підготовка до весни. Натхненні величезними успіхами Червоної Армії, у відповідь на Наказ вождя, селяни готуються в похід за високий урожай перемоги. Ще на районній нараді селян голова сільської Ради Сень Іван розповідав про дружну підготовку селян до весни.
 Кожний селянин добре усвідомлює ті великі завдання, що стоять перед державою в заключній фазі війни і готується з честю виконати свій громадський обов'язок.
 Держава повернула біднякам і середнякам 170 гектарів землі, яку німці в них відібрали. І кожний трудівник прикладає всі свої старання, щоб свю свою землю вчасно і якісно засіяти. Добре готується до весни Маркевич Семко, якому повернено 5 моргів землі, мати фронтовика Кість Настя, що одержала 3 морги. Могильницький Микола чекає весну у всеозброєнні. Він відремонтував плуг, борони, полагодив віз, з осени зорав землю під ярину. Всі 260 коней у селі, як на підбір, мають гарний вигляд. Кожний селянський двір має весь посівний матеріал, прочищений, готовий хоч сьогодні в землю. Серед селян у моді поговірка - "Хто з насінням добре робить, тому й хліб родить". І вони слова народної мудрості кропітливо перетворюють на діло.
 Дружною підготовкою до сівби хлопів'яни вперто беруться за першість у районі в завоюванні високого врожаю.
	Іван Деменко.
 