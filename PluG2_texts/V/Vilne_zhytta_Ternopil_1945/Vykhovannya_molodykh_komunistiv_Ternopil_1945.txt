Виховання молодих комуністів
Більшовицька партія сильна й непереможна своїм зв'язком з народом. В дні великої Вітчизняної війни цей зв'язок партії Леніна–Сталіна з масами трудящих ще більше зріс і зміцнів. 
В дні війни комуністи показали високі зразки виконання свого громадського і партійного обов'язку. Цю високу якість треба виховувати в кожного молодого комуніста з перших днів перебування його в партії. Для комуніста немає нічого ціннішого і почеснішого, ніж самовіддане служіння партії, Батьківщині, народові. 
Важливим періодом у вихованні комуніста є кандидатський стаж. Кандидатський стаж необхідний для того, щоб молодий комуніст ознайомився з програмою, статутом, тактикою ВКП(б), а партійна організація перевірила особисті якості майбутнього члена партії, випробувала його на практичній роботі. 
Звітно–виборні збори первинних парторганізацій в Чорткові показали, що ряд організацій незадовільно займались справою виховання молодих комуністів. Як наслідок цього — у багатьох кандидатів в члени ВКП(б) прострочений кандидатський стаж. Таке явище має місце, наприклад, у парторганізації тресту мукомельної промисловості. Тут тов. Бохан має кандидатський стаж з 1939 року. Ще гірше в первинній парторганізації облвиконкому. Тут т. т. Березанський, Бут перебувають в кандидатах з 1932 року. Кандидат в члени ВКП(б) з 1939 року тов. Сазонов, який стоїть на облікові в партійній організації міськради, не працює над підвищенням свого ідейно–політичного рівня і не виконує ніякого партійного доручення. А парторганізація не контролює його і не допомагає йому виправдовувати почесне звання комуніста. 
Там, де вихованню молодих комуністів приділяють серйозну увагу, враховують індивідуальні особливості людей — їх загальноосвітній і політичний рівень, — там вони ідейно ростуть і активно виявляють себе на практичній роботі. 
Приклад такого виховання подають партійні організації паровозного депо Чортків і обласної прокуратури. Всі кандидати в члени ВКП(б) мають партійні доручення, беруть активну участь в громадському і виробничому житті. Кандидат в члени ВКП(б) тов. Ластовець за дорученням парторганізації обласної прокуратури проводить політичну роботу серед неселення по вул. Вербовій м. Чорткова. Вона часто читає доповіді, проводить бесіди. Bce це розвиває в комуніста впевненість у свої сили, допомагає їй набути досвід роботи з масами, підвищує її свідомість, дисциплінованість. 
Звання більшовика зобов'язує невтомво оволодівати марксистсько–ленінською теорією, досвідом політичної організаторської роботи в масах. Обов'язок партійних організацій — піклуватись про ідейний ріст кандидатів в члени ВКП(б), допомогти їм усвідомити програму і статут, глибоко вивчати історію більшовицької партії. 
Досвід показує, що основним методом виховання молодих комуністів є залучення їх до активної громадсько–політичної роботи. Треба сміливіше давати їм партійні доручення, контролювати їх виконання. На партійних зборах слід обговорювати доповіді кандидатів в члени ВКП(б) про те, як вони працюють над підвищенням свого ідейно–політичного рівня, як виконують доручення партійної організації. 
Відповідальність за виховання молодих комуністів покладена не лише на партійні організації. Молоді комуністи повинні в першу чергу самі піклуватися про розвиток свого політичного світогляду, підвищувати ділову кваліфікацію, бути передовиками і організаторами соціалістичного змагання, накопичувати досвід організаційного керівництва. Цього можна досягти тоді, коли кандидати в члени ВКП (б) будуть ініціативними, непримиренними до недоліків у своїй роботі, вимогливими до себе при виконанні партійних доручень.
