Машинно-тракторні станції напередодні весняної свіби
	Машинно-тракторні станції нашої області, зруйновані німецько-фашистськими загарбниками під час їх тимчасової окупації, ще в минулому році відновили свою діяльність. Вони подали вже значну допомогу колгоспам і селянським господарствам в обробітку землі й у збиранні врожаю. В 1945 році ця допомога колгоспам і селянам з боку МТС буде більшою, обсяг робіт кожної машинно-тракторної станції на багато зростає. МТС покликані відігравати велику роль у виконанні державного плану сільськогосподарських робіт на 1945 рік.
	Успіх роботи МТС залежатиме від рівня її підготовленості до польових робіт. Трактори працюватимуть безперебійно лише тоді, коли вони добре будуть відремонтовані зимою, коли їх водитимуть досвідчені люди.
	Великим недоліком у підготовці машинно-тракторних станцій до весни є зволікання ремонту тракторів. На перше березня в області було відремонтовано лише 75 процентів тракторів. Особливо відстали в ремонті тракторного парку Литятинська МТС (Бережанський район), Трибухівська МТС (Бучачський район), Дарахівська МТС (Струсівський район) і Золотниківська МТС. Директори цих машинно-тракторних станцій т. т. Міюц, Кособудський, Трохименко і Шкіль не забезпечили правильної організації ремонтних робіт, не мобілізували колективи МТС на успішне проведення ремонту тракторного парку. Цим вони поставили, керовані ними МТС, під загрозу вступити у весняні польові роботи непідготовленими.
	Другим серйозним недоліком у підготовці до весняної посівної кампанії є те, що тракторний парк МТС не забезпечений потріброю кількістю пального. Його необхідно завезти заздалегідь, до наступу весняного бездоріжжя.
	Партія й уряд вимигають зразкової підготовки до весняної сівби всього тракторного парку, всього причіпного реманенту МТС.
	Весь тракторний парк повинен бути відремонтований в строк і високоякісно. Кожен випущений з ремонту трактор обов'язково приймається державною комісією. Проте, підготовка тракторного парку до польових робіт не вичерпується ремонтом машин. Треба крім цього заготовити необхідну кількість запасних частин, забезпечити трактористів потрібним інструментом, заправним реманентом тощо.
	Директори й механіки МТС повинні всебічно продумати план наступних польових робіт, розставити правильно кадри трактористів. Виробничі плани МТС треба докладно обговорити з усіма працівниками МТС.
	РНК СРСР і ЦК ВКП(б) звертають виняткову увагу на підготовку МТС до весни. В постанові про план сільськогосподарських робіт в 1945 році говориться:
	"Провести до початку сільськогосподарських робіт державну перевірку готовності кожної МТС до весняних польових робіт комісіями в складі секретаря райкому, голови райвиконкому, завідуюча райземвідділу і директора іншої МТС, звернувши особливу увагу на правильне розставлення кадрів при організації тракторних бригад, укомплектування бригад причінним і заправним реманентом, інструментом, справною бочкотарою, запасними частинами та підготовку МТС до технічного обслуговування тракторів у полі".
	Справа честі керівників і всіх працівників МТС - максимально використати час, який лишився до весни, з тим, щоб розпочати польові роботи в повній готовності. 