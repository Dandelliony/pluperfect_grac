Вчительки-активістки
В Збаражському районі працює 14 клубів і 15 хат-читалень. Вчителі району активно допомагають в роботі клубів. Так, наприклад, директор Добриводської неповно-середньої школи Тягній Марія і вчителька Тягній Ольга налагодили систематичну роботу клубу в селі Добриводи.
При клубі регулярно працюють гуртки співочий, драматичний, танцювальний, фізкультурний, історичний. 40 чоловік місцевого населення беруть участь в цих гуртках.
Вечори самодіяльності, читка газет, вивчення пісень Вітчизняної війни, читання лекцій — все це відбувається в клубі за безпосередньою участю вчителів.
Непогано працюють і в клубі села Охриновець. Завідуючий клубу т. Кирничний Іван Лукич добре організував молодь і актив села для проведення роботи в клубі. Вчителі Творищук Ольга Романівна, Мутяєвич Євгена Теодорівна часто виступають в клубі з доповідями на різні теми. Ними за 2 місяці прочитано 17 доповідей на різноманітні теми про Вітчизняну війну, про події на фронтах, про міжнародне становище й інше. Випущено 6 номерів стінгазет, фотомонтажі. Працюють драматичний, хоровий, танцювальний гуртки. Гуртками охоплено більше 25 чоловік.
Добре працюють клуби і в селах Залужжя, Разношенці, Луб’янки, Тарасівка. Побажати керівникам клубів ще більше розгорнути роботу по залученню сільського активу до культурно-масової роботи. 
