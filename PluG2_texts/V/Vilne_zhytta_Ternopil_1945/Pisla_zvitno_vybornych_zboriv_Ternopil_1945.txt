Після звітно-виборних зборів
Минуло небагато часу як відбулися звітно-виборні партійні збори в Збаражському районі. Одним з основних недоліків у роботі партійних 
організацій комуністи відзначили незадовільну постановку масово-політичної і виховної роботи серед населення. Це в повній мірі
стосувалося і до первинної нарторганізації райвиконкому. Ця первинна партогранізація (секретар т. Науменко) енергійно взялася за
ліквідацію недоліків у своїй роботі. Вона відновила роботу профорганізації, обраний місцевком (голова т. Герашенко) непогано розпочав
свою роботу. Він охопив профспілковим членством 30 чоловік, систематично проводить збори членів профспілки. Тут організовано гурток по 
вивченню книги товариша Сталіна "Про велику Вітчизняну війну Радянського Союзу", в якому навчаються 24 чоловіки. В гуртку вже 
проведено 4 заняття. Організовано редколегію стінної газети, яка виходить своєчасно і зацікавлює читача своїм оформленням і змістом.
Агітатори проводять систематично бесіди, доповіді, організовують зустрічі з учасниками Вітчизняної війни. Все це виховує і залучає до 
активної участі в громадському житті безпартійних працівників, наближає їх до партійної організації. Поруч з певними успіхами в роботі
парторганізації є ще ряд недоліків. Плани роботи часто не виконуються, відкриті партійні збори скликаються дуже рідко і не завжди добре
підготовлені. Треба комуністам райвиконкому звернути увагу на ці недоліки і швидко виправити їх.