Змагання селян за кращу допомогу фронтові
Наступ Червоної Армії викликав нову хвилю патріотичного піднесення серед селян Щитівської сільради. Вони першими в Заліщицькому районі взяли участь у створенні продовольчого фонду Червоної Армії, викликали на змагання за краще допомогу фронтові селян Дунівської сільської Ради. 
Група щитівських селян на чолі з головою сільради тов. Орищуком нещодавно виїхала в село Дунів і там, на загальних селянських зборах, розповіла про патріотичний почин своїх односельчан. Трудове селянство села Дунів вирішило не відставати в змаганні. На другий день після зборів валка, очолювана секретарем Дунівської сільради тов. Макух, з лозунгом «Все для фронту» відвезла на пункт заготзерно 150 пудів хліба до фонду Червоної Армії. 
