НАКАЗ ВОЖДЯ КЛИЧЕ ДО ОСТАТОЧНОЇ ПЕРЕМОГИ
Підвищуємо продуктивність праці
	23 лютого по всіх селах, установах і підприємствах Бучачського району відбулися багатолюдні збори та мітинги, присвячені Наказу Верховного Головнокомандуючого Маршала Радянського Союзу товариша Сталіна про 27 роковини Червоної Армії.
	На зборах працівників спиртового заводу з промовами виступили робітники, інженерно-технічні працівники, службовці. Вони говорили про блискучі перемоги Червоної Армії, яка громить зараз гітлерівських лиходіїв на німецькії землі, брали на себе конкретні виробничі зобов’язання.
	Апаратчик заводу Григорій Михалкін в своїй промові розповідав як німці, під час їх тимчасової окупації хвастались в 1944 році, що вони ніколи не припустять війни на своїй території. А тепер, – говорить тов. Михалкін, – всі ми бачимо як наша доблесна Червона Армія посміялася над цим чванливим бахвальством німців. Тов. Михалкін зобов’язався подвоїти продуктивність своєї праці, щоб сприяти Червоній Армії швидше остаточно розгромити ненависного ворога.
	Робітниця заводу тов. Яцюк, виступаючи на зборах, зобов’язалася ще більш дбайливо заощаджувати матеріали.
Саєнко.
Зав. відділом пропаганди і агітації
Бучачського ЗК КП(б)У
