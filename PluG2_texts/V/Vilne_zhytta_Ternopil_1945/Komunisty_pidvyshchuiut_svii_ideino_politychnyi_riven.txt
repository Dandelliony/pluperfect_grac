Комуністи підвищують свій ідейно-політичний рівень
Золотопотікський райком партії для підвищення ідейно-політичного і загально-освітнього рівня партійно-радянського активу організував вечірню партійну школу, яку відвідують 28 чоловік.
Більшість слухачів цієї школи енергічно взялися за навчання. Вони старанно готуються до лекцій та семінарів. По кожній темі складають конспекти.
Найбільш успішно працюють над підвищенням свого ідейно-теоретичного рівня тт. Ярош, Микульський і Галімурза. 
На занятті при вивченні книги В.І. Леніна «Що таке «друзі народу» і як вони воюють проти соціал-демократів» виступи цих товаришів були глибоко обгрунтованими і змістовні.
Райком партії подбав про те, щоб забезпечити школу підготовленими лекторами. Лекції з історії ВКП(б) читає перший секретар райкому КП(б)У тов. Козуб.
Велику допомогу слухачам школи подає партійний кабінет. Лише за останні 10 днів тут проведено 37 консультацій з історії ВКП(б), політичної карти світу, Конституції СРСР та з інших питань.
Але, на жаль, є ще такі товариші, як Баканов і Литвинюк, що не регулярно відвідують партійну школу, не працюють вони над собою й вдома.
Робота над підвищенням свого ідейно-політичного рівня одна з основних вимог Статуту більшовицької партії. І цю вимогу кожен комуніст повинен сумлінно виконувати. 
