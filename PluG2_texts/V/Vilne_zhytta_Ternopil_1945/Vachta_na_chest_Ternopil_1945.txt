Вахта на честь річниці визволення Чорткова
Колектив станції Чортків з 18 годин 22 березня став на добову стахановську вахту в честь річниці визволення міста від 
німецько-фашистських загарбників. Залізничники зобов'язалися відрядити всі поїзди точно за графіком, скоротити перестій транзитних
вагонів у середньому на 40 процентів, а вагонів з місцевими вантажами - на 2 години. На кінець доби Чортківці дали слово не залишити 
жодного вагона під вантажними операціями. Напередодні Вітчизняної війни Чортківська міська бібліотека мала 10.000 книжок. Бібліотека
налічувала 2.000 читачів. Німецько-фашистські варвари спалили весь книжковий фонд бібліотеки, Зруйнували і її приміщення. Після 
визволення Чорткова від німецьких загарбників у місті створено обласну бібліотеку. Вона зараз має 20.000 книжок політичної,
наукової і художньої літератури і налічує 700 читачів. На знімку: в читальному залі бібліотеки.