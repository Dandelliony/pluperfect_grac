Бандерівці гонили мене на німецьку каторгу
	Радісні дні переживаємо зараз ми. Червона Армія громить гітлерівських людожерів у їхньому власному звірячому лігві. Недалекий час, коли буде остаточно розгромлена фашистська Німеччина і не буде на нашій радянській землі бандерівської та іншої націоналістичної погані.
	Я особливо радий цьому, бо і німці й бандерівці однаково хотіли обірвати моє молоде життя.
	До Великої Вітчизняної війни батьки мої мешкали в селі Миколаївці, Золото-Потікського району, а я вчився в м. Бережанах. Але клятий німець перервав мирну працю батьків і моє навчання. Коли німці в 1941 році зайняли Бережани, то моїй науці прийшов кінець і я пішов до батьків. Та не довго довелося мені бути при батьках. Гітлерівці впіймали мене і погнали до Німеччини на каторгу. Працював я на шахті. Дуже важка праця була, а годували погано нас. Наглядачі били нещадно. В останньому місяці своєї праці я уже віддав свої останні молоді сили. Я відчував, що коли не втечу, то загину. І вирішив утекти. Дуже було небезпечно, але все ж мені пощастило втекти з тієї неволі.
	В кінці 1943 року я прибув додому, до рідного села Миколаївки. Та не довелося мені спокійно жити дома. Німці та їхні служаки - бандерівці ловили молодь і гонили до Німеччини. Мені весь час доводилося ховатися. Одного разу о 1-й годині вночі бандерівці напали на нашу хату і хотіли забити мене. Та мені пощастило втеки. З того часу я переховувався в льохах і лісах, аби не попасти до лап бандерівців і не опинитися на німецькій каторзі.
	Прийшла Червона Армія і вигнала геть з нашої землі німецьких душогубів. Скоро народ змете з лиця землі й гітлерівських запроданців - українсько-німецьких націоналістів. 
		Учень Петро Загарійчук.
		Село Миколаїв. Золото-Потікський район.