В Копичинському парткабінеті
Світлі, затишні і добре обладнані кімнати партійного кабінету в Копичинцях. Тут щовечора людно.
Приходять робітники залізничники, вчителі, працівники районних установ, щоб послухати доповідь чи лекцію, почитати газети та журнали. Всі вони — активні учасники відродження радянського господарства і культури в районі, зруйнованого німецькими варварами.
Парткабінет працювати почав два місяці тому. За цей короткий час в ньому проведена велика робота. Тут прочитано 12 доповідей, 19 лекцій, проведено 48 індивідуальних та групових консультацій. Два рази на тиждень в ньому проходять заняття вечірньої партійної школи.
Для подання консультацій відвідувачам в парткабінеті встановлене чергування консультантів.
