Подвоїли продуктивність праці
Ковалі колійних майстерень Чортківської дистанції колії виготовляли звичайно за восьмигодинний робочий день по 14-16 протиугонів для закріплювання рейок від подовжнього пересування.
В лютому ковалі одержали нові норми і різко підвищили продуктивність праці на виготовленні протиугонів. В майстернях Бучачського околотку коваль т. Іванчин з молотобійцем Василишиним довели денний випуск протиугонів до 30, вишукуючи матеріал з внутрішніх ресурсів. 
Довідавшись про це, ковалі майстерень Заліщицького околотку зобов’язалися виготовляти на день по 40 протиугонів. 
