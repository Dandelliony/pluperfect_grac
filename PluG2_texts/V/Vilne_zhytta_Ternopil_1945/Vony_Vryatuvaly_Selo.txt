Вони врятували село 
На північ від ріки Горін, яка тече попід самим селом Борщівкою, ген-ген темнозеленою смугою без краю простягається Чорний ліс, потопаючи в північній блакиті неба. Високі, розкішні широковерхі дерева безугавно шумлять, неначе гомонять яро недавнє минуле. Річка, минувши село, срібною стрічкою оперізує темну громаду лісу, а чим далі відхиляється від нього і спокійно несе свої води - широкою долиною пшеничних ланів.
Безкраїм хлібним морем розкинулись лани. А по них, мов рибальські вітрила, біліють женці, то раптом виринаючи, то знов потопаючи в колосистих хвилях. Недалеко від лісу дожинали свої нивїГ Галя Харчуківна та Маланчина Гафійка. 
Сонце нестерпно припікало. В повітрі голосно задзвеніли комахи. А вітерець, щоб хоч тобі дихнув.
 — Чуєш Галю, — обізвалася Гафійка, повісивши серпа на плече, — вже полуденники дзвенять, пора йти полуднувати. Всі вже давно попід полукіпками, тільки ми, мов сироти, лишилися при роботі.
 — Та це й правда, — випроставшись і поглянувши навкруги, — промовила Галя. Жнемо і не дивимось на людей. А воно вже ніхто й не майорить. Всі полуднують. Ходім, Гафійко, ходім!
 — Куди ж підем?
 — Мабуть у ліс, там найкраще.
Та де й правда, ходім!
Забрали дівчата свій полудень і пішли до лісу. Тільки ступили під тінь дерев, на них пахнуло приємною прохолодою. В лісі було так гарно! Пташки щебетали на різні голоси, наче старалися переспівати одна другу. З темної хащі доносився своєрідний лісовий запах, що лоскотав груди. Дихнувши його, людина п'яніє від насолоди, забуває про все і лише тішиться красою розкішної природи. Подих лісу навіває людині мрії і спогади.
Подруги сіли під високим розкішним дубом над самою річкою. В дзеркалі води вони бачили свої обличчя, засмаглі на сонці, чудові крона дерев і сонце в неосяжній блакиті неба. Все це мов бавилося з дрібненькими хвилями, що інколи рябили спокійну поверхню води.
 — Ох, як же тут гарно! — розв'язуючи вузлик, промовила Галя. А чи пам'ятаєш, Гафійко, що діялося торік у цю пору, ось саме тут, у нашому лісі?
 — Чому ж ні, пам'ятаю. А й справді, це ж сьогодні рівно рік, як тут стояв партизанський загін генерала Ковпака. Ну й налякалася я тоді. Саме пасла корову по росі. Коли до мене підійшла якась дівчина і стала розпитувати про німців. Спочатку я боялася й слова мовити, думала, що якась німецька шпигунка, але потім, як побачила цілий загін, то переконалася, що це була радянська партизанка і все, все роаровіла, навіть їхню розвідку сама в село провела.
 — А щоб не вони, не ковпаківці, то загинуло б наше село, — з тугою в голосі мовила Галя. Саме ж тоді німці приїхали палити село за невиконання контингенту. Ну і дали ж тоді перцю гітлерівцям партизани, що будуть пам'ятати вони до нових віників.
 — І наші хлопці теж добре допомогли ковпаківцям. Сам Ковпак похвалив нашого Яворенка, — перебила Гафійка.
Дівчата пригадали, як два дні святкувало село після цього. Селяни гостили партизанів і багато селян плакали, коли випроваджали їх далі в бойову подорож.
 — Страшно» навіть згадати, що так недавно по наших землях шугали німецькі грабіжники, — мрійно говорила Галя. Вони, разом із запроданцями свого народу — бандерівцями, грабували, палили села, вбивали селян. А сьогодні в нас уже наша рідна радянська влада. І ие зважаючи на те, щб ще чутно гуркіт гармат, радість панує в кожній трудовій сім'ї. А цю радість нам принесла Червова Армія і народні месники — наші славні радянські партизани.
 — Так. Нині для нашого села визначний день. Сьогодні слід би відсвяткувати врятування села партизанами-ковпаківцями. Але як це зробити?
 — Як?! — підбадьорено гукнула Галя, аж луна лісом пішла. На мою думку найкращою відзнакою такої події буде допомога Червоній Армії. От давай сьогодні нагадаємо всім селянам про цей день і хай вони самі скажуть чим віддячити Червоній Армії за визволення з фашистського ярма.
 — Ай справді. Ти вірно говориш. Негаймо ж часу, Галю, ходім дожнемо швиденько і повертаймося в село, щоб сьогодні неодмінно зібрати збори.
...Сонце сіло за Чорним лісом. В повітрі запахло вечірньою прохолодою. Над селом висів вечірній гамір. Галя й Гафійка вже були в сільській Раді. За їх пропозицією оголосили мітинг. Ще як слід не повечоріло, а вже на сільському майдані зійшлося ціле село: хлопці й дівчата, літні чоловіки й жінки. Молодих чоловіків майже не було. Та й не диво, всі вони пішли в Червону Армію боронити рідний край. Раптом громада стихла. Голова сільської Ради спокійно розповів селянам про пропозицію дівчат і чому саме так несподівано скликано збори. Потім говорила Гафійка. Вона нагадала односельчанам про подію, що трапилася рівно рік тому. Всі мовчали. Кожне Гафійчине слово, мов магічні пальці, торкало струни душі і збуджувало спогади про тяжкі часи німецької неволі. А на фоні цієї темної ночі яскравим променем виступав щасливий випадок, що врятував село. Серця всіх присутніх, сповнювалися глибокою подякою Червоній Армії, радянським ч партизанам і рідному Сталіну, що ие забув про страждання людей в німецькому ярмі.
Незабаром всі на Лановеччині говорили про незвичайне свято в селі Борщівці, про те, що на честь партизанів борщів'яни першими в районі достроково розрахувалися з державою по всіх видах державних поставок. А Галя з Гафійкою набули в селі великої поваги.
Ганна Басюк, с. Бортівка, Лановецького району
