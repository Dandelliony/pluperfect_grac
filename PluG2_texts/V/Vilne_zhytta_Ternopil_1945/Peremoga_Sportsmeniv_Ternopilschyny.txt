Перемога спортсменів Тернопільщини
  Молодь Тернопільщини широко розгортає зимові спортивні і воєнізовані змагання і кроси.
  16 лютого в місті Львові відбулися республіканські змагання сільської молоді західних областей України по швидкісних піших переходах.
  На цих змаганнях молодь сільських районів нашої області показала високі зразки своїх спортивних досягнень.
  Змагання були завзятими і впертими. Рівно о 12-й годині дня був даний старт жіночим командам на дистанцію в 5 кілометрів.
  Наша жіноча команда вийшла на старт за львівчанами.
  Кожний учасник змагань хвилювався, він усвідомлював свою відповідальність перед всією громадськістю області. Їхати додому тільки з перемогою, привезти „Кубок.“ По закінченні переходу жіночих команд суддя оголошує жіночу команду переможцем. Це підбадьорило наших юнаків, зобов’язало завоювати будьщо першість і серед чоловічих команд.
  О 12 годині 40 хвилин стали старт юнаки. Потрібно було подолати дистанцію в 8 кілометрів. Змагання почалося. Львівчани особливо надіялися на свою перемогу і були серйозними претендентами на першість.
  Так це враховували і тернопільчани. Володимир Кащенко (із Зборівського району) і тов. Губа (з Чортківського району) прийшли до фінішу самі перші на 2 хвилини 8 секунд проти львівчан. Переможців гаряче вітали всі учасники і прсиутні.
	17-го лютого було оголошено підсумки змагань, які присудили першість в республіканських змаганнях сільської молоді по піших переходах тернопільчанам.
	Команда Тернопільської області в складі: Кащенко, Губа, Халін, Футорська, Мурахтанова, Шарапона і Шаповалова одержала перехідний приз „Кубок? ЦК ЛКСМУ та комітету в справах фізкультури і спорту при РНК України. Всі переможці одержали цінні подарунки та нагороджені дипломами першого ступеню.
	Кращим спортсменам нашої області т.т. Кащенко, Губ, Футорський і Мурахтановій будуть присвоєні звання чемпіонів України по бігові на 1945 рік з врученням світра чемпіонів і іменного жетона.
	Перша спортивна перемога тернопільчан повинна бути закріплена і знайти свій відгук в широкому розгортанні масового спорту всіх видів серед молоді нашої області.
М. Остапець.
Секретар ОК ЛКСМУ по військовій роботі
