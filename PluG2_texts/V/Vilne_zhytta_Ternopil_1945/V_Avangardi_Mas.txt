В авангарді мас
	Колектив вагоно-ремонтного депо достроково виконав річний виробничий план. Працівники станції забезпечують швидкісну обробку і відправлення поїздів за графіком. Всі залізничні об'єкти своєчасно одержали пашпорти готовності до зими. Вузол в цілому завоював першість у соціалістичному змаганні на Львівській залізниці. В авангарді боротьби колективу вузла за першість ідуть комуністи. З такими результатами роботи прийшла до звітно-виборних зборів первинна партійна організація Копичинського вузла.
	На збори в точно визначений час з'явилися всі комуністи. Їм було про що говорити. Збори пройшли при великій активності, на високому ідейному рівні.
	В обговоренні звітної доповіді секретаря парторганізації тов. Хухренка про роботу первинної партійної організації вузла взяли участь комуністи т. т. Денисенко, Ломакін, Журальов, Мігунов, Коняхін та інші. Вони говорили про трудовий героізм залізничників, про соціалістичне змагання за безперебійне перевезення вантажів, про роль і місце кожного більшовика в цьому змаганні.
	Більшовики-вагонники т. т. Коняхін і Ломакін, застосовуючи стахановські методи роботи, весь час виконують виробничі норми на 120 - 130 процентів. Комуніст т. Денисенко правильно організував роботу колективу і домігся, що вагоно-ремонтне депо, яким він керує, систематично перевиконує виробничий план.
	Зразково організував роботу своєї зміни черговий по станції комуніст тов. Журавльов. Його зміна завжди без затримки відправляє поїзди. За вміле застосування швидкісного методу обробки поїздів, начальник залізниці преміював тов. Журавльова і двічі оголошував йому подяку. Тов. Журавльов систематично працює над підвищенням свого ідейно-політичного рівня. Це допомагає йому в агітаційній роботі, яку він проводить у своїй зміні за дорученням партійної організації. 
	Відмічали комуністи на зборах і роботу тов. Мігунова. Керуючи гуртком по підвищенню виробничо-технічних знань залізничників, він домігся високої успішності всіх слухачів гуртка.
	Значну роботу провела партійна організація Копичинського вузла. Комуністи цієї парторганізації проявили себе справжніми вожаками мас, провідниками в життя рішень нашої партії. Але вони не пишаються своїми успіхами. Комуністи згадують про них лише для того, щоб закріпити і помножити їх. У своєму рішенні звітно-виборні збори дали наказ новообраному керівництву парторганізації ще більше приділити уваги соціалістичному змаганню і проведенню політичної роботи серед трудящих. 
		Іван Деменко.
		Партійна хроніка
	8 січня відбулися звітно-виборні збори первинної парторганізації Бучачського райкому КП(б)У. Доповідь про роботу первинної парторганізації зробив тов. Безклинський. 
	Збори визнали роботу, проведену парторганізацією за звітний період, за довільною і викрили недоліки в справі виховання молодих комуністів. 
	Таємним голосуванням збори обрали серкретаря первинної парторганізації і його заступника. 