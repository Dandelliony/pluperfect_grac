На зустріч Міжнародному жіночому дню
Трудящі Гусятинського району готують гідну зустріч Міжнародному жіночому дню — 8 березня.
По всіх селах району йде жвава підготовка: оздобляють приміщення, пишуть лозунги, гуртки художньої самодіяльності готують п’єси, концерти, декламації тощо.
Відділ пропаганди та агітації райкому партії 5 березня провів інструктивний семінар з керівниками агітколективів — доповідачами, які мають виїхати в села, щоб прочитати населенню доповіді, провести бесіди про Міжнародний жіночий день.
В багатьох селах: Васильківці, Чоборівка, Личковці, Трибухівці, Вілоковчик та інші вже проходять бесіди про участь жінки у Великій Вітчизняній війні. Такі бесіди відбулися в установах райцентру.
Під час бесіди в селі Чабарівка селянка товариш Голубович заявила:
 — 	Тепер кожен переконався, що жінка — велика сила в нашій радянській державі.
В минулому році ми, жінки - селянки, майже без чоловіків виростили і зібрали своєчасно врожай, розрахувалися з державою. Ми, жінки, виконували чоловічі роботи. В 1945 році прикладемо всіх сил, щоб своєю самовідданою працею наблизити час повного розгрому ненависного ворога.
Підготувавшись добре до весняної сівби, ми чекаємо того часу, щоб вийти в поле й розгорнути боротьбу за високий урожай на землі, яку нам дала наша рідна радянська влада.
