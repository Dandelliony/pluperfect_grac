Місячний план — за 20 днів
Пробіжнянський спиртовий завод (директор т. Колядюк) систематично перевиконує виробничі завдання. В січні план випуску продукції колектив заводу виконав на 180 процентів. В лютому, на честь Дня Червоної Армії, він зобов’язався достроково закінчити місячний план. Вже в першій декаді лютого завод дав на 30 процентів спирту більше, ніж передбачалося графіком. В результаті місячний план до Дня Червоної Армії виконаний.
В боротьбі за кращу виробничу зустріч славного свята відзначився дріджевар Андрій Дживра. Це перший стахановець-двохсотник. Він виконує норму на 210 процентів. Бродильник Станіслав Голоднюк і генцевар Марія Танасюк виконують норми на 160 процентів, солодільниця Леонія Погода — на 140, кочегар Степан Бойчук — 190. Це кращі люди, на прикладі яких вчиться весь колектив. 
