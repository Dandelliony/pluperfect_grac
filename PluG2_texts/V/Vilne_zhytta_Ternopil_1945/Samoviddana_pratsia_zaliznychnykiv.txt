Самовіддана праця залізничників 
Відступаючи, німці розібрали й вивезли колії і стрілки станції Козова. Вони ж зруйнували службові приміщення.
Місцеві залізничники вирішили своїми силами відбудувати станцію. Почали з відбудови колій. Працювали з великою охотою, сповнені чуттям обов’язку перед Червоною Армією. На восьмий день через станцію пропустили перший поїзд в сторону фронту, забезпечили безперебійний рух. 
Далі перейшли на відбудову службових приміщень, готуючи їх відразу до зими. Побудували приміщення чергового і начальника станції, вкривши його бляхою, побудували зал для пасажирів з кафельною підлогою. На стрілочних постах зробили з цегли 2 будки. Вікна і двері до них також зробили і вставили самі. Для всіх приміщень роздобуто і виготовлено необхідні меблі. 
Нам пригодився досвід колійних робіт, здобутий на відбудові. Силами руховиків ми відремонтували додатково станційну колію, забезпечивши схрещування поїздів на нашій станції.
