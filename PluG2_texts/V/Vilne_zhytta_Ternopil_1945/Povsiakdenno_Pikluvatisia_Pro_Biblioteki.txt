Повсякденно піклуватися про бібліотеки
	Німецькі поневолювачі поставили собі за мету зробити всі народи, і в першу чергу слов'ян, рабами німецьких князів і баронів. Це план встановлення страхітливої несправедливості. Тому-то все, що нагадувало людям про історію суспільства, про правду суспільного життя, про честь і права кожного народу викликало у фашистських погромників звірячу злість і бандитську розправу.
	Вони грабували і руйнували сільськогосподарські артілі, ці осередки вищих трудових відносин між людьми, заклади вільної колективної праці. Нищили наші школи, технікуми, інститути, музеї і клуби. Ці вандали двадцятого століття нищили бібліотеки, палили твори кращих геніїв людства, книги всіх галузей людського пізнання, народну мудрість, надбану людством протягом своєї багатовікової історії.
	Тільки в нашій Тернопільській області німці та їхні холую - українсько-німецькі націоналісти знищили 72 районних, міських і сільських бібліотеки. Спалили і розграбили 540.000 томів літератури, зруйнували 42 бібліотечних приміщень, багато бібліотечних працівників замордували, або погнали на каторгу до Німеччини.
	За порівняно короткий час після вигнання німецьких окупантів, у області відновлено 33 бібліотеки, які мають 68.580 книжок. 
	Більшість бібліотечних працівників самовіддано і з любов'ю до своєї справи взялися за відродження бібліотек, за організацію навколо них масової роботи.
	Бібліотека в Копичинцях має вже трьохтисячний книжковий фонд. В бібліотеці зразковий порядок. Завідуюча бібліотеки тов. Стефаника Антонина Івановна - енгузіаст своєї справи. Вона підняла на відродження бібліотеки громадськість міста. ЇЇ ініціатива знайшла підтримку серед широких кіл населення і особливо учнів. Організований збір літератури дав добрі наслідки; за короткий час зібрано понад тисячу книжок. При бібліотеці працює читальний зал. Бібліотечний актив систематично проводить в читальному залі організовані голосні читання художньої літератури, бесіди. Вже прочитано повість Ванди Василевської "Радуга", роман Вадими Собко "Кров України", прочитали і роз'яснили звернення Уряду УРСР до населення західних областей України.
	Добре працюють бібліотеки в Бережанах (завідуюча тов. Френдліх Леонія), Збаражі і в ряді інших районів.
	Але, на нажаль, є й такі райони, де бібліотеки не в пошані. Це, насамперед, Пробіжна. Тут керівники району, мабуть, не розуміють, що таке бібліотека. Завідуюча Міщерякова М. Г. нічого не робить. Більш того, вона фактично ліквідувала бібліотеку. Було одержано в подарунок від москвичів 1800 книжок. І замість того, щоб налагодити бібліотечну роботу, організувати збір книжок, тут розтринькали літературу. 150 книжок забрав райземвідділ, 200 - райком КП(б)У, методкабінет і т. д. І лишилося в бібліотеці ... 200 книжок.
	Не краще справа і у Великому Глибочку. А в Вишнівцях завідувач районного відділу народної освіти Любименко зовсім залишив бібліотеку без догляду. 
	Керівники цих районів явно не в ладу з книжкою. Вони не розуміють такого великого значення, яке має бібліотека в політичному і культурному житті району. Тільки через те в них приміщення бібліотек тепер не опалюються, бібліотеки, як правило, замкнені і населення позбавлене можливості прочитати книжку, журнал чи газету. Бібліотека - це скарбниця культурних надбань людства. Бібліотека - це честь міста, села, району. Вона потрібує повсякденного сумлінного піклування кожного культурного громадянина, не говорячи вже про керівника. 
	Партійні організації повинні більше приділяти уваги бібліотекам, створити бібліотечним працівникам всі умови для роботи. Боротьба за зразкову бібліотеку повинна бути в центрі уваги наших комсомольських організацій. 