Нові перемоги машиністів Ткаченка і Макобрея
Залізничники суміжних Тернопільського і Львівського відділків організували комплексне змагання за швидкісне просування маршрутних наливних поїздів, за дострокову доставку фронтам і народному господарству пального.
Завдяки злагодженій роботі руховиків, паровозників і вагонників ці поїзди йдуть безперебійно, а норми їх середньодобового перебігу набагато залишаються позаду. Диспетчери виступають тут організаторами соціалістичного змагання на своїх ділянках.
Наливні маршрути передаються з відділку на відділок без затримок, порядком естафети. Особливо відзначились в організації естафетних поїздів диспетчери тт. Тертиця, Кондратенко, черговий по відділку т. Петляковський і диспетчер т. Гавриш.
Першість веде т. Тертиця. В другій декаді січня він забезпечив відрядження і прослідування всіх без винятку поїздів по графіку, на 8 кілометрів перевищив норму комерційної швидкості поїздів. За рахунок їх швидкісної обробки він заощадив 175 вагоногодин, давши значну кількість вагонів для додаткового вантаження.
В швидкісному просуванні наливних естафетних маршрутів нових успіхів досягли машиністи-коробківці JT. Ткаченко і Макобрей. В ніч на 24 січня, склавши договір на одну поїздку з головним кондуктором Малишевою, бригада т. Ткаченка провела по дільниці маршрут з швидкістю 273 кілометри на добу.
Це досягнення перевершене машиністом комсомольського паровоза т. Макобреєм. На тій же дільниці бригада Макобрея, разом з головним кондуктором т. Поздняковим досягла середньодобового перебігу наливного маршрута 284 кілометри.
Цінне те, що поїзди ці проведені по дільниці без допоміжних паровозів-штовхачів на низькогатунковому паливі в умовах значних заморозків. Супроводжували паровозні бригади під час їх коробківських рейсів машиністи-інструктори тт. Голод і Пархоменко, допомагаючи їм порадами й практично.
Так відповідають тернопільські залізничники на бойові перемоги фронтовиків, на вступ в бої танкової колони ,Селянин Тернопільщини".
І. Волівач. Секретар вузлового комітету КП(б)У
