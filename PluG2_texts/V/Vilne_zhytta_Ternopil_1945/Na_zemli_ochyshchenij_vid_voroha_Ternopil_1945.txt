На землі, очищеній від ворога
Сьогодні трудящі Чортківського району відзначають першу річницю свого визволення від німецько-фашистських загарбників. Майже 
три роки перебував наш район під п'ятою фашистських бузувірів. Ми добре пам'ятаємо свій район, яким його застала війна. У 
нас розквітало передове сільське господарство, бурхливо розвивалася соціалістична змістом, національна за формою українська 
культура. В районі був великий державний кінний завод, тютюновий фермзавод, сім спиртових заводів, харчокомбінат, 30 шкіл, 
медична клініка, машинно-тракторна станція. I все це зруйнували німецько-фашистські вандали. Всюди, де ступало звіряче копито 
гітлерівця завмирало життя і грабувалися заводи, фабрики, колгоспи, МТС, всі надбання культури і мистецтва. Залишалася рабська 
праця і безправ'я. Німецькі кати розстріляли і загнали в німецьку каторгу 4.244 чоловіки. За час свого "господарювання" 
гітлерівці знищили 30 тракторів, 5 промислових підприємств, всі школи, лікарні, бібліотеки, клуби, 4.567 голів рогатої худоби, 
біля чотирьох тисяч коней, 2.157 овець, понад десять тисяч свиней, 12.311 штук птиці. Пограбували і вивезли 33.573 тонни 
зерна, 31.429 тонн картоплі та велику кількість інших продуктів. Вони завдали району збитків на 126.650.000 карбованців.
Гітлерівські недолюдки вкрили наш район руїнами, залили його кров'ю і слізьми народу нашого. Та не скорилася українська земля. 
Нема числа прикладам героїзму, самовідданості, виявленим українськими радянськими патріотами в боротьбі з фашистсько-німецькими 
поневолювачами. Рік тому, 23 березня 1944 року, доблесні війська 1-го Українського фронту визволили наш район з німецької 
неволі. Над ним знову і назавжди замайорів переможний червоний прапор країни Рад. Не покладаючи рук, працювали цей рік трудящі 
Чортківського району. Швидко піднімаються з руїн корпуси заводів, відбудовуються зруйновані будинки. Завдяки самовідданій 
праці наших людей вже стали до ладу державний кінний завод, 5 спиртових і один тютюновий заводи, харчокомбінат, 14 млинів. 
Річницю визволення колектив групоуправління спиртових заводів зустрічає достроковим виконанням планів першого кварталу, давши 
країні лише в цьому році 34.090 літрів спирту. Колектив робітників Шманьківчівського спиртзаводу вже виконав план І кварталу на 
212 процентів, а Свідовського спиртзаводу - на 115 процентів. Успішно відбудовуються і відновлюють свою роботу культурні 
заклади. В районі працюють 29 шкіл, в яких навчається 5008 дітей, відновили роботу 14 клубів, 5 хат-читалень. В перші ж дні 
після визволення в районі відновили свою роботу 27 сільських Рад, які виростили і згуртували навколо себе чималий актив 
селян та інтелігенції. Всім відома своєю роботою виконкому Нагирянської сільської Ради Оксана Ружицька, яка виявила себе 
прекрасним організатором і керівником селян. 3 руїн виросла наша MTC, відбудована руками її працівників. Виробничий план 
минулого року вона виконала на 103 проценти. Готуючись до виробничого сезону цього року, колектив МТС доброякісно відремонтував 
трактори і весь причіпний реманент. Зразки самовідданої праці показують бригадир тракторної бригади Жучковський, який виконує 
виробниче завдання на 120 процентів, тракторист Новак- на 138 процентів, токар Мшаницький - на 130 процентів та інші. Невтомна 
праця селян принесла свої плоди. Район повністю виконав план хлібопоставок і всіх інших сільськогосподарських поставок та до 
фонду Червоної Армії здав 38.400 пудів зерна, 16.500 пудів картоплі та інші продукти. Трудящі нашого району дружно провели 
підписку на Третю воєнну позику на 595.145 карб., придбали квитків 4-ї грошово-речової лотеpiї на 257.545 карбованців, зібрали 
на побудову танкової колони "Селянин Тернопільщини" 432.120 карбованців. Така наша допомога фронтові.
За час після визволення району селяни одержали 2100 га землі, яку в них відібрали були німці. Тепер вони, не покладаючи рук 
працюють на цій землі. План зяблевої оранки і озимого сіву район значно перевиконав, чим високого врожаю цього року. Зараз 
селяни закінчують підготовку до весняної сівби. Наша визволителька Червона Армія далеко за межами нашої країни б'є німецькі 
орди на їх території. Вона могутньою силою підійшла тепер до воріт Берліна. Наближається радісний день вашої остаточної 
перемоги над гітлерівською Німеччиною. Перші слова подяки, що йдуть з глибини народних сердець в ці дні, направлені до того, 
хто провів Червону Армію від стін Сталінграда до Берліна, під чиїм керівництвом визволено нашу рідну радянську землю від 
фашистських загарбників, до того, хто по-батьківському піклується про відродження нашого щасливого життя, нашої слави - до 
великого Сталіна! Вступаючи в другий рік відбудови народного господарства і культури, почесне завдання всіх організацій і 
трудящих району - напружити всі зусилля в праці, посилити свою допомогу Червоній Армії в дні її вирішальних битв з 
німецько-фашистськими загарбниками.