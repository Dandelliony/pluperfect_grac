Рішення миролюбивого людства
Бучач. (Від наш. влас. кор.) Трудящі Бучачського району на мітингах і зборах в селах, на підприємствах і в установах обговорюють історичні рішення Кримської Конференції Трьох Союзних Держав. 
З великим патріотичним піднесенням пройшли збори селян хутора Ярова, Жажомирської сільради. На зборах виступив з повідомленням про рішення керівників Трьох Держав 56-річний агітатор Василь Гордій. Першим взяв слово селянин Василь Кикоть. Він сказав:
 — 	Рішення Конференції в Криму — це рішення всього миролюбивого людства. Вони гарантують нам вирне життя і працю після повалення гітлерівської Німеччини. Віддамо ж все, що можемо, аби Червона Армія, спільно з союзниками, доконала ворога і довела нас до мети. 
Товариш Кикоть звернувся до зборів з закликом якнайкраще підготуватися до сівби. Селяни одностайно підтримали його виступ і ухвалили змагатись за найвищий врожай 1945 року.
13 лютого на підприємствах промислового комбінату міста Бучач працівники слухали повідомлення про Кримську Конференцію по радіо. В усіх цехах робота в цей день протікала особливо жваво. Більшість робітників перевиконали норми. Найвищий показник за цей день — 150 процентів норми належав слюсарю-стахановцю Крижанівському. 
