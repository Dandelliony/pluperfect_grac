Райкоми партії і місцева промисловість
Заліщицький і Копичинський райони багаті на сировину для місцевої промисловості. До війни тут було організовано немало артілей промислової кооперації і державних підприємств. Вони виробляли найрізноманітнішу продукцію. Все це майже цілком зруйнували німці. 
Партійні організації в цих районах чимало зробили для відбудови промисловості. У Заліщицькому районі повернені до ладу З спиртових і 1 цегельно–черепичний заводи, 10 млинів. Тут організовано промисловий комбінат, до якого входять ткацько-трикотажна майстерня, обозно-ремонтний і слюсарний цехи. В Копичинському районі промисловий комбінат об'єднує 6 цехів, працюють 5 відбудованих спиртових, лікерно–горілчаний та масляний заводи. Немало підприємств зуміли пов'язати відбудову з налагодженням робництва, виконали й перевиконали плани. 
Але мало відбудувати підприємства. Треба використати їх потужності, організувати рентабельне виробництво і весь час поширювати випуск продукції, підвищувати її якість. Це — вимога фронту і народного господарства. У цьому відношенні в роботі промисловості Заліщицького і Копичинського районів є серйозні провали. Вони пояснюються послабленням уваги райкомів КП(б)У до промислових підприємств, заспокоєнням на відбудовчих успіхах.
Райкоми партії в цих районах ні разу не обговорювали таких питань, як поширення виробництва на базі місцевої сировини, випуск товарів широкого вжитку, використання устаткувань, раціоналізації, підвищення продуктивності праці. Навіть питання кадрів, з якими на підприємствах обох районів особливо негаразд, не стало предметом турботи райкомів. Кадри по-справжньому не готуються на місці, керівники ряду підприємств живуть надією, що хтось надішле їм працівників із зовні. Споживацькі настрої проявляються не тільки в цьому, а в райкомах потурають їм. 
 — В апараті райкому мало людей, — скаржиться секретар Заліщицького райкому т. Шличок і цим виправдовує відсутність перевірки виконання тих поодиноких рішень, які ухвалювались райкомом по промисловості. Торік райком ухвалював рішення по роботі спиртових заводів, але за здійснення його не боровся. Не дивно, що Заліщицька група заводів, не зважаючи на те, що в 4-му кварталі заощадила 13 процентів сировини, річний план провалила. 3 тієї ж причини нічого не змінили в роботі промисловості і рішення Копичинського райкому, що інколи ухвалювались і, речі, страждали шаблонністю. 
Як у Копичинському, так і в Заліщицькому районах є немало можливостей поширювати й покращувати виробництво. Але вони не використовуються. За фактами далеко ходити не треба. В Заліщиках, під боком у райкома партіi, працює шкіряний завод кооперативної спілки інвалідів. Завод не може поскаржитись на брак сировини: 4 тисячі сирих шкір чекають запуску у виробництво. Він має непогане устаткування. Про його перепускну спроможність свідчить наявність 25 обладнаних чинбарних чанів. Однак потужність ця використовується не більше, як на 25-30 процентів. Завод не може похвалитись і якістю продукції. Нестачею дубильного матеріалу виправдовує такий стан керівник заводу т. Сапруновський. А матеріал цей — звичайна дубова кора, якої вдосталь можна заготувати в лісі, що в 8 кілометрах від заводу. 
Такими ж приблизно "причинами" пояснюється й те, що Копичинська керамічна майстерня, маючи висококваліфікованих фахівців і гарну сировину, квартальний план виконала лише на 28 процентів. 
Партійні керівники обох районів самі не мають смаку до питань економіки і планування, технології і якості виробництва і не прищеплюють його керівникам підприємств. Спиртова промисловість в Заліщицькому і Копичинському районах має велику питому вагу і заслуговує на відповідну увагу парторганізацій. Та через відсутність цієї уваги на спиртових заводах часто–густо порушують технологічну дисципліну. На заводах Копичинської групи, наприклад, припускаються високі відброди, підвищена кислотність, що приводить до зниження виходу спирту й перевитрачання сировини. 
На підприємствах не організовано технічний контроль і це зле відбивається на якості продукції. Не надається належного значення зниженню собівартості виробів, яка надто висока.
Для підвищення продуктивності праці слабо використовується механізація, раціоналізація. Для керівників ткацько–трикотажних майстерень не секрет, що запровадженням механічної подачі човників на ткацьких верстатах можна підняти продуктивність праці ткачів y 2,5 - 3 рази. Але про це теж ніхто не дбає.
Найбільшою провиною райкомів партії є послаблення партійно–політичної і масово–виробничої роботи на підприємствах. У цехах рідко можна зустріти лозунги, які закликали б до підвищення продуктивності праці, економного витрачання електроенергії і сировини, до підвищення трудової дисципліни. Читки і бесіди серед робітників проводяться несистематично, не пов'язуються з життям підприємств. Надто слаба і робота профспілок. Технічні наради проводяться рідко і без належної підготовки.
На спиртзаводах і державних млинах складені договори на соціалістичне змагання. Але ніхто не перевіряє їх виконання. Соціалістичне змагання там пущене на самоплив, а в артілях промислової ради і коопінспілки зовсім не організоване. До речі, жодний з керівників підприємств не знає постанову бюро обкому КП(б)У від 3 липня "Про розвиток соціалістичного змагання на підприємствах місцевої промисловості і в артілях промкооперації". 
Копичинський і Заліщицький райкоми партії повинні в корені змінити своє ставлення до промисловості районів, керуючись рішенням XVIII партконференції.
