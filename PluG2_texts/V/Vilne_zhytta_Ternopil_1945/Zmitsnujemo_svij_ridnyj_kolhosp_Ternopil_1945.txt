Зміцнюємо свій рідний колгосп
Товариші! В 1939 році, одразу ж після встановлення в радянської влади, наше селянство почало діяльно готуватися до організації 
колгоспу. Ми зрозуміли, що колгоспний шлях - єдиний шлях селян до культурного й заможного життя. Всі селяни, за винятком куркулів, 
яких збори не прийняли до колгоспу, стали колгоспниками. Уже перший рік праці — 1940 рік - приніс нам добрі результати. Кожний 
колгоспник одержав на трудодень по 8 кілограмів зерна і грішми по 5 карбованців. Перед початком війни наш колгосп мав 192 коней, 72 
голови великої рогатої худоби, 96 свиней, 130 овець, 900 гектарів посівів. Але прийшли сюди прокляті німецькі поневолювачі. 85 наших 
колгоспників вони погнали на каторгу до Німеччини. Та ми жили думкою про радянську владу, колгосп і, одразу, як прийшла Червона 
Армія, почали відроджувати наш рідний колгосп. Колгосп наш зараз ще не досяг довоєнного рівня, проте, міцний. Торік колгоспники 
одержали по 5 кілограмів зерна на трудодень. Зараз ми повністю готові до весняної сівби. Всі намагання українсько-німецьких націоналістів 
перешкодити нашій праці марні. Ми організували добру самооборону і всякого німецького агента, який з'явиться в нас, ми знищимо його 
як гадину. Наша щира подяка Червоній Армії, що визволила нас і б'є німців на підступах до Берліна. Хай живе геніальний полководець 
Червоної Армії і великий вождь радянського народу товариш Сталін!