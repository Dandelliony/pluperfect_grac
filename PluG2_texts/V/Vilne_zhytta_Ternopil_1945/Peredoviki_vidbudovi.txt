	Передовики відбудови
 Велику роботу провела група будівельників Тернопільського Паровозного відділку, Очолювана т. Крючковським. Станція багато терпіла від бомбардування з повітря і артилерійського обстрілу ворогів. Та колектив будівельників працював без утоми, не рахуючись з часом на відбудові об'єктів відділку.
 Не вистачило робочої сили і матеріалів. Але передовиків відбудови це не зупиняло. Вони вишукували матеріали на місці, спід руїн деставали цеглу, дошки і будували. Великі труднощі були з цвяхами, але і тут знайшли вихід - рубали на цвяхи дріт і успішно використовували їх.
 Незадовго були відремонтовані всі об'єкти, які було передбачено планом.
 Будівельники не забули і про створення для залізничників культурно-побутових умов. Вони відремонтували душ, червоний куток, майже наново побудували 4 їдальні. В їх завдання не входив ремонт квартир. Але колектив групи будівельників вирішив допомогти житлово-будівельній конторі. Своїми силами він виконав капітальний ремонт в 48, середній - в 30 і поточний в 20 квартирах залізничників.
 Велику ініціативу в цьому виявили начальник групи будівельників т. Крючковський і технік т. Винарський. Вони повсякденно підказували будівельникам, як краще використати кожну дошку, шматок заліза, скла. За їх порадою бригадир т. Шостка, тинкар т. Сеник, каменяр т. Понецький і інші вміло використовували всі будівельні матеріали.
 Нічим було засклити відремонтовану їдальню. Товариші Крючковський і Ванарський звернулись за допомогою до Будівельників та їх сімей. Принесли з дому кусками скла засклили всі рами.
 Так в кожній справі агітатори-командири виробництва продовжують ініціативу і самодіяльність всіх працівників.
 Серед будівельних груп відділків паровозного господарства Львівської залізниці, група, очолювана т. Крючковським, по праву називається передовою. Її робота варта похвали.
		Г. В. Россіхін
	Заступник редактора газети "Львівський залізничник".