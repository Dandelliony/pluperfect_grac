Нарада селян Білобожницького району
3О і 31 грудня в приміщенні Білобожницького кінотеатру відбулася районна нарада селян. Приміщення кінотеатру прикрашене лозунгами, портретами керівників партії та уряду. В нараді взяли участь 240 чоловік.
З доповіддю про посилення роботи місцевих органів радянської влади виступив голова виконкому районної Ради депутатів трудящих тов. Ніколаєв.
Жваво обговорювали селяни доповідь тов. Ніколаева. Вони розповідали про роботу своїх Сільських Рад, дякували рідній Червоній Армії за своє визволення з під фашистського гніту, вносили цінні пропозиції для зміцнення роботи органів місцевої влади. 
В своєму виступі, голова сільради села Біле тов. Кулій розповідає:
 — Добре жили ми, селяни-трударі, після возз'єднання в 1939 році в едицій Українській Радянській державі. Селянам нашого села було передано 800 гектарів поміщицьких земель, 180 корів, 85 коней, сільсько-господарський реманент. Діти наші пішли до школи. Вчились вони своєю рідною мовою. В селі відкрився клуб, хата-читальня. Керували селом наші ж селяни-бідняки.
Нашу мирну творчу працю перервав Гітлер своєю кривавою навалою. Майже 3 роки страшної фашистської неволі пережили ми. Та не втрачали надії на своє визволення Червоною Армією. Так воно і сталося. Ми знову тепер в дружній радянській сім'ї. Одібрана німцями земля знову повертається її справжнім господарям — трудящим селянам.
В подяку за своє визволення селяни нашого села повністю виконали держпоставку. Любимій Червоній Армії вони понад план здали 3600 пудів хліба. Про підлі дії наймитів Гітлера — українсько-німецьких націоналістів доповідь зробив секретар райкому партії тов. Герасименко.
В обговоренні доповідей на нараді виступило 16 делегатів, які плямували зрадників свого народу — німецьких найманих собак, що в безсилій злобі хочуть стати на перешкоді успішного відбудування зруйнованого німцями нашого господарства і культури. Делегати одностайно вимагають суворої кари українсько-німецьким націоналістичним бандитам.
Іван Огаренко. Секретар Білобожницького райкому КП(б)У по кадрах
