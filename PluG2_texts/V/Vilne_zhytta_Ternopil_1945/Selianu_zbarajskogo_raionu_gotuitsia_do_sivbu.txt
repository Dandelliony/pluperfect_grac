	Селяни Збаражського району старанно готуються до сівби
 Енергійно готуються селяни нашого району до весняної сівби на своїх ланах. 1.150 гектарів рільної землі, відібраної німецькими загарбниками, повернено радянською владою селянам нашого району.
 Селяни повністю підготували посівний матеріал. 16.500 центнерів насіння добре очищено. Для допомоги селянам сільські Ради організували 34 зерноочисних пункти,устатковані трієрами та віялками. Ремонт сільськогосподарського реманенту селяни розпочали ще восени. Сільради допомогли їм організувати 18 кузень. Тепер селяни вже закінчують ремонт інвентаря. 1.420 плугів, 123 культиватори, 40 сівалок, 4.300 борін і 2.500 розпашників готові до роботи. Увесь цей реманент перевірений агровиконавцями.
 Щоб одержати високий урожай, селяни старанно удобрюють свої ниви. 1.060 тони гною вивезли вони на поля.
 Земельними комісіями сільських Рад депутатів трудящих взяті на облік безкінні господарства та такіх, що не мають сільськогосподарського реманенту. Їм буде подана необхідна допомога в проведенні посіву. В селах уже організовано 820 супряг. В першу чергу допомога буде подана сім'ям фронтовиків та інвалідам Вітчизняної війни.
 Найкраще підготувались до сівби селяни сіл Новаки, де головою сільради тов. Культа, Залужжя - голова сільради тов. Пташинський та селяни села Максимівка. Вони першими в районі повністю закінчили ремонт сільськогосподарського реманенту, організували супряги, найкраще удобрили свої ниви.
	Є. Ребенюк.
	Старший агроном Збаражського Райзумвідділу.