Встановлюється радяська справедливість
Багато було безземельних і малоземельних селян у Скала-Подільському районі за часів панування поміщицької Польщі. Радянська 
влада в 1939 році ліквідувала безземелля і малоземелля. Земля перейшла до рук своїх справжніх господарів. Скала-Подільські 
селяни одержали 5976 гектарів землі. Цю землю в 1941 році відібрав німець-загарбник. На загарбаній у селян землі німці 
утворили так звані "лігеншафти". Малоземельних і безземельних селян примусили за безцінок працювати на себе, перетворивши їх у 
своїх рабів. Наша доблесна Червона Армія назавжди вигнала німців з нашої землі і селяни знову зажили вільним, радісним життям.
Тепер селяни Скала-Подільського району одержують свою землю, якою їх раніше наділила радянська влада. За рішенням райкому 
партії та районної Ради депутатів трудящих у серпні минулого року в селах були утворені земельні комісії, які відразу ж 
приступили до повернення селянам відібраної в них німцями землі й додаткового наділення селян землею з розрахунку 7 гектарів 
на господарство. В цій справі комісіям активно допомагають селяни. В результаті роботи комісій на кінець минулого року селяни 
району одержали 3.358 гектарів землі. Селяни-бідняки і середняки з радістю одержують землю.
Вони від усього серця дякують за неї радянській владі і своїй героічній Червоній Армії, яка визволила їх з німецької неволі. 
В Скалі-Подільській біднячка, дружина червоноармійця Дзувенська Юлія сказала комісії: "У мене троє діточок. Чоловік мій в 
Червоній Армії. За німців я мусила з дітьми голодувати. Тепер я буду працювати на своїй землі, буду обробляти її і мати свій 
хліб. Мої діти не будуть більше голодувати. Щиро дякую радянській владі за піклування про нас, бідняків". Член земельної комісії 
Скали-Подільської селянин-бідняк Микола Бриндас говорить: "Тяжко було нам жити за часів панської Польщі. Багачі забрали собі 
землю, а нас перетворили в своїх наймитів. I як би багато не працював селянин, все рівно хліба не вистачало. Ми, бідняки, 
були примушені жити напівголодними і позичати хліб на відробіток. Багато з нас кидали сім'ї і їхали в чужі країни заробляти 
гроші, щоб купити землі, бо один морг її коштував 500 злотих. І лише радянська влада дає нам землю безкоштовно. Велика подяка 
радянській владі за те, що вона встановила таку справедливість".