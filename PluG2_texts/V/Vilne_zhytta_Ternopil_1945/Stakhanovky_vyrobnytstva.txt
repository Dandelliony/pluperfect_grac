Стахановки виробництва
У швацький цех Козівського промкомбінату Марія Сидір прийшла 7 місяців тому. До цього вона не працювала на виробництві, а тепер — краща стахановка. Вона вдвічі скорочує час виготовлення пальто та інших речей.
Надія Юнтар стільки ж працює в цеху і нічим не поступається своїй подрузі т. Сидір.
Недавно цех виконував термінові завдання. Юнтар і Сидір не залишали цеху по 12-14 годин на добу, віддаючи роботі все своє дозвілля. Завдання було виконане достроково.
Слюсар паровозного депо Чортків т. Г. Ф. Лошкіна працює без браку і виконує 130-140 процентів норми на виготовленні і ремонті деталей паровоза.
Керівництво депо затвердило кандидатуру стахановки Лошкіної делегатом на зліт стахановців-кривоносівців Львівської залізниці. 
