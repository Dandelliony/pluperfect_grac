Працювати одному за двох 
Щодня, в короткі перерви, у цехах спиртових заводів, де техкерівником т. Камінський, агітатор знайомить робітників з зведенням Радянського Інформбюро, розповідає про події на фронтах Вітчизняної війни. 
Героічні перемоги рідної Червоної Армії окрилюють робітників на трудові подвиги. Колективи як Копичинського, так і Зеленокутського заводів добре вправляються з виробничим планом.
 —  Фронтовики б’ють ворога без утоми, без передишки. Наша справа — всіляко їх підтримати з тилу, — заявив на одній із таких читок котельник т. Хопунов. — Я не піду сьогодні з заводу, доки не відпрацюю за двох, не виконаю денну норму на 200 процентів. Тов. Хопунов залишився працювати другу зміну і здержав своє слово. 
Стахановськими ділами відповідають на перемоги Червоної Армії і робітники Копичинського промислового комбінату. Особливо з піднесенням працює колектив гончарного цеху. Він достроково закінчив січневий план, давши гончарних виробів на 45 процентів більше, ніж передбачалося місячною програмою. Майстер цього цеху тов. Ольховський щоденно виконує норму на 150 = 180 процентів. 
