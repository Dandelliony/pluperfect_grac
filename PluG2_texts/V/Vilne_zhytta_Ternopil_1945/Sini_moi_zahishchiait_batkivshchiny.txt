Сини мої захищають Батьківщину
	Важкий тягар ліг на мої плечі в часи німецької окупації і гнітив він мене непосильно, тиснув до землі, висмоктував останні краплини крові. Проклята німота довела мене до повного розорення - забрала останнього коня, яким я ледве встигала обробити свій злиденний клаптик землі. Нелюдські зусилля приклала я для того, щоб виростити й зібрати врожай, та користуватись ним не довелося - німці відібрали його.
	Тоді я і всі наші селяни зрозуміли, що єдиний порятунок наш може прийти від братнього російського народу, від визволительки рідної - Червоної Армії.
	Наші надії здійснились. Майже рік тому на вулицях свого села з вишитими рушниками, хлібом і сіллю ми зустрічали Червону Армію - свою визволительку,свою свободу.
	Знову, і навіки, сонечко зігріло нас своїм теплом. Знову щастя ввійло в мою знедолену оселю. Вільно, На повні груди, зітхнули всі мої шестеро дітей. Я їх виплакала, вистраждала душею матері, схоронила від німецького рабства для батьківщини.
	З перших же днів нашого визволення благословила я двох синів своїх на священну всенародну справу. Вони пішли мститися ворогові за всі злодіяння, вчинені над нашим народом. Зараз мої сини в лавах Червоної Армії б'ють гітлерівців на німецькій землі.
	Від усієї душі я, визволена від рабства німецького 53-річна селянка, бажаю перемоги над підлим ворогом. Тому, своєчасно виконавши всі обов'язкові поставки перед державою, я особисто здала до переможного фонду Червоної Армії 28 пудів хліба, придбала на 200 крб. облігацій 3-ої воєнної позики і на 100 крб. квитків 4-ої грошеворечової лотереї.
	Сьогодні, відзначаючи велике свято - Міжнародний жіночий день, ми, жінки західних областей України, особливо відчуваємо свою рівноправність в громадському і політичному житті нашої країни, відчуваємо наскільки змінилась і виросла при радянській владі наша розкріпачена жінка.
	Я горда з того, що я громадянка Радянського Союзу, що я мати двох червоноармійців, що дві мої дочки в МТС, а третя - в райпромкомбінаті працюють нарівні з чоловіками. А всі ми гордимось, що живемо і творимо під мудрим керівництвом великого Сталіна, своєю самовідданою працею допомагаємо червоним воїнам скоріше розчавити фашистську гадину.
		Я. Бейзор.
		Селянка села Баворівщина, Копичинського району.