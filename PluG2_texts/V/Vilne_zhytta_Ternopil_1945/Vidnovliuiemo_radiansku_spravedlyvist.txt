Відновлюємо радянську справделивість
Своє «хазяйнування» в нашому районі німецькі загарбники почали з того, що відібрали в селян 3.100 гектарів землі. На цій землі вони утворили 14 так званих «лігеншафтів», а останню землю віддали своїм вірним блюдолизам — куркулям. Тих селян, в яких з німецької «ласки» залишалась земля, гітлерівські грабіжники обкладали непосильними податками — «контингентом». Селянин мусив віддати німецькій грабармії 5,5 - 6 центнерів хліба з кожного гектара. 
Радянська влада — влада робітників і трудящого селянства — жодного дня не може терпіти таку несправедливість. Тому то в перші ж дні визволення району від фашистських поневолювачів, Микулінська районні Рада депутатів трудящих скерувала роботу сільських Рад на повернення землі селянам, яку відібрали в них німці. Селянам було повернено 1.746 гектарів найродючішою землі. 
Зараз при сільських Радах створені спеціальні комісії з представника районного земельного відділу, представників сільської Ради, від бідняків і середняків. Ці комісії повернуть кожному господареві ту землю, якою він користувався перед війною і яку в нього відібрали німці, в розмірах, установлених постановою радянського уряду, тобто не більше 7 гектарів на одне господарство. Таким чином, радянська справедливість у користуванні землею в найближчий час буде повністю відновлена. 
