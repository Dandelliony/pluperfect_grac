Завоюємо новий урожай
Два дні, 15 і 16 березня, в Чорткові проходила обласна нарада передовиків сільського господарства Тернопільщини. 
Кращі люди нашого радянського села підвели підсумки минулого сільськогосподарського року, поділилися своїм 
досвідом у боротьбі за відбудову сільського господарства, зруйнованого німецькими загарбниками, внесли ряд цінних 
пропозицій для успішного виконання плану сільськогосподарських робіт у 1945 році. Німецько-фашистські розбійники 
заподіяли сільському господарству нашої області величезної шкоди. Вони зруйнували всі машинно-тракторні станції, 
колгоспи і радгоспи, начисто обібрали селян своїми непомірними контингентами і відкритими грабіжами. За три роки 
свого дикого свавілля гітлерівці призвели наше сільське господарство до повного заненаду. Після визволення області
з німецького рабства, селяни, працівники МТС і радгоспів з величезною енергією приступили до відбудови сільського 
господарства. I вже у 1944 році вони добилися значних успіхів. Всі 38 MTC, що працювали в області на початку 
війни, відновили свою діяльність. Відроджено 35 колгоспів і 14 радгоспів. Завдяки самовідданій праці трудівників 
села в 1944 році, не дивлячись на трудність умов прифронтової смуги, сільське господарство задовільно впоралося з 
своїми завданнями. Область не лише повністю виконала план державних поставок сільсько-господарських продуктів, 
але й дала понад план до фонду Червоної армії 1.153.000 пудів хліба і біля 200 тисяч пудів картоплі. Зараз перед 
сільським господарством Тернопільщини стоїть найвідповідальніше завдання - успішно підготуватися до весняної 
посівної кампанії і провести її високоякісно і в найкращі агротехнічні строки. Учасники обласної наради 
передовиків сільського господарства у своєму зверненні, яке ми сьогодні друкуємо, закликають колгоспників, 
працівників МТС і радгоспів, усіх селян Тернопільської області всебічно посилити підготовку до весни і посіяти 
ранні зернові за 6-8 днів, а всі ярі культури посіяти не більше, як за 18 днів. Учасники наради закликають 
селян і всіх працівників сільського господарства області на боротьбу за одержання в 1945 році середньої 
врожайності зернових культур в колгоспах по 10 центнерів і в селянських господарствах по 9 центнерів з гектара. 
Нарада передовиків сільського господарства продемонструвала загальне прагнення трудящого селянства нашої області 
успішно виконати вимогу уряду і партї про розширення посівних площ і підвищення врожайності в 1945 році. Про це 
прагнення цим нарада також виявила і багато недоліків у підготовці до наступних весняних сільськогосподарських 
робіт. В багатьох селах, цілих районах ще не повністю засипано й очищено посівний матеріал, не закінчено ремонт 
реманенту, збруї, не підготовлено хімікатів для протруювання посівного зерна, недостатньо розгорнено вивезення 
гною на поля. За відставання у підготовці до весняної сівби на нараді справедливо було піддано гострій критиці 
керівциків Бучачського, Золотниківського, Коропецького, Золото-Потікського, 3борівського, Козлівського, 
Почаївського, 3баражського, Ново-Сільського і Копичинського районів. Особливо нетерпиме явище повільності в 
деяких районах з поверненням селянам земаі, яку в них відібрали німці під час окупації. Виняткову неповороткість 
у цій найважливішій справі проявляють у Збаражському, Копичинському та Пробіжнянському районах. Враховуючи, що 
німецько-фашистські загарбники знищили насінневе господарство нашої області, радянський уряд виділив для 
Тернопільщини понад сім тисяч тони обмінного фонду зерна. Це набагато полегшує справу повного забезпечення 
посівним матеріалом сільського господарства. Натхненні історичними перемогами Червоної Армії, селяни, робітники 
радгоспів та МТС, всі працівники сільського господарства Тернопільщини горять бажанням завоювати в цьому році 
рекордний урожай всіх культур. Допомогти трудівникам села зразково підготуватись до весняної сівби, організувати 
їх на успішну боротьбу за високий урожай нинішнього року - найголовніше завдання наших партійних і комсомольських 
організацій, сільських і районних Рад депутатів трудящих.