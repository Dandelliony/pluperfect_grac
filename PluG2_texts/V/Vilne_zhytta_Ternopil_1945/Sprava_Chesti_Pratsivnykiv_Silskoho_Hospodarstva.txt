Справа честі працівників сільського господарства
Наближається найвідповідальніший етап у боротьбі працівників сільського господарства за високий урожай — весняна посівна кампанія. Від успішного проведення цієї кампанії залежатимуть результати всього сільськогосподарського року. Найбільший урожай одержить те господарство, яке забезпечить посів ярих культур добрим насінням, в найстисліші строки й на високому агротехнічному рівні.
Це добре усвідомили партійні організації, Ради депутатів трудящих, працівники земельних органів і МТС в Гусятинському, Велико - Борківському, Білобожницькому, Микулинському, Шумському і в ряді інших районів нашої області. Тут зуміли добре організувати весь комплекс підготовчих робіт до весняної сівби, підняти на боротьбу за більшовицьку зустріч весни широкі маси селян, працівників МТС і радгоспів. В результаті цього в перелічених районах повністю засипали посівший матеріал, очистили його, підготувалися до протруєння, відремонтували всі трактори, весь сільськогосподарський реманент, широко розгорнули вивезення на поля гною.
Зразково організували підготовку до весняної сівби в селах Гусятин (голова сільради т. Синовий), Вільхівці (голова сільради т. Силок), Дисковці (голова сільради т. Фірман). Ці села першими в Гусятинському районі закінчили засипку і очищення насіння, ремонт сільськогосподарський реманент широко розгорнули організацію супряг на час весняних робіт. Ради депутатів трудящих у цих селах виявили себе справжніми організаторами і керівниками мас. Цим вони зробили неоціниму послугу селянам у справі їх боротьби за зразкову підготовку до сівби, у боротьбі за високий урожай на землі, одержаній ними з рук радянської влади.
Можна ще багато навести прикладів старанної підготовки до весни в селах нашої області. Проте, це не значить, що скрізь у нас так добре проходить підготовка до весняної сівби, яку згаданих районах і селах. Не можна, наприклад, сказати цього про Підгаєцькнй, Кременецький, Золото-Потікський, Бучачський райони. В цих районах не підготовлено ще половини потрібної кількості посівного матеріалу, не відремонтовано більше половини сільськогосподарського реманенту. Багато дечого не зроблено у підготовці до сівби й у ряді інших районів. За відомостями обласного земельного відділу в області на 15 лютого було засилано 75 процентів насіння, дочистили його лише 66 процентів. Не закінчено ще в більшості районів і ремонт всього сільськогосподарського реманенту, збруї тощо.
Кінчається лютий — вирішальний місяць у підготовці до весни. До початку весняних польових робіт лишається часу вже дуже мало. Кожний з цих днів, які відділяють нас від цієї найважливішої кампанії, треба максимально використати для того, щоб зустріти її у всеозброєнні. Необхідно ближчими днями завершити підготовку насіння, ремонт сільгоспреманенту, збруї, завезти пальне для тракторів МТС, посилити вивіз на поле гною. Виняткового напруження сил і енергії у проведенні всього комплексу передвесняних робіт вимагається тепер від працівників сільського господарства сіл і районів, які відстали у підготовці до весняної сівби.
Вчора наша країна урочисто святкувала 27 роковини Червоної Армії. Ця знаменна дата відзначена нами в обставинах нових величезних перемог могутнього зимового наступу Червоної Армії. В наказі Верховного Головнокомандуючого Маршала Радянського Союзу товариша Сталіна говориться:
„Двадцять сьомі роковини Червоної Армії ми зустрічаємо тепер в обставинах нових історичних перемог над ворогом. Червона Армія не лише визволила рідну землю від гітлерівської нечисті, але й відкинула ворога на багатow сотень кілометрів за ті рубежі, з яких німці по-злодійському напали на нашу країну, перенесла війну на територію Німеччини і тепер разом з арміями наших союзників успішно довершує справу розгрому німецько-фашистської армії".
Повна перемога над німцями тепер уже близька. Але товариш Сталін застерігає від заспокоювання Червону Армію, весь радянський народ. .Перемога, — говориться в наказі Верховного Головнокомандуючого, — ніколи не приходить сама, — вона здобувається в тяжких боях і в упертій праці". Чим ближче перемога, вчить товариш Сталін, тим вище повинна бути наша пильність, тим сильніше повинні бути наші удари по ворогові.
Наказ товариша Сталіна викликав нову могутню хвилю радянського патріотизму серед доблесних воїнів Червоної Армії і серед працівників нашого радянського тилу. В цьому загальному "напруженні сил всього радянського народу для вирішальних ударів по ворогові почесне місце займуть і працівники сільського господарства нашої області. Кращим виявом їх допомоги фронтові буде успішна підготовка до весняної сівби, швидке і високоякісне її проведення.
