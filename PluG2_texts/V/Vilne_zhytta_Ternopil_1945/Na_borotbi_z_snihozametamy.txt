На боротьбі з снігозаметами
Великі снігові замети 29-30 січня загрожували зривом роботи станції. Потрібно було негайно організувати очистку колій. Начальник штабу снігоборотьби наказав командирувати на очистку колій 12 працівників станції. Усвідомлюючи всю важливість становища, руховики, вантажники, працівники пасажирської служби станції гаряче відгукнулись на заклик. Замість 12 чоловік на боротьбу з снігом вийшло цього дня 43 чоловіки. 
За ініціативою начальника відділку руху інженер - капітана т. Назіна була сформована спеціальна вертушка з вагонів непрацюючого парку для вивозу снігу. 
Наступного дня на роботу вийшло 52 чоловіки на чолі з заступником начальника станції т. Козирновим. Самовіддано працювали вони на очистці колій. Особливо відзначились у роботі ударник сталінського призову т. Шкатова, конторщиця т. Лаврентьєва, оператор . Полатайко, голова МК т. Куцеконь і інші. До кінця дня всі станційні колії були повністю очищені від снігу і ні один поїзд не був затриманий. 
