Передові підприємства
В завершальні дні 1944 року промислові підприємства Золото - Потікського районного комбінату працювали з особливим піднесенням. Натхненні доповіддю великого Сталіна, трудящі цих підприємств виконали понад півтора річних плани. В новому році вони не пославбляють темпів. 
Серед підприємств мукомельної промисловості краще досягнення мають млини № 3 і № 15. Млином № 3, що в селі Костирин, завідує шестидесятирічний Мар’ян Михайлович Шумський. Це старий, досвідчений мірошник. Пропускну спроможність млина він довів до 160 процентів. При завдання 15 тонн перемел по його млину складає 24 тонни на місяць. Ще краще працює млин № 15 (завідувач Д. Г. Феськів), що міститься в селі Скоморохи. Місячний перемел тут доведено до 26 тонн. 
Добре працюють підприємства, що виготовляють різний реманент. Достроково закінчуючи планові завдання, ці підприємства подали значну допомогу залізничникам, виконали замовлення по виготовленню лопат для боротьби з сніжними заметами. При цьому особливо відзначився майстер Іван Васильович Попович. Він точно в строк за 2 тижні виготовив 300 лопат.
Колектив промислового комбінату в новому році взяв на себе підвищені зобов’язання назустріч Дню Червоної Армії. 
