Залізничниці
	Заступник начальника Чортківського відділку руху Ханіфа Абдрахмановна Ісхакова користується великою пошаною і авторитетом у молодих і кадрових залізничників. Не спроста їй довірили вирішальну ділянку - оперативну частину, командування рухом поїздів.
	Чудовий трудовий шлях у цієї 30-річної жінки, яка зобов'язана своїми успіхами більшовицьків партії і радянській владі.
	Народилась Ісхакова у бідній татарській сім'ї в 1914 році. Імпералістична війна, інтервенція й голод. Ханіфа підростає і йде на заробітки на залізницю. Потім її відряджують на учобу. Вона одержує спеціальну освіту і, повна трудових задумів та вдячності суспільству, повертається до роботи, щоб здобути практичний досвід і віддати соціалістичному транспорту всі свої знання.
	В 1935 році Ханіфа - черговий по станції. Через рік вона диспетчер-аналізатор і ще через рік сідає за селектор та самостійно командує диспетчерським кругом.
	У молодого диспетчера помічають не абиякі організаторські здібності і через рік їй доручають керувати зміною диспетчерів, призначають черговим по відділку. Ханіфа Ісхакова зв'язує свою долю з більшовицькою партією, вступивши в її ряди.
	В пам'ятну осінь 1939 року Ханіфа Ісхакова прийшла на Львівську залізницю слідом за Червоною Армією - визволителькою. Тут на всю широчінь розгорнувся хист до цього вольового командира, організатора стахановсько-лунінського руху. Радянський рух високо оцінює її трудові подвиги, нагородивши медаллю "За трудову доблесть". Її призначають заступником начальника Чортківського відділку руху.
	З Червоною Армією вона мужньо пройшла складний шлях від західних кордонів Вітчизни до Волги, працювала в дні Вітчизняної війни на Сталінській магістралі України і Казанській залізниці - у своїй рідній Татарії. І всюди вона трудилась, не покладаючи рук, щоб допомогти Червоній Армії в її ратних ділах. Поруч з медаллю її груди прикрасили дві наркомівських нагороди - значки "Почесний залізничник" та "Ударнику Сталінського призову".
	І ось вона знову на Львівській залізниці. Керований нею відділок домігся немалих успіхів. Напередодні Міжнародного жіночого дня Ісхакова підрахувала свої успіхи і перемоги в своїх подруг. Державний план навантаження виконаний на 165 проц., розвантаження - на 113 проц. Вирішальний показник - обіг вагона скорочений майже на 2,5 години. Це результат стахановської ініціативи. Половина паїздів пройшли по ділянці, як швидкісні, естафетні. Цим заощаджено 4.037 вагоногодин, сотні вагонів для додаткового вантаження.
	На перше місце вийшла вихованка т. Ісхакової черговий по відділку Ніна Павлівна Козаченко. Її зміна здобула славу стопроцентників за неухилоне виконання залізного закону транспорту - графіка руху поїздів, що відряджались і йшли точно за розкладом.
	Успіхи своїх командирів поправу поділяє і комсомолка Марія Цеплакова - 23 річний вагонний майстер станції Чортків. Час огляду і ремонту транзитних поїздів молодіжна зміна Цеплакової скорочує на 40 процентів. За незначним винятком всі состави відходять зі станції без втрати повітря з автогальмівної магістралі. А це одна із перших заповідей в безпеці руху поїздів і такому показнику можуть позаздрити вагонники, у яких за плечими не один десяток зим, відпрацьованих на залізницях.
	Марія Михайлівна Цеплакова нагороджена значком "Ударнику Сталінського призову". 
	Так залізничниці нашої області, самовідданою, ініціативною і чіткою роботою допомагають Червоній Армії добивати ворога.
		Г. Руз'янова.
		Інструктор транспортного відділу обкому КП(б)У. 