	Бандитські злодіяння в селі Товстобаби
 Звичайнісіньке собі українське село Товстобаби, Монастириського району нашої області. Селяни цього села, змучені тяжкою німецько-фашистсько. неволею, зустріли Червону Армію - свою визволительку - з слізьми радості і подяки на очах.
 Ще десь дуже близько гриміли гармати, а вони жваво взялися відбудовувати спалене німецькими душогубами село.
 З особливою енергією і любов'ю вони відбудували свою школу.
 Першого вересня 1944 року 200 душ дітей заповнили своїми дзвінками і радісними дитячими голосами світлі кімнати школи.
 Вони готувалися підвести підсумки першого півріччя навчального року, вчителі і батьки готували новорічну ялинку для дітей. Працювали дитячі гуртки художньої самодіяльності.
 Діти з нетерпінням чекали свого свята - новорічної ялинки і були безмежно щасливі.
 Та не радувало дитяче щастя підлих бандитів - німецько-українських націоналістів, що продали свою совість і тіло людожерові Гітлеру.
 Темної ночі з 21 на 22 грудні, гірше хижих звірів, напали вони зграєю на село.
 Спалили відбудовану школу, 106 селянських хат і кров'ю мучеників залили село.
 Трагічною смертю загинули тієї страшної ночі 52 радянських громадян, серед них - учні, діти-немовлята.
 За що, вони обірвали їм життя? Тільки за те, що вони були чесними радянськими людьми і всією душею ненавиділи німецьких рабовласників і їх наймитів - українсько-німецьких націоналістів.
 Їх убили тільки за те, що вони безмежно любили свою Радянську Україну, і всім, чим могли, допомагали героічній Червоній Армії добивати лютого ворога.
 Ці підлі зрадники свого народу ще сміють називати себе українцями, ще прикривають свої криваві злочини лозунгом "незалежна Україна", щоб одурачити чесних громадян.
 Тільки безнадійний дурень тепер може повірити в їхні заклики. З вовка знято овечу шкіру.
 Український нород здобув свою державну незалежність УРСР в єдиній братній сім'ї народів Радянського Союзу і в першу чергу в єдності з великим своїм старшим братом - народом російським.
 Братні народи допоможуть нам відбудувати і наше господарство, що зруйнували німці і їх посіпаки - українсько-німецькі націоналісти.
 Але кров дітей, кров наших радянських людей, пролита руками підлих виродків - бандитами з бандерівських банд, нічим не змиється.
 Нехай пам'ятає кожний дітовбивця, що гнів радянського народу-переможця впаде нищівною карою на їх гадючі голови!
 Горе тому, хто не прийде з повиною до народу!
 	Г. Павлюк