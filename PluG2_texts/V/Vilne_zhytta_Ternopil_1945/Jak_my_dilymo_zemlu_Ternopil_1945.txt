Як ми ділимо землю?
Як тільки встановилась радянська влада, мене викликали до сільради і кажуть: Тебе, Миколо, обрано в земельну комісію. Берись до 
роботи. Від хвилювання я і слова не міг промовити і не знав, як дякувати за довір'я. Завдання земельної комісії нашої сільради 
полягало в тому, щоб повернути землю тим селянам, яких наділила радянська влада в 1939 році, а німецькі загарбники відібрали, 
і нарізати додаткові ділянки малоземельним. До складу земельної комісії від виконкому районної Ради було внесено державного 
агронома тов. Золотова, від сільської Ради тов. Гайдимуху, від земельної комісії - мене і Григорчука Миколу, від бідняків - 
Бриндас Миколу та від середняків - Грабарчука Михайла. Ми розпочали свою роботу з виявлення всіх безземельних і малоземельних 
селян. Потім скликали збори, розповіли селянам про те, що радянська влада доручила нам встановити справедливість у користуванні 
землею. Кожному роз'ясняли, що він одержує свою землю, відібрану за часів німецької окупації, і крім того, кожний малоземельний 
одержить додатковий наділ. Але тим ми не обмежились. Кожного громадянина викликали до комісії в сільраду і говорили окремо, 
скільки йому повертається землі і скільки наділяється додатково. Візьму, наприклад, селянина Яна Свентоловського, в якого 8 
душ сім'ї. У нього німці відібрали землю. Тепер комісія повернула йому гектар землі і наділила ще 6 гектарів. Клапщаку Степанові, 
Бойчуку Петрові, Боровській Марії дали додатково по 2 гектари. Вже на сьогодні повернуто бідним малоземельним селянам в нашому 
селі 474 гектари землі. Селяни дуже дякують радянській владі за землю. Як же не дякувати, коли при німцях 25 господарств не 
мали зовсім землі, а 173 господарства мали не більше 1 гектара. Тепер у нас зовсім немає безземельних і малоземельних.
