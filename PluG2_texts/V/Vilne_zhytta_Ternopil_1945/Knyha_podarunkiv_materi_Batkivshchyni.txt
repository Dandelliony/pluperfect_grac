Книга подарунків матері-Батьківщині
В паровозному депо Чортків утворена «Книга виробничих подарунків матері-Батьківщині і великому Сталіну в дні Вітчизняної війни».
В книгу заносяться кращі виробничі досягнення цехів, бригад, окремих працівників, здобуті в четверту воєнну зиму. Сторінку записів 1945 року відкриває краща комплексна бригада депо бригадира Володимира Брика. Її подарунок — понадпланові роботи в обсязі 53 проценти норми. Поруч вписано продукцію стахановця-двохсотника стругальника депо т. Антона Грохальського. Він виконав два місячних плани.
Книга добре оздоблена і зберігається в депо на видному місці. 
