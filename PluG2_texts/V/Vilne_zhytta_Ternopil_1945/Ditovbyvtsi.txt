ДІТОВБИВЦІ
Кровожадний кат — німецький комендант Янівського табору смерті у Львівській області, оберштурмфюрер Вільга уз, щоб потішити свою 9-річну доньку, наказував гестапівцям підкидати в повітря 2 — 4-річних малят і стріляв у них. Дев’ятирічне вовченя і самка - дружина аплодували йому.
Бандерівець в селі Залужжя, Шумського району, в 1943 році розстріляв з німецького автомата сім'ю, в якій було шестеро дітей і покидав малят у вогонь палаючої кухні. Німець - ландвірт, який холоднокровно спостерігав це, плескав у долоні.
Комісар Львівського гестапо Вепке заспорив з іншими катами, що він одним ударом сокири розрубає хлопчика. Ті йому не повірили. Тоді він спіймав на вулиці десятирічного хлопчика, поставив його на коліна, заставив скласти руки й нахилити до них голівку і сильним розмахом розрубав дитину вздовж туловища. „Відмінного“ ката качали гітлерівські людожери.
Осатанілі бандерівці, налетівши нещодавно на село Лозову, Велико-Борківського району, зарубали 100 душ ні в чому не винних радянських людей. Більшість жертв — діти. Звірюка, що набрався нахабства називати себе українцем, чотирьохрічному Владикові Дягун відтяв сокирою ручки й ніжки. Другий бандит з так званої „УПА“ спокійнісінько вбив ломом восьмимісячну Оленку Лачанс. Своїми вірними псами пишався Степан Бандера. Адже чим більше буде забито радянських людей, тим радніший буде обер-бандит Гітлер, а, значить, і тим більше доповниться німецьких марок в кишеню продажнього гітлерівського холуя, отамана банди українсько-німецьких націоналістів — Бандери.
Методи винищення радянських людей, як бачимо, одні, що у німців, що в бандерівців. А ціль? Ціль теж одна. Німці хотіли перетворити радянських людей в покірних рабів і нечуваними звірствами намагалися залякати народ. Бандерівці мріяли про тепленькі місця, які б дали змогу ситно прожити за рахунок чужої праці. Вони воліли стати прикажчиками в господарствах німецьких поміщиків, старостами в німецьких управах. Кожному з них кортіло одержати гектарів сто — двісті родючої землі.
Бандерівцям, намагаються заподіяти якнайбільше злочинів своєму народові, якому вони зрадили. Там, де ще їм інколи вдається, вони палять школи, вбивають дітей, жінок, стариків. В той же час вони базікають про „визволення" України. Кожен украінець-трудівник бачить від чого прагнуть його визволити бандерівці: від землі, від права обирати і бути обраним до керівних органів радянської влади, від права навчати своїх дітей в школах, технікумах, інститутах, від права на соціальне забезпечення в старості. Народ навіки прокляв кровожадних націоналістичних виродків разом з їхніми хазяями.
Хай знають негідники, що народ не простить їм за невинну кров своїх дітей. Грізний меч радянського правосуддя настигне кожного, хто не скористається з милості Уряду Радянської України і не прийде до органів влади з новиною. Купку запроданців народ витягне з підземних сховищ і лісів і зітре з лиця землі, як повзучу гадину.
М. Хоружевський.
