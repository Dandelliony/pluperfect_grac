Робітнича ініціатива
Січневий план спиртові заводи Копичинського групоуправління виконали на 156 процентів. У лютому колектив заводів працював ще інтенсивніше. Вже на 20 лютого ми дали 143 проценти місячного плану. Перевиконані по нашому групоуправлінню і всі якісні показники.
Запорука наших успіхів у тому, що на кожній ділянці виробництва ми маємо працівників, які віддані справі, знають її, працюють з технічною ініціативою і вчать молоді кадри.
Однією з найважливіших професій у спиртовій промисловості є апаратник. Від нього залежать високі виходи спирту. Роль апаратника у нас піднята на належну височінь. На цій ділянці працюють досвідчені люди.
Взяти апаратника Коцюбинського заводу т. Свентановського Антона Івановича. Він має 15-річний досвід роботи. За годину від апарату він бере не менше 100 літрів високоякісного спирту тоді, як Інші апаратники одержують лише по 70 — 80 літрів.
В чому „секрет" його успіхів? В тому,, що Антон Іванович не обмежується апаратом, а доглядає за всім виробничим процесом, дбає, щоб до апарату надходив тільки високоякісний матеріал. Свентачовському не байдуже як готується пара в котельній і як генцевар варить картоплю, як справи у дріжджевара. Він контролює їх роботу і консультує їх. Поради і вимоги його завжди вірні і справедливі. З авторитетом апаратника всі рахуються.
Останнім часом Антон Іванович у значній мірі взяв на себе обов'язки генцевара, готує високої якості матеріал і на його досвіді вчаться інші. Серед вихованців Свентановського кращі стахановці наших заводів дріжджевар т. Балнцька, солодовник т. Хімій Емілія та ін. За три місяці він підготував здібного апаратника з рядового робітника Петра Пожернюка.
Такі люди, як т. Свінтановський, у нас задають тон в технології виробництва. Але чітку технологію не можна забезпечити без чіткої, безперебійної роботи устаткування і апаратів, їх бездоганного технічного стану. На цій ділянці у нас за приклад служить механік Хоростківського заводу Стефан Матвійович Процьків.
Головне у його роботі - профілактика. У Стефана Матвійовича завжди під руками запас рурок, винтелів та інших деталей. Він своєчасно замінює частини устаткування, запобігає втратам пари, попереджує перебої в роботі устаткування. Більшість деталей товариш Процьків вишукує на місці, реставрує їх, виготовляє сам, бо добре володіє не тільки слюсарською, а й токарською справою. Він у великій дружбі з механіками МТС, часто використовує токарні верстати станції для виточування клапанів винтеля, розточування гнізд тощо.
Механік Процьків призвичаює до бережливого і вмілого обходження з устаткуванням всіх, хто на ньому працює.
Кочегар на спиртзаводі — одна з вирішальних фігур не тільки через те, що доля плану вирішується економним витрачанням палива. Він повинен бути господарем своєї „продукції", боротися з втратами пари і її недоцільним використанням. Цих якостей Михайлу Кузь не позичати. Не припустить він, щоб парила жодна рурка, не дозволить будькому непродуктивно витрачати пару.
Михайло Кузь — майстер опалення. Він навчив цій споаві молодого кочегара Петра Мислицького. Разом вони заощаджують на кожному декалітрі продукції більше 3 кілограмів натурного палива. До речі, ще недавно вони працювали без заощадження. Зроблена, замість збитої німцями, невелика димогарна труба не давала належної тяги і спалення дров. Кожних 2 тижні кочегари ставали коменярами, трусячи димохід. Порадившись з механіком Процьків, Кузь взяв активну участь в обладнанні димаря штучним дуттям, яке забезпечило інтенсивне і економне спалення палива.
Завдяки такій ініціативі заводи нашого групоуаравління у 1944 році заощадили 12,8 процентів палива.
Кілька слів про наших заготовлювачів сировини. Їх очолює ініціативний, енергійний працівник т. Шпачинський. Йому належить немала заслуга не тільки в перевиконанні планів заготівлі картоплі та зерна, а й в зниженні собівартості нашої продукції. Наші заготовлювані широко практикують доставку сировини на завод підводами селян, у яких сировина купується. Це значно знижує витрати на транспорт.
Велику оперативність проявили заготовлювачі, придбавши чимало зерна, попсованого під час воєнних дій. Зерно це — прекрасна сировина для спирту. Взагалі ми в цьому відношенні не вибагливі. От, наприклад, днями ми забрали 6 вагонів попсованої картоплі, від якої відмовився Чортківський спиртзавод. З неї ми виготовимо немало доброякісного спирту.
За підсумками соціалістичного змагання в 1944 і 1945 рр. нам присуджена друга премія. Першу премію і перехідний Червоний прапор тресту ми не одержали, бо запізнились з складанням балансового звіту. Найближчим часом виправимо цей недолік і завоюємо перехідний Червоний прапор.
Немає сумніву, - що у 1945 році з такими кадрами наше заводоуправління працюватиме ще краще, перекриє довоєнну потужність заводів.
С. Замчалов.
Директор Коничинського групо-
управління заводів.
Б. Калінський.
Технічний керівник групи заводів
