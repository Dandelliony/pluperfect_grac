Правда про Донбас
Ніколи мені, малописьменному селянинові, не доводилося писати до газети. Але зараз, приїхавши додому на кілька днів з Довбасу, 
мені хочеться поділитися з тернопільчанами своїм враженням про Всесоюзну кочегарку. Зробити це я вирішив за допомогою нашої 
обласної газети "Вільне життя". Родився і жив я в селі Коржова, Монастирського району, на Тернопільщині. За панської Польщі 
моя сім'я з 4 душ мала лише 2,5 морги малородючої землі. На такому клаптику не розмахнешся. Скільки то я проливав поту над 
цією землею, але свого хліба щороку не вистачало мені. Доводилося кожного літа йти на 45-50 днів працювати в господарстві 
поміщика або куркулів, щоб заробити яку мірку хліба. Але найбільше лиха набралися ми за німецької окупації. День ніч доводилося 
працювати, а все збіжжя забирали німці. Вони відкрито говорили: "Праця на землі ваша, а хлібець наш". Німці наклали на кожне 
селянське господарство непомірні натуральні податки, так званий "контингент". Цього слова я й тепер гаразд не розумію, але 
лиха і розорення селянам завдало воно багато. 3 кожного морга селянин мусів здати 4 центнери зерна, а збирав він в середньому 
по 4-5 центнерів. Як бачите, весь врожай забирали німці. Але горе тому господареві, який не мав зерна, щоб виконати 
"контингент". За це його тяжко били німецькі коменданти та поліцаї з продажних німецько-українських націоналістів. Тяжко 
жилося нам за фашистської неволі, та дякуючи нашій Червоній Армії, що викинула німецьку погань з нашої землі, ми стали 
знову вільними, щасливими, повноправними громадянами великого Радянського Союзу. Минулого року восени поїхав я на роботу в 
Донбас. Скажу відверто, наслухавшись різних страхітливих байок про Донбас, боязко було виїжджати з рідного села. Дуже вже 
боявся невідомого майбутнього. Поїхали зі мною і наші дівчата: Ганна Насевіч, Марія Косик, Франка Дубчак та інші, всього 
20 чоловік. Були наші проводи з селі, дехто і розплакався. Виряджали нас, ніба на смерть. З нами в потязі їхали люди з усіх 
областей України. Вони були бадьорими, співали пісень. Повеселішали і ми між ними. Думаємо, що буде людям, те буде й нам. 
Тепер, товариші, самому себе соромно за минулу легкодухість і боягузство. Приїхавши до Донбасу, я побачив, який це багатий 
край. Весь він вкритий густою сіткою залізниць, шосейних доріг, всюди - великі і красиві міста, заводи-велетні та шахти. 
Жаль тільки, що ще багато з них лежать в руїнах, чекають на робочі руки. Зрозумілим стало нам, чому нас Батьківщина покликала 
сюди. Працюю я з нашими дівчатами разом на Олександро-Григорівському цегельно-черепичному заводі тресту "Сталіншахтобуд" в 
Сталінській області. Зустріли нас там дуже гостинно: повели зразу в лазню. Помилися добре з дороги. Оприділили в їдальню на 
харчування, забезпечили хорошими квартирами з пофарбованими підлогами, електричним освітленням, в кімнатах є радіо і квіти. 
Три дні дали нам відпочити з дороги. Тамішні робітники прийняли нас в свою робочу сім'ю як старих приятелів, все показували і 
навчали нас. Працюю я плотником 6 розряду по 8 годин на добу. Останній час використовуй як собі хочеш. Щонеділі вихідний. Є у 
нас там куди піти відпочити: кіно, клуб, бібліотека. Є й церква, хто хоче йде до служби. Заробіток мій за місяць становить 
650 — 700 карбованців, виплачують його своєчасно, два рази на місяць. Можна у нас заробити багато більше. Роботи тут не 
шукають, вона сама тебе кличе на кожному кроці. Вперше за своє життя я зміг повністю використати свої руки плотника 
собі і батьківщині на користь. Робочій людині тут всюди пошана і честь, за неї адміністрація, партійні й профспілкові 
організації піклуються щодня. Ображати або лаяти робітника нікому не дозволяється. Коли захворієш, тебе лікують безкоштовно, 
заробіток і робота за тобою зберігається. Їсти є що. Тричі на день дають їжу в їдальні, хліба вдосталь, видаються талони 
додатково на обіди. Кожному робітникові щомісяця дають додому по 20 кгр. картоплі, 4 кгр крупи, 250 грам цукру, чаю, 
тютюну, мила. Все відпускається по низьких державних цінах. Взагалі постачають непогано. За цей час я одержав: ботинки, 
теплі і літні штани, фуфайку, матерію. Багато наших молодих робітників добре освоїлися на новому місці, роздивилися і 
забирають свої сім'ї жити в Донбасі. І добре роблять. Я полюбив Донбас, зріднився з ним, я горджусь його силою і величчю, 
його прекрасними людьми, своїми товаришами. Особливо цікаве там життя для молоді, є де погуляти, є що побачити і чому 
повчитись. Така, земляки, правда про Донбас. Отож, дорогі друзі, робіть висновок самі. Чи слід тепер вірити різним нісенітницям 
про Донбас. Їх розновсюджують наші вороги. Справа честі всього народу - скоріше підняти з руїн наш рідний Донбас, повністю 
використати його багатства і силу на користь народові.