Прийшли з повиною
Населення Зборівського району радо зустріло звернення Уряду Радянської України до трудящих західних областей УРСР. Обговорюючи і 
вітаючи це звернення, селяни, робітники та інтелігенція району активно включилися в боротьбу по ліквідації українсько-німецьких
націоналістичних банд. В наслідок проведеної великої роботи по роз'ясненню населенню звернення Уряду по Зборівському району прийшли з
повиною до органів радянської влади і склали зброю 249 чоловік учасників українсько-німецьких націоналістичних банд.
До Тустоголівської сільради прийшли громадянки Бреус та Лопушанська і вказали, де знаходятьсяїхні сини. Глух Ярослав, мешканець 
села Славна, з 1944 року був у оунівській банді. Прочитавши звернення Уряду Радянської України, Глух зрозумів свою провину перед
народом і прийшов до органів НКВС, здав автомат та попросив прощення. На підставі звернення радянського Уряду Глуху простили його 
провину. Через два дні Глух привів з повиною 5 учасників націоналістичних банд.