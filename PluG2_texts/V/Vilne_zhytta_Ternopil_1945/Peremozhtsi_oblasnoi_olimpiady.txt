Переможці обласної олімпіади художньої самодіяльності
28 лютого відбулося засідання обласної комісії по проведенню обласної олімпіади художньої самодіяльності.
Комісія під головуванням т. Голого В. К. затвердила висновки журі, встановивши 4 премії і грамоти:
Першу премію — Копичинському району — в розмірі 10 тисяч карбованців.
Другу премію — Коропецькому, Монастирському, Струсівському районам. Третю премію — Скалатському, Скала-Подільському, Теребовлянському, Білобожницькому районам. Четверту премію — Козловському, Велико-Глубочокському, Козівському районам.
Крім того, відзначено окремі художні колективи і кращі виконавці.
Грошовими преміями і грамотами відзначені хорові гуртки Коропецького, Монастирського, Теребовлянського (технікум політосвіти), Велико-Глубочокського районів, джаз-оркестри — Струсівського і Козловського районів.
За активну участь в організації і проведенні районних і обласної олімпіади художньої самодіяльності відзначено ряд працівників райкомів ЛКСМУ та районних відділів народної освіти.
