Переконлива наочна агітація
Однією з форм агітації є показ населенню через фотомонтажі, вирізки з газет, лозунги, бюлетені подій на фронтах Вітчизняної війни, героічної праці тружеників тилу, передача досвіду роботи стахановців.
Чортківський партійний кабінет приділяв велику увагу цій формі агітації. В читальні парткабінету вивішено велику вітрину фотознімків на тему "Три роки великої Вітчизняної війни". Розміщення ілюстрацій зроблено вдумливо, ВМІЛО. Ця фотовітрина показує героїчну боротьбу доблесної Червоної Армії і народних месників, самовіддану працю радянських людей в тилу.
В першому розділі підібрані фотознімки про битву під Москвою в 1941 році, про оборону Севастополя, Одеси, Сталінграда, про битву в Карелії і на Дністрі. Всередині вітрини розміщена карта, яка показує розмір території, визволеної від німецьких загарбників на кінець 3-го року війни.
Другий розділ показує роботу трудящих визволених від німецької окупації районів.
Добре підібрана і оформлена фотовиставка міського параду фізкультурників 16 липня 1944 року. Любовно зроблено збірник фотознімків на тему „Радянська жінка у Вітчизняній війні". Тут показані бойові дії наших героїчних жінок на фронтах боротьби з німецькими загарбниками, самовіддана праця жінок радянського тилу - бригади Катерини Баришникової, дівчат, які працюють на відбудові Донбасу. Поруч географічна карта Європи, на якій червоними прапорцями показується щодня просування наших військ і військ союзників.
Зараз в парткабінеті виготовляються фотомонтажі на теми: "З фронтів Вітчизняної війни", "Життя і діяльність В. І. Леніна".
Непогано поставлена наочна агітація і в парткабінеті міста Тернопіль (завідуюча парткабінетом тов. Тихонова). За допомогою фотознімків тут зуміли показати життєвий і творчий шлях В. І. Леніна. Фотовітрина розповідає про шкільні роки В. І. Леніна, про його юнацтво, працю в підпіллі і засланні, про діяльність в еміграції, в історичні дні Великої Жовтневої Соціалістичної революції.
Вітрина вирізок з газет "Фронт і тил" показує наступ військ 2-го Українського фронту. Тут же над фотознімком станочників Н-ського оборонного завоту написано: "Ми не залишимось в боргу перед вами, визволителями, завоюємо вашу фронтову подяку". Добре поставлена наочна агітація закликає трудящих до виконання державних і господарських завдань, кличе на трудові подвиги, допомагає агітаторам в усій їхній політично-масовій роботі.
А. Сидорчук
