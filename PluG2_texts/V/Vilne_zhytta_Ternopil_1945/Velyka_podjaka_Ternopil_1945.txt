Велика подяка нашому любимому рідному батькові Сталіну
3 ранку до пізньої ночі я гнула спину на панському полі, щоб заробити той шматок хліба для своїх діток. А працювати було дуже 
тяжко. За десятий або дванадцятий сніп доводилось жати збіжжя у багачів влітку. Та й зимою, в скрипучі морози, напівроздягнена,
примушена була працювати на багатіїв, щоб заробити на прохарчування, бо хліба, що заробляла влітку, не вистачало навіть до 
різдва. Про школу для дітей і думати було нічого, бо бідних і обездолених дітей не приймали, та й взути і одягти їх ніввіщо 
було. Зі сходу засяяло нам сонце Сталінської Конституції. Червона Армія принесла нам правду, свободу і щастя. I стали ми рівноправними 
громадянами, господарями своєї землі, политої нашим потом і слізьми. Одержала і я 2 гектари землі. 3 своїми дітьми старанно 
обробляла її. Та недовго пощастило нам результатами своєї праці користуватися. Налетіли чорні круки. Занапастили землю нашу. 
Знову було настали тяжкі часи, стали ми безправними рабами німця Курта. Бувало іде він і на людей не дивиться. Та такий вже 
пузатий, що і в воза не вміщається. Наїв катюга своє бидло на нашій праці. Я знову мусила працювати на пана, щоб не згинути з 
голоду. 3 болем в серці переносила все, вірила, що прийде правда. Довгожданний час настав. Воїни Червоної Армії принесли нам 
волю. Я плакала від радості, і своїми слізьми промивала запорошені очі, щоб бачити ясніше радість щастя, що його принесли нам 
радянські воїни. Зараз ми живемо вільно і щасливо. Знову наші діти вчаться в школі рідною українською мовою. Радянська влада 
зробила нас повноправними громадянами. Радянська влада повернула мені землю, відібрану гітлерівцями.Тепер я працюю на себе, а 
не на поміщика. Щиро дякую за це героїчній Червоній Армії і нашому батькові рідному Сталіну.