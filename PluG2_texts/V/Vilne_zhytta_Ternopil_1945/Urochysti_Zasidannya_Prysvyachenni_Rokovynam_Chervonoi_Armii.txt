Урочисті засідання, присвячені XXVII роковинам Червоної Армії
ЧОРТКІВ
  Ввечері 22 лютого, в приміщенні міського театру відбулося урочисте засідання виконкому Чортківської міської Ради депутатів трудящих, міського комітету КП(б)У разом з представниками громадських організацій міста, присвячене XXVII роковинам Червоної Армії.
  Під бурхливі оплески до складу почесної президії присутні обирають Політбюро ЦК ВКП(б) і ЦК КП(б)У. Пропозиція – обрати головою почесної президії урочистого засідання товариша Сталіна – викликає бурю оплесків, всі встають. З великим піднесенням приймається привітальна телеграма вождеві народів, мудрому полководцеві Маршалові Перемог великому Сталіну.
  Доповідь про XXVII роковини Червоної Армії зробив підполковник Вакуленко.
  Тепло зустрінуті, урочисте засідання вітали піонери шкіл міста. Дружніми оплесками всіх присутніх було прийнято привітальні телеграми Микиті Сергійовичу Хрущову та бійцям і командирам Чортківських дивізій.
ЗАЛІЩИКИ
  22 лютого в районному клубі м. Заліщики відбулися багатолюдні збори, присвячені 27 роковинам Червоної Армії.
  Доповідь про День Червоної Армії та про її історичні перемоги на фронтах Вітчизняної війни зробив секретар райкому партії т. Марченко.
  Після доповіді відбувся концерт, влаштований силами гуртків художньої самодіяльності клубу.
  С.Гарагуля
	
