Відрожується культура міста
22 червня 1941 року чорна хмара нависла над нашою Батьківщиною - німецькі загарбники віроломно напали на нашу країну. Одним з 
перших радянських районів була тимчасово окупована Тернопільщина, в тому числі і наше місто Чортків. Німецькі кати, опираючись 
на своїх лакеїв, на українсько-німецьких націоналістів, цих підлих запроданців і зрадників свободолюбивого українського народу, 
намагалися перетворити населення окупованих ними радянських районів на своїх рабів. Запроваджуючи свій "новий порядок", вони в 
Чорткові пограбували й зруйнували історично-краєзнавчий музей, зовсім знищили такі історичні пам'ятники, як боярський дворок, 
який був заснований ще в XVII сторіччі. Чортківський замок, заснований в 1630 році, зруйнували й пограбували педагогічну й 
музичну школи. Діти були позбавлені можливості вчитися. В місті працювала лише одна школа. Протягом майже трьох років панування 
німецьких варварів були знищені прекрасні фізичні, природничі, математичні кабінети в школах, знищено все обладнання шкіл 
(парти, столи, стільці, класні дошки). Знищили весь інвентар дитячих садків міста. 23 березня 1944 року героїчна Червона Армія 
визволила з фашистської неволі Чортків. Швидкими темпами трудящі міста розпочали відроджувати свою культуру.
За короткий час була відновлена робота в школах. Десятки сотень радянської дітвори з великою радістю почали навчатися в школах. 
3 величезним захопленням вчаться тепер наші діти своєю рідною мовою, оволодівають основами наук, щоб стати свідомими 
будівниками радянського життя, відданими захисниками своєї любимої соціалістичної Батьківщини. В місті відновили свою роботу 
музична й педагогічна школи, організовані річні педагогічні курси, які готують вчителів для шкіл області. Відновили свою 
роботу дві середніх, одна неповно-середня і одна початкова школи, в яких навчається 1.425 учнів, працює 68 вчителів. Працюють 
агрономічна, кулінарна школи і вечірня школа робітничої молоді. Відновили свою роботу також театр, кінотеатр, клуб 
залізничників. В місті створена обласна бібліотека, яка нараховує понад 20000 книжок політичної, науково-популярної і 
художньої літератури. Відзначаючи річницю звільнення Чорткова від німецько-фашистських загарбників, трудящі міста ніколи не 
забудуть і не простять гітлерівським катам їх страхітливим злодіянь. Населення Чорткова разом з усіма трудящими нашої країни 
прикладають всіх зусиль для посилення допомоги фронтові, щоб швидше остаточно добити найлютішого ворога радянського народу і 
всього волелюбного людства.