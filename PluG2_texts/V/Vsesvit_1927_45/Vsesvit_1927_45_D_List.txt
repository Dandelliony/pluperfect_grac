ВСЕУКРАЇНСЬКИЙ БУДИНОК ВЕТЕРАНІВ РЕВОЛЮЦІЇ
Павільйон Бовадо. Таким надписом французькою мовою, вирізбленим на камені коло вхідних дверей, зустрічав вас сірий корпус Всеукраїнського будинку ветеранів революції. Багато років тому французький філантроп Бовадо — рантьє, що нажив солідний капітал, звів тут затишне кубелечко для богомільних стариків. Богадільні недовго довелося прожити на жалюгідні крихти з міліонів французького лихваря і соцзабез потім прийняв на утримання радянської скарбниці всіх цих голодних стариків, що ледве животіли.
Богадільня на французькому провулкові опустіла. Стариків розмістили в соцзабезівських будинках опікування. На цім тижні в старих, раніше похмурих приміщеннях в богадільні відкрито будинок ветеранів революції. Ідея його організації виникла ще в 1925 році, коли за пропозицією всеукраїнського старости тов. Петровського ВУЦВК вирішив відзначити 20 роковини революції 1905 року влаштуванням притулку для заслужених революціонерів. Вибір упав на Одесу, що має роскішні природні багатства півдня...
Будинок ветеранів може справедливо пишатися своїми сивими мешканцями. Еони з'їхалися сюди з усіх кінців країни на відпочинок, щоб у тиші та спокої закінчити свій тяжкий, суворий шлях боротьби. Ми зібралися в обголеному садку з осиротілими деревами І пожовклими кущами.
Постатний Арендт дарма відмахувався від настирливого об'єктиву фотографічного апарату. Спритний фото-репортер уже клацнув опустом і на плівці негативу вже відбилися неясні контури людських постатей.
Арендт — яскрава політична фігура, один з небагатьох тепер живих учасників найбільших революційних подій. Рідкі, але глибокі зморшки покривають його гарне, відверте обличчя і сріблом сивини вилискує його волосся та широка борода. І від усієї його високої, непокірливої постати віє міццю невтомного борця. Арендт у 85 — років, але він зберіг бадьорість і кришталеву ясність розуму.
Список революційної діяльности Арендта буквально невичерпаний. Він активний учасник польського повстання в 1863 році, боєць партизанських героїчних батальйонів Джузеппе Гарібальді, що боролися за визволення молодої Італії від австрійського поневолення, І непереможний салдат Паризької комуни, що повстала в 1871 році. За участь в польському повстанні він за вироком варшавського військового суду заплатив 5 роками заслання з позбавленням прав у Вологодську губерню, за Паризьку комуну — засланням з роспорядження департаменту поліції до Еривані.
Роки тюрми й заслання викували в ньому не тільки палкого бунтаря революції, а й вічного борця науки. Арендт — член Паризької академії наук, учений археолог і почесний член Московського археологічного інституту. Його перу належить багато цінних наукових праць.
Арендт зустрів у будинкові ветеранів своїх сучасників народовольців, що пройшли такий же тяжкий шлях каторги, заслання, арешту й провалів. Ось — С. Є. Леон — учасник першої збройної демонстрації в Одесі, в 1878 році, підчас суду над Ковальським. У Леона — голене, енергійне обличчя, а бистрим поглядом крізь рогові окуляри. Він з юнацьким захопленням згадує гучну, в свій час, історію втечі руських поселенців з Сибіру до Америки.
За участь у збройній демонстрації — Леон просидів в одеській тюрмі рік, а потім його було заслано в найхолоднішу крижану область — до Верхнеярську. І от тут, у тяжкій суворій дійсності полярного кола, розігрався трагічний епізод, гідний пера геніального романіста — Жюля Берна.
За участь у втечі і за відмовлення від присяги Олександрові ІІІ, що став на царство — Леона з Верхнеярську вислали до Середнє-Колимську, де він прожив до червня 1886 року. Грудневе повстання московського пролетаріяту в 1905 році знову покликало Леона в лави борців і він на барикадах Прєсні бився з ненависним самодержавством.
В Одесі він пише мемуари про своє барвисте, бурхливе життя, що захоплює, як авантурний роман.
Ми стукаємо в двері кімнати, відведеної старій народовольці-Лубенській. Нас зустрічає чистенька бабуся в чепчикові. Вона змішалася спочатку, побачивши фото-апарат, але через пару хвилин вона вже росповідала нам про минулі роки її революційної діяльности.
Її „службовий список" — це історія життя багатьох славних поколінь революційного народництва. В московському гуртку чайковців Лубенська зустрічалася з Крапоткиним, Кравчинським, Аренфельдом та іншими. Потім — ціла смуга арештів, тюрми, поліційного нагляду і знову пропагандистська діяльність серед робітників, учительства.
З підвального поверху будинку донісся смачний запах страви. Старих покликали до обіду. Їх поки-що-12 чоловіка. Деякі з родинами. Ось старі більшовики — слюсар Зарин і тесляр — Егліт. В молоді роки на зорі марксистського руху вони вступили в лави передового пролетаріяту, і на ризьких заводах їх знають, як стійких борців за Жозтень. В найтяжчі роки молодої Республіки Рад обидва вони, що давно вже переступили за піввіку, згорблені від боротьби проти царату, беруть рушниці і поспішають на фронт — на поляків, на Колчака і Денікіна. До останнього часу обидва вони — відповідальні радянські робітники. Зарин був членом губревтрибу, Егліт — працював спочатку в ЧК, а потім у ВУЦВК'у і Харківському комгоспі.
Дна слова про нашого „гіда" — зав. будинком Романовського Ми закінчуємо обхід будинку, де гострий запах фарби й чистота обновлених кімнат говорять за хазяйське око і піклування.
Романовський — колишній робітник одеського заводу „Жако" найстаріший більшовик. Він — живий літопис революційної історії Одеси.
На своїх міцних плечах він виніс найжорстокіші репресії царських градоправителів. Він зазнав їх за участь у численних страйках, за „крамольні" заклики до салдатів японського фронту, за організацію самооборони в погромні дні. Він об'їхав усі тюремні каземати величезної частини Росії, а після лютого був комісаром Одеси і разом з Раковським збільшував міць Червоної гвардії. Романовського в 1912 році одеські робітники висували кандидатом до державної думи, а пізніше посилали його в Думу ходоком. Тепер ветерани багато де-чим зобов'язані його енергії і праці в справі устаткування всеукраїнського будинку в Одесі. Соцзабез бідніший за французьких рантьє, але навряд чи богомільні старики, що жили в богадільні, знали такий догляд, затишок і комфорт, як тепер ветерани революції.
За їхньою спиною довгі, довгі, незабутні роки революційної боротьби. А спереду — радісне споглядання могутнього будівництва соціялізму, що йому вони заклали міцний фундамент ціною крови, мук і героїчних подвигів.
