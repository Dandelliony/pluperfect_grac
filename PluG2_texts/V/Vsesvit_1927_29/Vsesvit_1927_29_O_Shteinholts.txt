БУДИНОК ФІЗИЧНОЇ КУЛЬТУРИ
В жовтні біжучого року відбудеться два роки існування в Харкові Центрального будинка Фізкультури. По Мар'їнській вул. № 14 у великому будинкові, що привітно виблискує височенними вікнами, росташовано світлі спортивні зали та окремі довідчі кабінети.
Зовні будинок тихий і спокійний, але — війдеш і напружене життя захоплює тебе. Біля антропометричного кабінету — черга. Уважно оглядають фізкультурників лікарі. Обмірюють, важать, випробовують на спеціяльних апаратах силу легень то-що. На кожного складається, сказати б, „пашторт здоров'я".
В соматичному кабінеті лікарі перевіряють роботу внутрішніх органів фізкультурників — нервної системи, серця. Фізіологічний кабінет — це фактично лабораторія, тут провадиться дослідження над кровю та ріжними вилученнями організму спортоменів до та після змагань.
За даними цих досліджень розроблюється певні покажчики користи або шкідливости того чи іншого спорту. Крім того виявляється, хто який спорт може практикувати з зиском для себе. Великою пошаною користується кабінет корективної гімнастики.
Це справжня робітня здоров'я. Майже з усіх шкіл Харкова сюди надсилають шкільні лікарі школярів, що мають фізіологічні хиби, от як покривлення кістяка, недорозвинення окремих органів, загальну кволість. На спеціальних приладдях з ними провадиться курс гімнастики і наслідки звичайно гарні: у кволих розвиваються м'язи, зникають хиби. Але не тільки науково-дослідчу роботу провадить Будинок фізкультури. Великим завданням його є підготовка свідомих провідників фізкультури.
В першому ж році організації Будинку фізкультури при ньому було відкрито 6-ти місячні курси для підготовки інструкторів ф. к. Потім курси було реорганізовано і тепер навчання курсантів провадиться протягом одного року.
46 молодих, здорових фізкультурників уперто гризуть - „граніт науки".
А „граніту" суспільствознавство, анатомія, фізіологія, біологія, подання першої допомоги, масаж, наукова контроля, педагогіка, математика, початки хемії, механіка, фізика.
Крім того практичні вправи по фізкультурі, ріжні ігри, французька боротьба, плавання, оборона та напад без зброї то-що.
У величезному спортивному залі працюють вони на приладах і жваві, могутні рухи пластичних тіл нагадують щось старо-грецьке, спартанське. Але напевно у спартанців не було такого уважного лікарського огляду, що покладається в основу радянської фізкультури.
Трохи незручно відносно плавання. Курсанти, що досить гарно знайомі з гігієною, не можуть дозволити собі плавати в річці Харкові або Лопані, і доводиться їм іти щодня аж до става на Тюриній дачі.
Правда, прекрасний глибокий став, з чистою водою, невеликий пляж та багато зелених дерев, що оточують воду, виправдують усе. Треба зазначити, що курси Харківського Будинку фізкультури вже зарекомендували себе і інструкторів, що виходить з них, цілком слушно вважають за дуже гарних, високо кваліфікованих робітників фізкультури.
В найближчому часі, передбачається реорганізувати Центральний Будинок фізкультури в Інститут фізкультури. Між іншим, влітку робота Харківського будинку фізкультури трохи кволішає. Це зрозуміло. Всю роботу по фізкультурі переноситься на спортивні майдани під промінням сонця на свіже повітря.
Взимку ж щодня сотні фізкультурників наповняють залі Будинку. Скупчуються в спортивній залі, де команди окремих профсоюзів змагаються у волей-бол. Заповнюють бібліотеку і до пізного вечора гудить будинок.
Поширюється робота Центрального Будинку фізкультури. Все більшу популярність набирав він серед ріжних організацій і фактично стає науковим серцем української фізкультури.
Лише два роки існує цей культурно-науковий заклад, але проведена ним робота величезна і чутка про нього вже давно пішла не тільке по всій Україні, а й по всьому Союзу Радянських Республік.