РІЗЬБЯР-ПІЧНИК
Звуть його Олександр Єгорович Аліпов, він син бідного селянина села Семенова Дмитрівського повіту Курської губерні.

Ще з малих літ на пасовиськах він почав ліпити з глини виграшки для своїх товаришів, а коли виріс, то пішов на заробітки в місто. Там він навчився грамоти і трохи згодом став пічником. Робив печі, ліпив стелі й заліми, а в вільний од роботи час ліпив десятників, інженерів й інших панів, та так успішно, що Евпаторійська місцева дума видала йому субсідію на поїздку в Пітер для навчання в Художній Академії. Там на іспиті запропонували йому виліпити погруддя Глінки — те саме, що й по сей день стохть в Київі перед консерваторією. Не дивлячись на це все ж в Академію попасти йому не вдалось. Залившившись без роботи і без грошей у чужому місті він почував себе досить погано, але виручила його з біди майстерня Репіна, що направила його до „добротворця" мистецтва, різьбяра-аматора полковника Петра Олексієвича Самонова, що захотів у той час взяти участь у конкурсі на пам'ятник Скобелеву. Аліпов зліпив йому 16 фігурок салдатів і самого Скобелева і за це дістав з барського столу харчі з вином та по 8 крб. за кожну статуетку. Самонов же опісля за „свої" виключно художні твори дістав першу премію на конкурсі і робота „його" стояла на бувшому Скобелевському майдані в Москві, доки не добила її революція.
На цьому й закінчилась художня кар'єра т. Аліпова при цареві-батюшці. Він знову повернувся до підрядчиків ставити печі, а ночами ліпив за гроші ріжних панів, що приїздили на курорти.
Так мучився він 30 років. Та ось прийшла революція й почалось для Аліпова нове життя.
Він приймав участь у громадському й політичному житті як член Профсоюзу Будівелбників, знову ставить печі. Вмер Ілліч, Аліпов кидає все, продає свої останні речі, й поспішає в Москву, щоб виліпити великого вождя трудящих та пригноблених. В Москві немає помешкання і він 6‘еться як риба об лід, щоб найти куток, де б можна було ліпити. Врешті знаходить і починав роботу. Він задоволений, працює в день і вночі копіює з одкриток, бо ж не бачив він Ілліча ні разу в житті. На хороші ж портрети в нього немає грошей, навіть немає 20 коп. щоб піти в музей.
Врешті кінчив. Погруддя готове, одлив його в гіпсі, несе в Комісію по увічненню пам’яти В. І. Леніна — ухвалили протоколом за № 17 од 25/ІІІ—24 р. і бюст виставили в Музеї Революції.
Я несподівано прийшла тоді в його канурку, що була йому й за „ательє" й за помешкання для житла й бачила там:
В натуральну величину статую Ілліча з глини, а на вікні й по кутках погруддя Маркса, Дзержинського, Лозовського, статуетки робітників, художників, тут же великий ящик з глиною, два стільці на п'ятьох ніжках, залізна пічка й на ній поганенький чайничок, а поруч щось заляпане глиною, подібне до столу; на ньому два полумиски - з підсмаженою на олії картоплею та житнім хлібом — от і все, весь обід талановитого пролетарського скульптора.
В одному з кутків стоїть догори дном великий ящик, на ньому мішок набитий соломою, драненька ковдра й подушка, От і вся обстанова цього „ательє”.
Статуя Леніна була закінчена: Він дав їй назву „Ленін мисленннк". Це одна з самих талановитих праць художника. Всі його роботи відріжняються тим, що вони похожі на найкращі портрети тих осіб, з кого він ліпить. Такі: двоє погрудь т. Мархлевського, бюст Котовського та Фрунзе.
