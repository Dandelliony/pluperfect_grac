ЖІНОЧА ПРАЦЯ
Село Клембівка Ямпільського району Могилів-Поділ. округи з 1870 р. відома своїми оригінальними й художніми вишивками та полотнами свого виробу. З 1903 р. вишивки почали втрачати свою художню цінність і оригінальність. Промисел набув комерційного характеру і скупщики поволі прищепили йому смак міщанства, чужі елементи і поховавши чудові клемебівські визерунки, принесли з міста позолоту-сухозлітку, ситінські рожі і пранці.
Лише за радянської влади з 1922 р. промисел почав відрожуватися. Організовано було т-во „Українка", та не дбаючи за якість виробів і взявши нездоровий торговельний напрямок, вишивши всього 31 сорочку, воно вмерло з дефіцитом і з великим штатом.
В жовтні 1925 р. організовано художньо-вишивальну артіль „Жіноча праця". Ця артіль тепер нараховує 828 осіб, з них 12 чоловіків,
а решта жінки. Переважна більшість, кустарок - біднячки. Умови роботи кустарки дуже тяжкі. Вона здебільшого і жінка, і мати, і господарка... Кожну вільну хвилину використовує вона на вишивання. Вишивання здебільшого йде осінніми та зимовими вечорами коло звичайнісінького каганця, або маленької лямпи...
Не дарма можна зустріти молодих ще кустарок в окулярах, та й то куплених на ярмарку... Кустарка в середньому за робочий день заробляє 20 коп.
Заробітку кустаркам артіль виплатила понад 28 тисяч карб. Хоч і мізерна плата, та й вона була допомогою підчас минулого недороду. Плату встановлює Вукопромкредитсоюз, куди артіль збуває свої вироби і де має свого паю 1750 крб. Ткацький промисел завмер і всі матеріяли-сировину
постачає артіль Вукопромкредитсоюз. Треба зазначити, що клембівські сорочки і взагалі вишивальні роботи тепер мають чималу художню цінність.
Частину виробів клембівської артілі експортується через т-во „Кустекспорт" за кордон.
Артіль значно впливає на культурний розвиток села. Завдяки „Жіночій праці" село має кіно, сельбуд, газети та журнали, школу, підручники, бібліотеку.
Артіль має тепер чимало цінних високої краси та якости килимів. v Ступнево артіль розвиває свою роботу, поширює, поліпшує...
До цього року, на жаль, артіллю не цікавилися місцеві органи влади і взагалі на неї мало звертали уваги.
Лише тепер Окрвиконком став цікавитися цією артіллю і вживав заходів до будови в Клембівці з майбутнього
року вишивальної профшколи. Клембівські вироби знає ввесь Радянський Союз і Европа. При допомозі і загальній увазі до цієї артілі, українське народне вишивальне мистецтво, відновлене й відроджене за Радянської влади, буятиме пишним цвітом. Ось який скарб має село Клембівка.
