КРІПАЦЬКИЙ МАЛЯР ПШЕНИЧКА
У нас на Україні, на жаль, залишилося дуже мало матеріялів про кріпацьких малярів. А було їх чимало. Адже кожний поміщик вишукував споміж своїх кріпаків більш талановитих і віддавав їх на науку до ремісників-малярів, щоб потім мати власного маляря для своїх потреб. З таких малярів частенько виходили доволі значні художники, що крім свого прямого обов'язку — розмальовувати панські покої та декорувати сцени домашних театрів — малювали картини, портрети своїх панів то-що. Вся творчість цих майстрів була монополізована в руках їхніх панів, так що навіть імена їхні залишилися здебільшого невідомими.
Всі знають творчість Шевченка, як маляра, що вийшов з кріпаків, але цим іменем закінчується майже все. Великий талант Шевченка, як художника і поета, ті художні цінності, що він нам залишив, увічнили його ім'я.
Тай це тільки здебільшого тому, що тодішнє суспільство, й особливо представники мистецтва, побачивши визначний хист кріпака Тараса, погодилося викупити його в поміщика Енгельгардта за доволі значну, як на той час, суму. І хоч не довго користувався Шевченко цією волею, — він усе ж встиг широко розгорнути свій талант і залишити величезні здобутки як у малярстві так і в поезії.
Але великі кадри акторів, малярів, та музик-кріпаків, що платили панщину своїм помищикам творами свого хисту, не могли як слід розгорнути свого талану і імена їх не доходилили до суспільства. Для них „воля" спізнилася і вони залишилися в сутінку.
Господарі - поміщики цупко тримали їх у своїх лапах, інколи міняли на гарних псів та арабських коней, але, так або інакше, до нас дійшли в більшості анонімні речі без підписів невідомих авторів.
Малюнки, вміщені в нашому журналі, виконані кріпацьким малярем Пшеничкою.
Жив він приблизно в ті часи, що й Шевченко, і бувши особистою власністю поміщика віддавав йому весь свій хист, не залишаючи для себе майже нічого. Невідоме навіть його ім'я. І малюнки оці, все, що до нас дійшло. Як не дивно, не уціліли ані портрети писані олією, ані великі полотна, що ховалися в поміщицьких вітальнях. Ці малюнки, мабуть, — речі „для себе", звичайні селянські мотиви, — може родичі, або односельчани. Вони стерлися від часу і пожовк папер, але тонкий олівець та вправну руку майстра в них видно. Кожне обличчя взято остільки характерно тонко, що не залишає жодних сумнівів у досягненні абсолютної подібности.
Вражає теж соціяльний підход до сюжету. Поглянути хоч би на малюнок старчихи, що йде по світу на фоні обідраних селянських хат.
Помічається в нього й чималий хист у композиції. Правда з цього циклу залишився в Пшенички тільки один ескіз, що показує сільську кузню на шляху, але вже й цього вистачав, щоб виявити справжнє обличчя його творця.

Панські покої, що з ними звязана художника його кріпацька доля, набридли йому, насточортіли, він їх ненавидить. Його думка рветься до життя, що для нього більше зрозуміле, а ніж панські розваги що він має право спостерігати тільки через зачинені вікна. І цим саме життям кипить його кузня на шляху. Не пусті розваги тут показано, а важку працю коваля, що в результаті її не мав навіть змоги залатати діри в стрісі своєї хати-кузні.
Це справне майстерство того часу, і малюнки ці — документи калекого вже для нас селянського побуту. Це малюнки половини минулого століття, коли вся Україна й ціла колишня Росія стогнали в кріпацькому ярмі.
Нове радянське село з антенами й тракторами уже не закине у темряву історії ті таланти, що воно їх висував! Історія збереже нам і їхні імена і цінності, ними створені.
