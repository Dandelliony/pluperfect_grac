ВОРОГИ
З МОРЯ з самого ранку дув шпаркий вітер.
Розгонисто налітав раз-у-раз на скелястий беріг, на високі темні кипариси і покрутившись у верхів'ях, линув далі зі стогоном, з виттям, до підніжжя гірського пасма.
А слідом зза безбережної морської далечини випливали попелясті хмари. Розростаючись біля обрія, мінилися фарбами і неслися вгору, заволікаючи ввесь небесний простір.
Полоскав дрібний дощ. Дрібний і в'їдливий, як осіння мрячка на півночі. Хвилинами переходив у великі краплини, щоб потім знову припустити ніби крізь ростягнуте там десь у горі густе решето.
Санаторійці, збившись у курзалі, затягали навмисне свій сніданок. Однаково — не підеш на беріг на ріжні фізичні процедури.
Говорили про вечірню духоту та безсонність минулої ночі, що, як виявилося зі слів давнішніх санаторійців, завжди трапляються перед грозою. Говорили про соняшні ванни і морські купання. Хвалилися нагуляними за останній тиждень хунтами, весело, задоволено, з приємною усмішкою на лиці. Або скаржились „як було в день приїзду" — додаючи: „Та правда, лікарі кажуть — не в хунтах діло". А розмовляючи, розстібали пазухи одне перед одним і виставляли на показ засмажені груди. От, мовляв, здорово, як здорово!
Та прийшов завгосподарством і заявив категорично, що треба звільнити залю, бо Настя, служниця, і сьогодні, хоч і негожа днина, має її прибирати. Такий уже звичай повівся.
Неохоче вилазили з за столу санаторійці. І невдоволені росходилися по своїх палатах.
Наша палата повернулась до себе на другий поверх так само „розгвинченою". Сталася наче несподіванка і вибила всіх зі звиклої колії, не знали, що робити, як убити порожній дообіденний час. Хто простягся в ліжку і, задравши голову вгору, тупо дивився у білу, чисто вимазану стелю, хто насуплено топтався між ліжками, з одного кутка до другого, а хто мовчазно, й завзято змахував раз-у-раз рукою, ловлячи в'їдливих мух.
Порушив тишу тов. Макар. Бач, який зарядив, — буркнув сердито, поглянувши на заплакане вікно. — І носа нікуди висунути. Сиди тут у чотирьох стінах, мов у манастирі, від світу й людей відірваний. Аж отут поправишся. Спокій, спокій і спокій — це нарзан для нервів, —  відгукнувся трохи жартовливим тоном тов. Федь. Кому що! Одному пряжки, а іншому ремінець —  відказав байдуже тов. Макар — і додав: — Ех, поїхав би до себе на Дінсць, так спочив і погуляв би. Там тобі й рибку можна половити, і братва своя. Так ні, приперся сюди. А на чорта? Ремонт, кажуть!
Потяглися хвилини пригнобленої мовчанки. Тільки як і раніш полоскав за будинком дощ та рвучкий вітер шугав крізь віконні щілини, обдаючи обличчя свіжим повітрям. А цікаво було б знати, що робиться зараз у нас у столиці? — Дивлячись у далечінь замислився тов. Абрам. — Спека й духота, що й чортам важко дихати, чи може приємна прохолода, така здорова свіжість?
Тоді підвів голову з ліжка т. Короп і нагострив вуха.
Про яку це погоду торочите?— запитав підозріло. Вчорашню дискусію може хочете продовжити? Ні, прошу, дайте мені спокій. Я приїхав не парламентські дебати слухати,а спочивати в санаторії. Спочивати я приїхав, чуєте, оратори? Хмурі дні таки зовсім кепсько впливають на психіку людей, зокрема неврастенічних. Воїстину медицина тут не помиляється.
Тов. Короп схопився за ліжка. Очі блиснули ворожим огнем, губи нервово тремтіли. Гостре, вразливе слово, здавалось, от-от зірветься з уст. Але раптом простяглися серед палати руки і повисли театрально в повітрі. Прошу слова, ласкаве товариство! — добродушно проказав тов. Федь. — Знаєте що? Давайте, хоч на сьогодні, доки йде дощ, оголосимо соціяльний мир і закладемо, ну хоч би клуб мандрівників, або що. Не розумієте? Кожен з нас звичайно, мандрував за ці роки, вольно й невольно, один з приємности, розваги, чи то обов'язку, інший з примусу, неминучости. Розумієте? Так отже хай кожен росповість щось найбільш вразливе з мандрівки чи, то-пак, зі свого життя. Пхе!—  пирснув скептичнно тов. Мирон, — інтелігентська вигадка копирсатись у спогадах. Може про любовні пригоди ще росповісти, з привілею старих бариньок скористатись? Та більшість охоче вхопилася за думку. Це ж цікаво і скорше пробіжить час.
Не заперечували, нарешті, і скептики.
Зараз же нарізали паперців, наробили цидулок. Кинули кому починати. Жеребок випав тов. Макарові.
Він повертів у руках розгорнутий папірець із знаком плюс і. провів рукою по оголеній голові, неначе витискуючи призабуте.
...Так, — протяг, замислено, спинившись очевидно на якійсь пригоді. — Так, — повторив уже більш рішуче і кахикнув, пробуючи голос.
Того року, —  почав тихим і нерівним голосом,— я працював у місті Енському. Що то за праця була, скажу я вам! Нова людина, сьогоднішній партієць і уявити не може. Зранку, вхопивши портфеля, біжиш з дому. Спочатку мотаєшся у відділі, потім засідаєш у виконкомі, а там іще десь. А вечером, висолопивши язика, прешся в ячейку, на збори. Отак шість день б'єшся, як риба в ополонці, а настане неділя, їдеш на село знову на роботу. Вибратись зараз на село це одна розвага, вищого сорту, можна сказати, удовольствіє, а чи так було в ті часи?
Тов. Макар спинився. Його лоба перетнули довгі глибокі зморшки і на лиці лягли риси якоїсь задуми.
По хвилині глибоко зітхнув, запалив цигарку і міцно затягся з не відчутою ще, здавалось, насолодою. Далі струсив головою, розвіюючи неначе важкі думи.
Отож однієї неділі, —  вів далі, — зранку, значить, виїхав я в село Михалківці на засівну кампанію. Пара коней, відпочивши за ніч, швидко відмахала 20 верстов і в ранній полудень я був уже в селі. Народу зібралось біля ради на диво багатенько. Обмінялись коротко словами і, не заволікаючи, приступили до діла. Голова ради, комнезаможник, відкрив збори і сказав так би передмову: „Ми, товариші і граждане, народ темний, проклятими царями й попами задурені, а нам треба світу, щоб знати, як вийти на правильну лінію соціялізму. От, значить, і приїхав до нас з увику дорогий гість і зробить доклад про стан міжнародніх експлоататорів, буржуїв значить, про унутрішнє положення совецької республіки і місце в ній засівної кампанії".
Після цієї передмови я зліз на трибуну і, знявши картуза, простяг руку. — Прошу, мовляв, уваги.
Невиразний шепіт хилитався в натовпі, преходячи в гостре гудіння. Почулися вигуки, спочатку неясні, а далі голосніші, ворожі.
Не морочте нам голови своїми балясами! Чули вже ваших пісень, та ситими від того не стали! Нахазяйнували, нічого сказати, голодранцями ходимо!
Я зробив іще раз знак рукою. Та гудіння не вгавало. Тоді я демонстративно зійшов з трибуни. Діло, кажу, ваше, не моє, як знаєте.
Мій маневр досяг результату.
Натовп трохи притих. Почулися навіть голоси „за“. А виступ одного моложавого селянина і зовсім утихомирив людей.
Хай, мовляв, базікає, ми від того не злиняємо і нічого не загубимо, а мо й розумне що скаже.
Його статечний вигляд, спокійний і упевнений тон, серйозний І трохи насмішкуватий, якось мимохіть впечатався мені в пам'ять.
Коли гудіння зовсім стихло, я зійшов на трибуну. І промовляв, як звичайно в таких випадках. Я говорив про англійських імперіялістів, під чиїми чобітьми стогнуть міліони трудящих по всіх колоніях. Про ненажерливих французьких біржовиків і спекулянтів, що дурять голови пролетаріатові ріжними національними забобонами. Не минув, звичайно, румунських бояр і польських панів і т. д. Потім спинився на зрадниках меншовиках. Зробивши, таким чином, міжнародній огляд, я сказав, що очі всіх трудящих звернуто на схід, на нас, де яскраво горить п'ятикутна зірка, чим раз вище підносячись над землею. А при кінці зробив заклик, щоб і маленького шматочка придатної землі не лишилося необробленою.
Тоді знову пройшов глухий шепіт невдоволення, почулися голоси, повні недовір'я, підозрілости та хуторянського туйоуметва.
Та виступ того ж таки селянина, Гната, як хтось назвав його поблизу мене, вніс розважність і стриманість. Тоді я прочитав раніш заготовлену резолюцію і коли запитав: „Хто проти", нікого не знайшлось...
З почуттям повного задоволення я ховав у кишеню резолюцію, одноголосно ухвалену. Щеб пак! Ми знали це село як неспокійне, куркуляче, і тому, признаюсь, приємно було побачити його примиреність і нашу перемогу. „От так здорово, — думав я, — Михалківці теж підуть у ногу з революцією", як значилося в резолюції.
Ну, Петре, гукнув я весело до свого візника. — Запрягай коней та швидче до міста!
А за чверть години, попрощавшись із головою сільради вирушили в дорогу.
Ми швидко проскочили вузенькими вуличками і виїхали за село.
Дорога пішла полем.
Сонце, як тепер пригадую, стояло ще височенько над обрієм. Довге проміння цілими пасмами росходилося над хлібами. Під його чудодійною силою буйно переливалась колосиста озимина і ніжно вилискувала молодим проріс том ярина. Теплі випари нагрітої ще вохкої під зеленню землі стояли в повітрі.
Я зняв свою кепку, виставив лице під проміння і радісними очима дивився навколо.
Було ясно і просторо. Глянеш праворуч — довгими гонами до синього обрію потяглося поле, ліворуч теж саме. Ясно й тихо. Тільки хвилинами де-не-де пурхне якась пташка, покрутиться весело вгорі, роспустить дзвіночки і стрімголов шугне вниз, у хліба. А там знов.
Втягаю в себе весняне повітря, пахощі зелених хлібів і роспареного чорнозему. І чую, як живущою рідиною тече по жилах цей напій, вступав в руки, в ноги, в голову. Бадьорістю юнацьких днів сповнює мов тіло, хвилюв, веселить.
Ого-го!. — гукаю радісно на зустріч пташкам.
0-го-го! — несеться полем, і глухне там, десь далеко за горбами.
Та тиша й безлюдь мене вже дратують. Я хочу сміятись, розмовляти, кричати. Моя думка мимохіть лине в місто. Знову ріжними шматочками завертілись засідання, наради, діла — така вже очевидно професійна звичка. І тут пригадався переданий товаришем лист.
„Шановний товаришу! У нас повна весна, а ви так і не здержали слова — побувати тут на весні. А швидко відцвітуть садки і почнуться канікули, бо дітвора і так перестав вже ходити до школи. Як згадаю, що його робити влітку, аж сум бере — нікого зі своїх. Чи не поїхати, думаю, до батьків у Н? Приїзжайте ж, не забувайте своїх добрих знайомих. Галя".
Тоді перебігаю ще раз листа. І дивно! Такі прості й звичайні слова, байдужно прочитані на засіданні, тепер сповнювалися глибокого змісту й цікавости.
Я уявляю м'який і привітний погляд авторки, і незрозуміла радість обіймав мене. „Не забувайте ж своїх знайомих" —  бренить перед мене лагідний дівочий голосок. А справді, думаю, чому б не скористатися зараз, —  поспішати в місто немає чого в неділю.
Петре! — кажу, — повертай на Гонтові хутори, справа там є, так треба вже одним заходом, щоб потім не плентатись. Той почухав потилицю. Справді.  Зза горба визирала вже, залита промінням, баня високої дзвінниці. Вона нагадувала, що місто недалеко, а значить і спочинок від трускої дороги.
Він став був доводити, що краще відкласти поїздку на інший раз, бо зараз і пізно і коні потомлені, і круг далекий треба робити. Натякнув навіть з якимсь таємним виглядом і на те, що взагалі не слід ночами їздити, бо всяке трапляється.
Та я знав його дурну звичку вигадувати ріжні незручності і вбачати страхіття, де їх нема, але ж знав і слабі його місця. Тому твердо настоював та своїм бажанню, хоч, признаюсь, і довго жалкував по тому.
Підкріпимось, —  підморгнув йому, — буде весело вертати назад.
Магічне слово „підкріпимось" заховувало цілком принадний для нього зміст, і на цей раз справило добре вражіння. Після трудов, конешно, —  відказав він коротко, і далі не заперечував.
Швидко звернули на узбічну дорогу. Зникли повільно з очей шляхові стовпи, телеграфний дріт, нарешті згасла висока баня церковної дзвінниці. Широке поле знову розгляглося перед очима.
Сонце було вже на заході. Тільки по горбах сковзали його проміні, а внизу, по балках, стелилася вже легенька присмеркова тінь. Вечірня прохолода тяглася з низин.
Я насунув на голову кепку і дивився на поля, на замріяний десь далеко на обрію синій ліс, на групи дерев, рідко, де-не-де рос киданих по низинах. Я мріяв. Розумієте, я, більшовик і агітатор! Про що? Про світову революцію, засівну кампанію чи сільсько-господарський податок?
Ні! Я мріяв, про що може мріяти теплого весняного вечора людина, коли в неї все гаразд, коли вона певна, що завтра, позавтра і далі вона буде добре їсти, коли ні жінка, ні діти, бо їх ще немає, не насіли на плечі і коли в жилах тече справжнісінька молода кров. Мені ввижалося побачіння.
Моя роспалена уява линула вперед.
От-от, здавалось, ми вже в Гонтових Хуторах. Майдан і школа. Я схожу на ганок. На зустріч, зза дверей плеск у долоні і веселий вигук, повний несподіванки. А, товариш Макар! Як це славно!
Я дивлюся у чорні з іскрою очі, де грає посмішка, така лагідна, що манить до себе, на довгий тонкий ніс, на принадні губи, де в кутках приховується ледве помітне тремтіння.
Моє серце б'ється прискорено.
Яка чудесна поїздка — думаю замріяний.
Але дужий струс тарантасу виводить мене з мрій.
Я підвожу очі. Перед мене, як і раніше, широке поле. Вечірня тиша розлізлась навколо. І разом мій слух ловить віддалений тупіт.
Я озираюсь.
Позаду, вкутаний порохом, нісся невеличкий кінський відділ. „Мабуть селяне їдуть на ніч на луки",— подумав я, а проте стало якось не по собі. Петре! Швидче гони коней, а то плетуться мов нещасні шкапи.
Підобгавши роспущені віжки Петро змахнув батогом, та натомлені коні мотнули тільки хвостами, а далі пішли повільно й ліниво.
А тупіт наближався. Чіткий був ритмічний біг, і чувся навіть дзвін підков об твердий грунт.
„Ну й що ж? Хай собі їдуть", дивився я по бокау, шукаючи наче стежки до тих луків.
Але з кожною хвилиною неспокій закрадався до мене.
Петре! Швидче гони, коней, — штовхаю в спину нетерпляче і з цікавістю та побоюванням обертаюсь назад.
Повною рисою, ледве стримуючи рослих і баских коней, наближалися 4 кіннотчики двома парами. Чорні цівки рушниці, що визирали з-за плечей, найменш говорили за сільських пастухів.
Признаюсь, першої хвилини я таки отетерів. - Що за мара? От чорт! Кінна міліція,— зітхнув я з полегкістю, побачивши п'ятикутні зірки на кашкетах і звичайні відзнаки міліційної форми.
їхня байдужість до нас цілком розвіяла всяке підозріння. Я зняв кепку і весело замахав нею на знак дружнього привітання. Хай живе! — гукнув на зустріч.
Ми спускались у балку. Коні, почувши полегкість, пішли живіше 3 другого кінця балки видно було дерева, хуторські двори. „Швидко будемо в Гонтових хуторах", — думаю, заспокоєний, і крилаті мрії знову полетіли перед мене.
Та кіннотчики, що відстали були, знову стали насідати. І враз двоє винеслося повз нас на замилених конях. Пробігши з півсотню сажень, стримали коней і пішли далі тихою ходою.
Я вирішив відстати від них. Не йти ж на перегони. Коні, й без того стомлені, стримувані візником, пішли зовсім тихо, ледве переступаючи ногами.
Але на диво задня пара кіннотників не випередила нас. Якийсь глузливий сміх почувся позаду.
Це починало мене нервувати. Але прошу, чи був який глузд встрявати в суперечки в безлюдному полі з цими задаваками? Я вирішив таки відірватись від них. Під частими ударами батога наші коні, напружуючи в останнє сили, пішли підтюпцем. За кілька хвилин доганяли передню пару. Уже стали було обминати, коли ті враз повернули коней. Заступивши дорогу, один змахнув батогом і що сили вдарив по голоблі. Стій! Куди прешся? напустився хриплим голосом, з перекошеним від злости лицем. Я витріщив очі, повні здивування. Свої! Свої! — коротко відказав і торкнув візника „Рушай, мовляв". Але цьвохнув батіг і затримав на місці. Документи! — захрипів той же кіннотчик, крутячись біля тарантасу на гарячому коні.
Якась непевність на мент опанувала мене. Я здвигнув нерішуче плечима. Але глянув на вершників, на їхні поважні обличчя, на їхню упевненість і пиховитість — такі, справді, міліціонери, подумав і спокійно назвав своє прізвище.
Глузлива посмішка пробігла тоді по обличчях. Комісар, значить, —  нахабно й задоволено процідив один. — Зброя е?— запитав строго.
Враз наче розвиднілось. Щось гостре вдарило в голову. Невже бандити, засідка? — шпигонуло в серце. Інстинктовно мацнув у кишеню, холодна сталь бравнінга блиснула в руці. Але тієї ж хвилини сильний удар ззаду наганом по руці і мій бравнінг брязнув на землю. Падлюка! вилаявся другий кіннотчик, націлившись рушницею прямо в груди. — Руки вгору!
Ненавість, призирство, страх і надії, пригадую, клекотіли в ту хвилину в моїх грудях, разом з почуттям бессилля й образи на свою необачність. - Ти мав рацію, Петре, на цей раз —  сказав я з болем глянувши на приголомшеного візника.
За хвилину, поруч мене всівся кіннотчик і, вирвавши з Петрових рук віжки, погнав коней. Швидко завернув у бік на мало накочену дорогу, що вела до байраку. Спинились біля перших дерев. Кіннотчики скочили з коней. Звязавши на смерть переляканого візника поклали його на землю біля тарантасу. Ну, а тепер поговоримо з тобою, пане комісаре, — глузливо звернувсь один з бандитів до мене.
Ти, жидівський слуго, чого тут їздиш, народ баламутиш? визвірився, знизавши мене очима з ніг до голови. Кажи! Я з неприхованою іронією всміхнувся — „Що це — бандит- суд"? І помовчавши трохи відказав рішуче: Я за трудящий народ іду! Брешеш, харя! — прискіпувавсь той. — Хто землю економічеську в Миколаївці під комуну забрав? Люде! — відрізав коротко і гордовито. Люде? — пирснув мов скажений другий бандит і зареготав. Диви, хоробрий знайшовся, іще пащикує. А ну, знімай мерщій чоботи, ну враз!
Огида піднімалась у серці. Але я покірно сідаю на землю. Чому? Може опанувала безвольність, тліла надія, чи просто страхіття взяло тут гору — хто знає? — Я сідаю на землю і покірно знімаю чоботи. Ну, хлопці, кінчайте, почувся голос, певно старшого.
Наступила коротка хвилина напруженого життя. Перед мене промайнули мов би на екрані давно забуті картини. Юнацькі дні, школа, рідне село, своя братва, старенька мати. 1 глибокий сум обгорнув мене. „Невже я не побачу більше посивілої голови і старечих очей, не почую товариського голосу, не доторкнуся до її чола? Кінчайте, хлопці, кажу! — знову гукнув старший.
Я мимоволі підвів на нього очі. Щось знайоме кинулось в лиці. Гнат! — вирвався з уст короткий звук, повний несподіванки і якоїсь надії.
Але в ту ж мить мене підхопили двоє під руки, давши стосуна в спину.
Повернись!
Я кинув зором, шукаючи наче порятунку. Як тепер пригадую, навколо було тихо. Вечірня імла стелилася густим павутинням між деревами.
Вниз! — подумав і націлився вже пуститись поза деревами, але кляцнув замок, розітнувся постріл і мертвим пластом звалився на землю.
Тов. Макар спинився. Знову важко зітхнув і, запаливши цигарку, глянув зажурено за вікно.
Ви, звичайно, дивуєтеся, — проказав знову, — чому саме я тут, у палаті разом з вами, а не де інше. Так отже, слухайте. Швидко потому з ближчого хутора дійсно приїхали люде пасти коней. Спочатку побачили тарантас, що під ним лежав ще зв'язаний візник, а там надибали й мене. Обмили холодною водою рану, —  була у груди наскрізь, — перев'язали полотном, а вдосвіта одвезли в місто.
Я лежав у лікарні Проходили дні й тижні, минув квітень і сходив уже травень. Рана почала нарешті заживати. Я почував нові сили. Радість життя обіймала мене. Я— весело сміявся, коли відвідували товариші. Макар, кажу, живуча істота, Макар швидко піде знову на роботу.
Я вже думав виписатися з лікарні, коли одного разу в мою палату поклали хворого. Лікарня ж— що в'язниця. Хто не поцікавиться новим сусідом, не висловить йому співчуття а часом, коли мав змогу, не допоможе?
Мій сусіда росказував зажурено, хвилинами тихо стогнав, або сціплював зуби. Пішло в дурнички.
Якось випадково з дробовика поранив праву руку. Ну, думав, заживе, хіба рідко це трапляється. А воно ні. Що далі —  гірше, болячіше. Каже лікар— треба буде різати руку, калікою, значить, станеш.
Я слухав його скарги й болі, дивився в лице. Десь наче бачились, зустрічались чи що, так, так. Зовсім знайомі очі. Та невже він? Гнат, — пригадав, повний радости, гніву і помсти. Тієї ж хвилини я подзвонив з контори до нач. міліції, щоб негайно прибули по важній справі в лікарню. Вернувшись в палату ходив нервовий, чекаючи. ч
А хорий оповідав важко, тягуче. Калікою станеш. А тут жнива йдуть, нікому працювати буде. Не наробиться жінка, коли біля спідниці двоє малих. Та коли б усе ще благополучно, а то лікар каже — зараження крови. А вмирати не хочеться замолоду, пожити б іще.
Я слухав його, скоса поглядаючи на змарніле обличчя. Без надійна річ, хлопче.
Коли через півгодини зайшов нач. міліції і викликав мене, в контору, я спокійно відказував: Дякую тобі, друже, ти давно навідувався до мене, а я скучив за тобою. Та й подзвонив
Тов. Макар замовк. Хтось глибоко зітхнув.
За вікнами, як і раніше, все ще сіявся дощ, дрібний і відливний, як осіння мрячка на півночі,
