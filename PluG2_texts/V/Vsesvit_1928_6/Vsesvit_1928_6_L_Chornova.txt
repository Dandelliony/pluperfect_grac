Хліб іде
Удосвіта, раннім морозним ранком затишно в теплій хаті. Буяє в печі червоне полум'я — кипить в горщику смачний борщ, щось шкварчить, шипить. тріщить. Жінка грюкає рогачами, чаплією.
На дворі ще темно. А мороз — відчиниш двері, і пара клубом вривається в натоплену хату. Треба запрягати коней. Полозки саней примерзли до снігу. Треба врушувати полицею, як підоймою.
Лантухи наготовлені ще з вечора.
А ну,Семене. піддай! В торбі — сало, паляниця, капшук з махоркою в кишені. Рукавиці — великі, величезні: тепло, хоч надворі гострий вітер І тріскучий мороз. Світає.
— Ну, рушай! Скрипить, кувікає поросям сніг під санками. Рипить, гарикав,
 аж кричить. Навкруги—безмежна, бездорожнє снігова пустеля, розіслалась без краю, десь в далині, куди вже не сягає око, зливається а сірим обрієм. На перехресті зупинився. Тсс-с .. Ледве чутно десь рипіння
саней, приглушена далека розмова.
Наближається...
—A-а, свої! Семен! Доброго здоров'ячка. Теж до ссипного пункту? Значить, по дорозі... Закуримо?
Далі вже їдуть невеличкою валкою.
Мороз дошкуляє, щипав за носа, на вусах — крижані крапельки, дубіють ноги. Треба злізти, росправити ноги, трохи пробігти обіч саней. Хліб іде…
ІІ.
Біля зсипного пункту довга черга.
Юрби народу, гомін, крики, лайка, метушня. Ну й мороз же!
Стрибає дядько а воза, починає пританцьовувати, а валянки великі, цупкі, важкі чіпляються один за другий, дядько трохи не падає. А велетенські рукавиці так ляскають по стегнах, що боляче вухам. 
— Та чи довго вони там важитимуть? 
— А ну, швидше, земляче!
— У тебе скільки?
— Та пудів з десять буде. Реа-лі-зація... (йому важко вимовити це слово. Вимовивши правильно, з полегшенням і трохи соромливо посміхається).
Та треба ж везти, Гроші потрібні. Де-що старій справити... А собі... гм!., нові чоботи! Чи не знаєте, де тут найкраща шкіра продається?
Посувається поволі черга. Старі, важкі терези риплять, цокають, скреготять. На ганочок навалюють важкі лантухи. Ваша черга. Дава-ай! Скільки? Одинадцять. Дванадцять карбованців тридцять дві копійки
Беруть квитки, одержують гроші, рушають далі.
А мороз скаженіє, лютує. Тут-таки, на базарі товсті торговки метушаться коло своїх величезних самоварів. 
— Чи не погрітися чайком? 
— А ну-бо, налий, тітко. ,
Невідомо звідки — верескливий голос:
Пиріжки, гарячі пиріжки! Навались — навались!
Давай пиріжка, малий.
Надуваючи щоки, старанно дмуть а гарячий окріп. Хар-раш-шо…
ІІІ.
Інші— до сельбуду. В сельбуді—сніданки, обіди, ночівля. Тут можна лишити коней, підгодувати, напоїти.
А самому —до міста, до магазинів та крамниць, не забути б купити все, що треба. А забути раз плюнуть, бо стара стільки наказала, що не запам'ятаєш.
О, городський ЦРК —це зовсім не те що сільський коогератив! Тут є до чого прицінитися, є з чого вибирати.
А це сукно скільки? Шість? Дорого. Дешевше нема? А хустки маєте? і Ходить дядько з крамниці до крамниці, прицінюється, вибирає. Скупається. Потім — назад до сельбуду, до коней. Пообідати—та й додому. Бо путь не близька, а смеркає рано…
IV.
Іде хліб до міста на хлібозаготовчі пункти.
Везе селянин пшеницю, і натомісць купляв все, чого потрібує його господарство: тканину, цвяхи, господарське приладдя, частини сільсько-господарських машин.
Приватник, що спочатку розвивав жваву діяльність, часом заважав правильному ходові державних хлібозаготівель, зараз помітно скорочує операції.
Селянин починав усвідомлювати, що успішне виконання плану державних хлібозаготівель зміцнить спілку робітників і селян, сприятиме розвиткові держпромисловости, а це визначає: дешевий крам, росквіт господарчого й культурного життя Радянсько Союзу. 
Тим то він радше віддав свій хліб державним заготовчим пунктам, а приватник стративши довір'я в боку селянина та позбавлений клієнтури, відходить на задній план.
З новим хлібом свіжі сили влилися в народне господарство, запрацювали млини та елеватори, пожвавішав транспорт, свіжа кров потекла по артеріях безмежної країни...