МІНА
МОРЕ ГУЛО і пінявими хвилями било в борти тральщика № 17. Небо змарніло, насунулись вохкі хмари, море зсутеніло і стало синьо-сірою шалью, що лежить на воді, де коливаються складки. Ця велика шаль надувається громадами, вода хоче продірявити знизу її нервучкий оксамит, а небо само спускає свої прозорі руки, щоб натягти її на сіру сорочку із хмар.
Ой море, море. Коли-б ти знав, яке воно таємне і небезпечне сказав штурвальний Тиміш Адріянові Врублевському. От ми зараз ставимо міни. Ми боронимось од майбутнього ворога. А от подивись — яке велике море, ні краю ні безкраю нема — простір безмежний, а хтось розлінував його на квадрати, роспланував на ромби і на тих невловимих межах з наказу ми роскидаємо міни. Через тиждень ми переставимо — і тоді кораблі, пароплави змінять фарватер, вони підуть поміж мін — серед небезпеки, тоді капітани кораблів коряться нашому планові!
Обоє зирнули в море.
- Я подивлюсь на трал — відповів Врублевський і пішов на ют стежити за посадкою мін у глибину. Стрічки матроски, наче в'юнкі ластівки, майнули на вітрі — і він зник за капітанською рубкою.
Тиміш повернувся ліворуч — два інші тральщики йшли позаду і тралили свою лінію. Стерно прямо! Машини, повну ходу! — гукнув капітан за спиною Тимоша.
Тиміш, огрядний моряк, не зводив очей з обрію. За довгу службу в Червоній Флоті його звали «матрасом», але ніщо — ні обличчя, з сірою присічкою очей, ні круглі жирні груди не робили його схожим на матрас. Він струнко стояв у штурвала, наче дитину учив судно ходити по топким горам і дивився в вищирені зуби великого моря. Вода, як прозора гума, витягалася вгору, крутилася по боках, вирувала за кормою і потім, розлютована, гналася за тральщиком.
Гостроносий корабель продирався вперед і войовниче шугав по морю, зупиняючись на стиках незримих ліній. А там, де він ставав, лишалася купка мін, захованих під синій плащ моря.
«Лежіть собі міни тихенько, бо ворог посуне близенько — згадав Тиміш вірш із стінгазети і безтуманнимй очима зирнув управо. Машина, четверть ходи!— крикнув капітан, одірвавшись од мапи берегів.
З рупору покотилося бринке слово з наказом — працювати сліпими руками і верховодити безокою машиною.
Тиміш ловив визерунок хвилі; йому здавалося, що зубасте страхіття хоче підпиляти борти корабля. У безодні рухались задимлені руки і, поринаючи в покривалі моря, витягали відти синю оглоблю та нещадно били в боки корабля. Вдаривши, зникали в нетрях морських, перемахувались перед носом, перекидалися кілька разів і потім з мурмотінням заносили гнучку дрючину над бідним судном.
Тов. капітане, качка посилилась. Що робити? — запитав Врублевський, повернувшись із корми.
- Наготовте зенітку, підемо розстрілювать старі німецькі міни під Євпаторію. Є радіограма. 
- Єсть, тов. капітане! — І юнак, хитаючись наче качка, почвалав на бак корабля до 75-тиміліметрової гарматки. Тиміш засміявся. Палуба стрибала під ногами моряка і він кидався то праворуч, то ліворуч. Тимоше, рятуй! — нарешті вигукнув старий комсомолець, коли хвиля високо підкинула тральщика. Хвиля облила його водою і Врублевськвй підскользнувся на вохких дошках.
- Не сачкуй! Сачка море не любить! А то швидко віддасть свої якорі, — відгукнувся стерничий, натякуючи на ригання.
- Я не сачкую, але контрреволюція перевертає мій страдницький шлунок. — І Врублевський устав, але невгамовна качка знову звалила його.
Минуло кілька хвилин. Тральщик повернув на схід і прискорив рух.
- Привчайся, комсомольче, — гукнув Тиміш, коли побачив, що зенітку вже наведено і що Врублевський сидить, учепившись за якорний цвях, і тисне свій живіт правою рукою. Гармата готова? — запитав капітан. Єсть!
Врублевський схопився з місця і, зберігаючи честь своєї організації--витягся в фронт перед зеніткою. Він стояв у чорній моряцькій одежі, облитий вщент і все спокійний.
Це людина з смоли! — подумав про нього капітан. — Лий воду, ростягуй його, кинь у бруд, він вийде цілий, незмінний і посамперед чорний!
... Над водою вмить похолодало. Море Зашурувало і стало справді загортатися у свою безкраю ковдру, а небо, шукаючи тепла вітровими руками кинулось у низ. Там лежала синя одежа, небо вхопило її за два краї, сіпнуло вгору. Тоді вали вип'ялися з піною, шагнули під небо, але зажерливе море встигло ляснути сірою долонею у захмарене чоло. Від удару чоло небесне відсахнулось у височінь і жалібно безсило заплакало. Море вдарило вдруге — і небесна сорочка роспоролася, розірвалась на шматки; довгі нитки одна за другою звисли на землю і пішов тропічний дощ.
Море вдарило втретє — вітрові руки відірвались від блакитного тіла і, плутаючись одна з одною, полинули над морем.
Вітри безвладні кинулись у ростіч, а люте море роспочало свій безмірний бешкет. Полундра! ревнув рупор з капітанської рубки. Полундра! — відгукнулось у моряцьких серцях. Врублевський одяг гумового плаща і схилився над дулом 75-тиміліметрової.
- Це твій перший шторм, — обізвався Тиміш. Це не шторм, а штормяга. Але... -я трівкий. — І комсомолець задивився в вохкий дим, що вставав перед бугшпрітом корабля.
Тиміш стояв на варті. Коли водяна гора надбігала зліва, повертав штурвал і тральщик, стогнучи, збирався на неї. Два інші тральщики лишилися позаду і пішли кільватером. Як три залізні гусаки з негнучкими шиями продиралися вони один за одним. Пінястий туман кублився в щоглах, у вантах і неохоче розлучався з ними, коли з просторів налітав вітер.
Море бешкетувало. Як п'яниця валялося в хвилях і витрачало своє дике зухвальство в атаках на кораблі. У п'яниці — кишені рос криті, і все випадає з них; і так само у моря з глибин невідомих, як з кишені синьої шалі, випала страшна міна. Вона зірвалася з іржавого якоря і понеслась, шукаючи долі. Довго-довго стояла вона, обридло їй нерухомо стирчати під водою. І шторм розбудив її. Міна стала вільною, хвилі побраталися з нею і бавлячись понесли на своїх плечах. Ех, коли б сьогодні пристреляти гармату, — майнуло в голові Андріяна. Чорний, він прилип до темного дула, і чорними очима пронизував море й бурю. Тиміш змоторошнів...
Перед кораблем винирнуло щось таємне і невідоме. На сто футів спереду дельфін! — Зацікавлений Врублевський встав.
Дельфін то потапав, то знову вистрибував на гребінь хвилі і наче помахував своїм хвостом. Чорний вилизаний і блискучий, він наближався до корабля.
Дельфін,— загули голоси і кілька юнофлотців вийшли н а капітанський мосток. Ач, як кувирком задраїв! Стрільнуть би, га? Щ о йо м у шторм, він не потравить!
Капітан навів Цейса на дельфіна. Замісць хвостових плавників перед очима встали чотири рогатих капсулі, розсунуті в боки. Це була міна.
Капітан побілів і бінокль затремтів у руках — страшна німецька міна — вагою 62 пуди — з динамітом надзвичайної сили пливла до них. Чотирі рожки виростали з моря, міна надпливала ближче.
Дельфін — сорок футів зпереду, — крикнув Врублевський. Машина — стоп! Штурвал 30°, ліво на борт!
Мовчазний капітан стрибнув до Тимоша, шепнув на ухо страшну новину і разом з ним повернув штурвал, скільки було сили. Тральщик захитався під натиском води, він колихнувся і наче радився з собою, чи слухатись стерна, чи ні. Але стерно своїм залізним копитом угрузло в глибину і, впершись, повернуло судно ліворуч.
— Машина,— задню ходу! Дельфін двадцять п'ять футів, трохи праворуч, — подав нову звістку молодий артилерист.
Тиміш надувся як пузир, і всіма м'язами вперся у колесо. Брови завалились на очі, як жовта глина з кручі. Руки вп'ялися у штурвал. Вісімнадцять футів...
В цей мент міна вийшла з піни —і капсулі повстали як примари, як нагострені олівці, що впишуть у корабельний щоденник чотирі знаки смерти.
Капітан зблід і наліг на Тимошеві руки. Штурвальний трой натягся струною. Стерно зарилося в безодню, море захлюпало в борти і тральщик ліг у дрейф. Вали з роспущеними білими косами метнулися на палубу.
Судно по інерції бігло вперед. Полундра! Біда! Міна!... крикнув Врублевський і покрик роспливсь, у галасі бурі.
Капітан і Тиміш, не пускаючи очей з чорної юли, що кружляла на поверсі води, докрутили штурвал. Трос не витримав І розірвався...
Серця обох захололи. Штурвал став нікчемним для лівих поворотів, а погроза виростала і насувалася на корабель. Стріляй у мі... — гаркнув Тиміш комсомольцю.
Але Врублевський сам навів гармату і коли міна винирнула з води і загойдалась, щоб уже вдарити в судно — він потяг за мотуз. Гармата бахнула і вогненною стрічкою обсікла воду. Але міна, наче жива, зникла в безодні і три секунди бовталася там.
- Команда, наверх!
Задзвенькав корабельний дзвін, а машина дико і гулко заревла.
Капітан проковтнув липку слину, що збіглась у роті і подав останні накази. Раніш він не знав яку, він пережив не мало бур і штормів, не раз рятував своїх моряків од напасти. Навіть тоді, коли міна добігала до самого корабля —він не зазнавав остраху, покладаючись н а свою витримку та американський спокій. Але трівога заволоділа серцем не через море та його розгул і загравання з міною, а тому, що Врублевський гадав розстріляти міну перед самим носом судна.
«Він потопить нас з нею». Зенітка, назад. За шаленим вітром Врублевський не дочув. Він чекав, щоб міна підійшла до корабля і на віддалені дванацяти футів мав зірвати її. Тральщик по інерції посував уперед, за кормою творилося надзвичайне — винт загрібав своїми мідними долонями назад і дерся у вали, інерція пересилила.
Гудок полосував простір своїм передсмертним криком. Радіо! Трівогу! — Назад, — кричав капітан. Слідкуючи за Врублевським надзвичайно витримано спостерігав він усіх. І тоді, коли Адріян навів хобот гармати на міну, капітан вихопив револьвер і вистрелив у Врублевського. Штурвал —45° право на борт! — вигукнув він і внову з Тимошем наляг на колесо. Права половина штуртросу була ціла. Тиміш злякано подивився на Врублевського, що спершу відхитнувся, а потім став відповзать від гармати. Він вчепився за борт шлюпки, намагаючись спустити її у море. Шлюпка вмазалась у кров. Тиміш вгадав замір капітана... Міна шість футів... —... вправо.
Перед носом, захльобуючись у піні, кокетувала чорна сусідка корабля. Тральщик слушно повернувсь управо. Сам корабель нарочито йшов на міну і підставляв правий борт під удар. Хвилі-ж безугавно кидали судно у всі боки і терзали живий метал своїм нахабством. Судно нило і стогнало.
Гу-гу-гу-гу,— гоу-гоу, — завивав гудок. Вона перед нами!
Дійсно, сусідка карабля і смерти простягала їм обом свої чотири руки — капсулі, щоб поєднать їх у загравний вибух динаміту. Тральщик ішов на смерть. Міна вибігла на гребінь хвилі, бризнула в бушпріт білою пилюкою і потім швиденько кинулась на...
Капітане, я вас проклинаю... Врублевський доліз до леєра, показав нам праву руку, звідки струмчила червона сила, і нахилився над бортом.
Я не розстріляв її через вас... я хочу ближче...
Він не закінчив - хвиля налетіла з носу – судно рівно розітнуло її і тральщик задрався носом угору; Врублевський ростягся на чардаку і вилаявся на адресу капітана.
Держись, браток, — відгукнувся Тиміш, боячись, що хвиля злиже його своїм язиком і занесе кудись.
... Тоді міна стукнулась у корабель.
... Остання картина занотувалась яскравим образом у мозкові Тимоша. Врублевський без кепки... стояв над бортом і... понуро дивився в вохке провалля... з хиткою гулькою на воді. Піна лебединим крилом... махнула перед носом — небо... безнебне злилося з морем.
З люка висунулась страшна голова. Застигло роспатлані пучки повисли в солонім тумані — знизу бігли люди...
.... Прощай, мій світе! Чорна медуза кличе нас у підводні яри! Тиміш чекав на вибух і кожна мить здавалася довгою, як рейка залізниці.
О, віки—погані ваші паротяги, коли не чути гомону секунд! Прощай, Адріяне, — надзвичайно спокійно й рівно крикнув Тиміш і вхопив руку капітана, щоб стиснути її...
... І дивно.
Міна стукнулась раз,—але обережно — залізо легенько засстогнало гострий ніс корабля чемно торкнувся її — хвиля відтягла міну до себе. Удар був косим —і кокетка смерти закружилася.
Хвиля знову підхопила її, але судно подалося назад, — гвинт переміг інерцію і удар знову припав косо. Капітане, ще праворуч — долетіло від борту.
То Врублевський, зрадівши з удачі, з математичного розрахунку капітана, подав свій голос.
Міна ще вагалась вона гойдалася і не виходила від правого борту. Адже, коли її позовний кавалер злякався і почав тікати вона вирішала помститись... Праворуч, ревів Адріян. 
Тиміш уже сам довернув штурвала до одказу і корабель задньою ходою подався вліво. Браво! Ще, ще!
Це вже було зайвим. Вітер одніс міну на траверс і на віддалені шостидесяти футів Врублевський посадив у її блискучий лоб стрічку перлових зерен. Спершу зелена вода вкрила її, як плахтою кокетка злякалася шрапнельних куль. І всі жемчужини впали на лоб блискучої міни—і з вибуху виросла широка золотава діядема.
Стовп полум’я, як загравний димар, досяг неба і грімучими іскрами упав у море. Міна вибухнула.
Ого, на зуб! Ну й гекнула, — промовили ті, шо вилізли
з кубрика. Всі зраділи. Але було рано. Держись, заревів Врублевський і перший ухопився за вант.
Від вибуху високою горою линула вода. Тральщик злетів під саме небо —і потім шубовстнув у якусь безмежну низину. А-а-хх!
Люди сторчока попадали до долу. Тиміш упав на капітана а капітан від двойного Удару перекотився через місток і, комічно розмахуючи руками, упав на чардак.
Тут його підхопив Врублевський.
Капітан підвівся й застогнав. - Що з вами?— злякався комсомолець. Здається... руку вивихнув.
Але покою капітанові не було.
Швидким, як блискавка зором, він оглянув такелаж —і побачивши, що хвиля порушила шлюпку, знову скочив на свій мосток. По місцях!
Вода масами, струмками заливала чардак. Буруни від вибуху ставали менші і сам шторм суворо налітав на тральщика. Товаришу капітане, як ваша рука? — звернувся знизу Адріян. А ви тепер не кленете мене?
Я невитриманий, товаришу капітане. Я не мав права стріляти в міну так зблизька.
Капітан радий і схвильований, просунув свою хвору руку вниз і стиснув ліву долоню Адріяна, А що з вашою? Щімить, куля пробила долоню і знищила мотузку на зенітці...
Врублевський світлими, мов вимитими очима, глянув у саме дно капітанових очей.
Там він найшов довір'я і товариську ласку.
Лице капітанове усміхалося і на щоках виросли дуги.
З козирка форменної кепі капала солона вода.
Врублевський відповів усмішкою. Ну тепер міни нема, промовив хутко капітан і махнув рукою. Всі троє поглянули на хвилі.
Там було пусто.
Похолодале море тремтіло як у лихоманці ї нервово обгорталося в широкі хвилі, ховалося від холоду у товсту ковдру.
Небо зреклося від боротьби і, щоб зігрітись, викликало зза хмар тепле сонечко.
Шторм утихав —і зрідка зривав пінку з бурунів,
Сонце радо привітало і небо і море.
Його проміння сягнуло в глибину, наче шукало там чорну гостю, що так і не вбачила сонця
Тиміш іще раз оглянув місце вибуху.
Там не було навіть і піни, тільки світозливи сонця і темряви.
... А на судні всі конали над роботами.
... Так міна і не побачила сонця.
