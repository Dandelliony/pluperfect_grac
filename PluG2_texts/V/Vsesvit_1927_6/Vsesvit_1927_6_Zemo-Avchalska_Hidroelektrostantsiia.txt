ЗЕМО-АВЧАЛЬСЬКА ГІДРОЕЛЕКТРОСТАНЦІЯ
Спускаючись після перевалу Військово-Грузинським шляхом ви помічаєте невеликий струмочок, що біжить по камінцях разом з вашим автомобілем попід шляхом.
Де далі він виростав в значну, з чистою блакитною водою, річку, що шумить по камінцях дужче за ваше старе тріскуче авто. Ц е— Арагва.
За 20 кілометрів до Тифлісу Арагва зустрічається з Курою і далі течуть уже разом.
Тут на цім місці, де «Арагва з Курою наче брат з сестрою обнімаються», притулилася старовинна столиця Грузії —Мцхет.
Здивовано поглядав тисячолітній манастир Мцирі на чудеса, що не доводилося раніше йому бачити.
Перегородили тут Куру й Арагву височезною греблею понад 21 метр., звернули її спеціяльно зробленим каналом, що тягнеться 4 кілометри, а далі трубами спустили до машинного будинку, де встановлено могутні турбіни, що даватимуть загалом 36.000 кіловат. Енергія піде на електрифікацію Тифлісу та на індустріялізацію грузинської промисловости.
Одночасно розробляється проект електрифікації перевалу на Батум, що стає можливим тільки завдяки дешевій енергії гідростанції.
Там, де промисловости майже не було» виростають нові фабрики, що скупчуватимуть по над 3 4 тисячі робітників.
Величезне значіння гідростанції почуває все населення Грузії.
Земо - Авчальська гідростанція справжня національна гордість соціялістичної Грузії.
Коли ведете розмову з грузинським пролетарем про будь яку справу, він говорить з вами спокійно, все росповідає як слід, а от запитайте його про Земо-Авчали, то він зразу ж безмірно захоплюється.
І спробуйте тоді йому щось заперечити!
Звичайно, промисловість Тифлісу не розвинута так, щоб цілком використати всю енергію від гідростанції.
Перша черга на 18 000 кіловат могутности цілком забезпечить усю дрібну місцеву промисловість, а для другої черги вже будують величезну фабрику для переробки вовни.
Три роки будувалась уся ця система, скерована для використання дарової сили, і нарешті, пролетаріят Грузії має дешеву енергію для задовольнення потреб народнього господарства.
Ось головна гребля, що підносить воду понад 21 метр, праворуч Мцирі.
Збоку головної греблі зроблено ШЛЯХ — виключно для риби. Риби гірських річок кладуть завжди ікру там, де починається річка, а ростуть там, де вона кінчається.
Тому коли приходить час класти ікру, риба повинна плисти до верху, а гребля заважав —не плигати ж рибі понад 21 метр.
Для того й зроблено отаку спеціяльну дорогу для риби, де вона, підскочивши на невелику височінь, має знову в спеціяльному басейні відпочити, а потім знов трохи підскочити і знов відпочити, аж поки не перескочить усю височінь греблі.
В машинній залі встановлено могутні динамо - машини, а під ним й самі водяні турбіни.
Ще на одній ілюстрації видно розташовані на кінці каналу будинки станції — машинний та струмнеросподільчий (праворуч).
На горі будинки для робітників та керовничих станцією.
Ще кілька років і підуть по журналах такі ж ілюстрації і з нашого Дніпрельстану.
