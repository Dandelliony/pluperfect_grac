ВЕЛИКЕ ПЛЕМ'Я
Це, звичайно, дика квітка своєрідно-цікава в культурнім букеті народів Американських Сполучених штатів.
Плем'я Сіу (сіуксів) або Дакотів — «велике плем'я» — було безмежним володарем безкраїх саван Північної Америки.
Вони не хотіли знати царів (земних і небесних); непримиренно цураючись ненависної їм, брехливої й небезпечної «білої культури», вони творили самі своє власне життя.
Ласі до золота і влади, озброєні до зубів англійські армії зазнали тут страшенних втрат у 1876 році, коли зважливі сіукси чудернацькими своїми військовими засобами завзято боронили вільність і рідний край.
Коли ж померли останні видатні і непримиренні ватажки сіукські Зітінг-Буль і Грацій Горзе почив на лаврах і їх найлютіший усмиритель Габріель Дюмон, запевнивши уряд, що червоношкірий господар перемінив томагавки на серпи.
Інші індійські племена, от як апаші — герої Майн-Ріда і володарі наших юнацьких мрій, і Оклагома — зрадили націю, проміняли вільність вігвамів на золоті грати своїх банків. Колишні вояки роз'їзджають тепер у шикарних автомобілях, а їхні дочки, власниці нафтових джерел, високо котируються на біржі наречених.
Орли в клітках, а «вільнолюбні» американці запалюють люльки на згарищах індіянських сел.
Залишки колись могутнього племені Сіу оплутано тепер потрійним ланцюгом: місіонерами, вчителями і урядовими комісарами. Звичайно, споміж 27.500 чол. індійської людности Дакотів в 1880 році — залишилося тепер 4.000, себто 7-а частина, та зате сіукси тепер навернено до віри, втихомирено і зроблено осілими.
Однак їм не можна докоряти в простодушній відданості американському урядові.
Так, сіукси живуть у залізобетонних будинках взимку (коли це їм вони посилають своїх дітей до школи і на ріжні святкування (як що це їм дає користь), вони навіть уміють добре говорити по англійському (як що їм це треба).
Та все це, коли є охота, коли це їм потрібно. Взагалі ж «вони цілком не розуміють англійської мови», влітку ідуть собі до вігвамів, сміються з англійських урядовців і вчителів.
Своїх померли вони ховають по старовинному індіянському обряду, не зважаючи на заборону, лікуються в своїх «лікарів», ігноруючи армію лікарів, що приставлені до них. Вони хутко й невтримно вимирають, а гуманному урядові страх як хочеться зберегти ці надзвичайно рідки екземпляри людської раси та зробити з них щирих американців.
