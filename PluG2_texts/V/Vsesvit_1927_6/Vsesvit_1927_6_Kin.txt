ДЛЯ РАДІО НЕ МАЄ МЕЖ
Пів до восьмої вечора. Гучномовці наповняли згуками майдани Харкова і заглушали розмови перехожих. Я зайшов у помешкання Харківської Радіостанції. Мене обігнала якась жінка, що дрібними кроками побігла на другий поверх і в руках у неї я помітив ноти. Мабуть артистка. І дійсно через кілька хвилин з прийомної її викликали до студії, чи не найкращої в радянському союзі. Студія—велика кімната, кругом обито повстю, на підлозі м'ягкі килими і навіть не чути, коли через кімнату йде людина. Біля роялю горить матова лямпа, поруч мікрофон, а напроти нього горить напис: «Мікрофон працює—абсолютна тиша». Тут не розмовляють. Сидять тихо, ходять навшпиньках. До мікрофону підійшов музичний керовник і голосно відбиваючи кожне слово пояснює черговий номер концерту.
Алло, алло, алло радіо-Харків —і його голос чути на тисячі кілометрів.
Скрипак бере смичок і торкається до струн скрипки. Звиклими пучками піяніст вдарив по косточках і під його акомпанімент два оперні артисти почали дует. Захиталися платівки мікрофону своє хитання мікрофон передав по дроту могутному посилювачеві всієї складної машини, де переходять десятки ріжних дротів. Посилювач за допомогою ріжних приладів переробляв хитання в електричну енергію, десятки і сотні разів посилює її, оброблює і передає на радіостанцію. Тут енергія ще обробляється проходячи через низку спеціальних приладь, досягав високої частоти і через величезну антену ллється хвилями в етер на тисячі кілометрів.
Радіо-хвилі не мають меж та кордонів, вони пливуть і в ясний день і в бурхливі ночі через широкі степи, пустелі, моря і несуть згуки до найвіддаленіших глухих закутків України, і не тільки України. Харківську станцію чув Берлін, Прага, Далекий Кавказ і навіть Хіва та Бухара. Нашу станцію слухають великі пароплави Чорного моря. Наше радіо приймають пароплави Балтики.
І так що дня, тільки годинник покаже п'ять, — пускають динами, включають міцні радіо-машини і по станції летить характерний пискливий згук. Це станція почала своє широкомовлення. Тисячі радіоаматорів, повернувшись до дому після трудового дня, настроюють свої приймачі, шукають хвилі і слухають...
Слухають популярні історичні концерти, трансляцію опер, музичні вечори, слухають дуети, декламацію, лекції, радіогазети, а в урочисті революційні дні урочисті засідання керовничих органів Радянського Союзу.
