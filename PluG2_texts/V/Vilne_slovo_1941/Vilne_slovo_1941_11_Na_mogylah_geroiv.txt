Дня 27. VII. 1941 р. на цвинтарі біля могили неповинних жертв большевицького терору зібрались численні маси народу з Нагуєвич, Унятич, Підбужа, Урожа і Попелів. Після панахиди діти засипали могилу вінцями і квітами. Опісля народ вирушив походом до того місця, де були помордовані герої. На цьому місці закопано високий хрест і завішено терновий вінок. З промовою виступив о. Канда і Чапля Іван, один з тих, що вирвався з обіймів смерти і пращав гарячо товаришів недолі, яким не пощастило дочекати тієї радісної хвилини. Товпи народу рушили походом до Нагуєвич і задержались на майдані біля школи. Академію відкрив о. Німилович та п. Бойчук, який сказав, що незабаром цілий великий український народ скине большевицько-жидівське ярмо. Академія закінчилась відспіванням національного гимну. В 8 год. вечора драматичний гурток виступив з п’єсою «В Кігтях ГПУ».
