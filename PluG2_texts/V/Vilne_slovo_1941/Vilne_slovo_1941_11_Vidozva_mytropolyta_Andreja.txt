(М. О. ч. 65) Команда Німецької Армії просить мене поручити Всеч. Духовенству, щоб воно проголосило народові відозву німецької Господарської Комісії. Тому поручаю оо. Душпастирям, щоб по Богослуженні і поза церквою перечитали зібраному народові ту відозву та вразі потреби пояснили її. Вірних треба заохотити до усильної і як найправильнішої праці над своїм рільним господарством, бо від того залежить їх власний майбутній прожиток, покриття всіх видатків, відбудова господарства, як також і поміч Німецькій Армії через продаж рільних продуктів до так званих збірних пунктів. Очевидна річ, що Німецькій Армії маємо якнайбільше помагати, бо ж їй завдячуємо визволення від большевицької неволі. Для власного добра, для добра нашої держави, мусимо підчинятися справедливим жаданням і приказам німецької військової влади. Всеч. Душпастирі подбають, щоби ту відозву німецької Господарської Комісії оголосили народові також і начальники громад.
Селяни-хлібороби
Німецька Армія визволила нас з важкої неволі. Ви можете свобідно працювати на визволеній землі для Ваших родин і для Вашого народу.
Однак Ваше визволення кладе на Вас і обов’язки супроти власного і німецького народу.
Виконуйте точно розпорядки голов Ваших сільрад (війтів) і Німецької Армії.
Большевизм приніс Вам лише злидні і шкоди. Ви самі мусите намагатись відбудувати Ваші господарства, щоби Ваші діти і весь народ зажили кращим життям.
Ваші найблищі обов’язки це:
Політь, сапайте та нищіть бур’ян у картоплі, буряках та інших сапних.
Приготовляйте багато сіна та іншої зимової паші для Вашої худоби.
Наладнайте Ваше рільниче знаряддя, машини і вози до жнив і починайте завчасу жнива.
Збирайте Ваше збіжжя дбайливо. Уважайте, щоби зерно не сипалось і не проростало.
Починайте зараз по жнивах молотити зерно.
Усе збіжжя, якого Ви самі не потребуєте, відставляйте негайно, за відповідною винагородою, до збірень — пунктів, щоб зерно не псувалось і щоб весь народ забезпечити хлібом. Тільки той, хто поставить свої продукти на пункти, має право на товари широкого вжитку, які, якщо тільки будуть, в першу чергу будуть призначенні тільки для сільського населення.
Хліб це дар Божий.
Хто продає своє зерно тайком у невідповідні руки, грішить супроти Бога, держави і народу та підлягає суворій карі.
Зайві тваринні перетвори, як: м’ясо, молоко, масло, яйця і птицю, поставляйте до найближчого збірного пункту.
Доглядайте Вашої худоби, але не пасіть її там, де можна збирати сіно.
Чисто й дбайливо приготуйте ріллю до осінніх засівів. Вживайте лише доброго насіння. Очищуйте зерно від посліду. Заправляйте насіння відповідними засобами. Вживайте сівалок, щоб заощадити на зерні і щоб Ваші засіви рівно посходили.
Помагайте у праці Вашому сусідові та більшим і великим господарствам за оплатою. Де зайде потреба, дайте і коні до помочі.
Своєчасно засівайте все поле. Не залишайте поля облогом, бо це руйнування народного майна. Ви мусите засіяти щонайменше таку саму площу хлібового зерна, як у минулому році. Засівайте більше ріпаку. Помагайте один одному.
У Ваших руках виживлення Вашого народу і Ваше майбутнє. Починайте з Богом.
