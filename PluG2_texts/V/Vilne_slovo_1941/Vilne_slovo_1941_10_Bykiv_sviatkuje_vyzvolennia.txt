В неділю 20 липня 1941 р., громадяни Бикова з великим піднесенням провели свято визволення від большевицько-жидівського ярма.
На свято прибули організовано з українськими і німецькими прапорами громадяни с. Глинне і багато гостей з довколишніх сіл.
Свято розпочалось благодарною Богослужбою, під час якої о. Прокопів виголосив патріотичну проповідь, яку закінчив спільною молитвою за визволення цілого Українського народу спід большевицького ярма.
По Богослужбі рушив зорганізований похід з радісною піснею на устах довкола села і зупинився на майдані біля читальні, прикрашеної національними прапорами.
Святочну академію відкрив голова Комітету в Бикові п. Франц Літинський який у сильних, барвистих словах представив історію українського народу і його страсну дорогу від світанку української держави аж по сучасний великий історичний момент.
Вказавши на величезні завдання кожного українця при відбудові нашої держави, взивав всіх до солідарности і єдности.
Мішаний хор під вмілим керівництвом п. Яв. Дзюби відспівав кілька стрілецьких і народніх пісень, переплітаючи деклямаціями молоді.
Відспіванням національного гимну закінчено академію.
