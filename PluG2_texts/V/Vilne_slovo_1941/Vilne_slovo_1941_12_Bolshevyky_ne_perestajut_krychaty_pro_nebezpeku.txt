Від большевиків, положення яких погіршується з години на годину, можна сподіватись всего найгіршого. Вони кричать на всі заставки, що їхні противники збираються вжити у війні трійливих газів, щоб самим застосувати цей засіб боротьби.
Американське інформ. бюро Юнайтед Пресс подає з Льондону, що большевицький уряд невдоволений поведінкою Англії, яка не додержує своїх обіцянок і не дає Совітам ніякої допомоги. Москва домагається від Англії, щоб вона вислала сухопутню армію на Німеччину, бо положення на совітсько-німецькому фронті розпучливе. Спеціяльна совітська військова місія (35 штабовців) під проводом ген. Голікова має переконати англійського союзника про безвихідність ситуації. В урядових англійських кругах викликало це констернацію. Деякі англійські газети домагаються негайної висилки армії на европейський континент, інші закликають большевицьких героїв до ще більш завзятої боротьби проти спільного ворога. Такіж самі вісти приходять з Америки. Там большевицькі домагання поставлені на третьому місци, бо впершу чергу потрібно самим приготовитись до війни, відтак забезпечити воєнним матеріялом Англію, а щойно тоді відступити дещо большевицьким союзникам.
