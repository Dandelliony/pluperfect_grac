Вирішне питання в історії України завжди звучало: Чи існує верства політично здібних, здисциплінованих провідних мужів, які були б спроможні розв’язати ті питання, які історія ставить у розмірно великім, але з багатьох сторін відкритім просторі, заселенім українським народом. Правдива і успішна відповідь на це питання тричі досі була стримувана. Впродовж багатьох століть зуміли москалі й поляки звести на манівці існуючу українську провідну верству і відірвати її від власного народу. Хто хоч трошки знає новішу історію польського народу, той знає, що поляки забрали більшу частину своїх здібних сил від німецького, українського і литовського народів. Прізвища, як Чарториський, Сапіга, Вишневенький є прикладом того, що без сумніву здібніше українство постійно віддавало сили політично більш здисциплінованому польському елементові. Подібним способом і Москва «вилуговувала» українство в часі всеросійської державної думки, так що сильний національний рух на Сході ледве міг повстати. Як третя ворожа потуга, продовжував большевизм боротьбу знищення проти українського провідного центру; його ціль була: безпринципна, від жидівського службовика залежна, дурна маса селян і робітників. Через жахливі масові розстріли і заслання десяток тисяч зробила вона великі прірви в рядах активних і інтелігентних українців і завернула українську націю в її історичному розвитку на століття назад.
Відродження і доповнення української провідної верстви може прийти тільки від хліборобів. Після того, як частина грекоуніятської церкви ввела целібат, а міські верстви сильно зредукувало НКВД, майбутнє українського народу може бути тільки у хліборобській верстві. Всі інші соціяльні групи заслабі, щоб могли спричинити регенерацію.
Тут треба взяти до уваги, що в народі, який числить кругло 45 мільйонів душ, треба ставити дуже високі вимоги до провідної верстви. Легко зредагувати кілька проклямацій, а ще легше видавати інструкції, розпорядки, якщо ніхто не відповідає за наслідки. Як приятель українців, що від десятка літ займається українським питанням, кажу вітверто, що тільки дуже мала частина української інтелігенції з’ясовує собі незвичайно важку політичну проблему, яку треба розв’язати. В одній старовинній ганзейській цеховій книзі знаходимо приповідку, яку кожний повинен узяти собі до серця: «Легко завісити на щоглі прапор, але важко під ним стояти і витривати».
Не один далекозорий українець признає, що комуністичний терор і деякі прояви розкладу та роздрібнення на еміграції поважно перешкоджуватимуть у відбудові українського життя на культурній, господарській і самоуправній ділянках, вже хоч би між Сяном і Смотричем. А проте ще не один віддасться ілюзіям, що у Великій Східній Україні є люди, недостачу яких тут відчувають.
До теперішній досвід в околицях Звягеля, Проскурова, Бердичева і Житомира вчить, що ці ілюзії не оправдані. Хоч розмірно є багато українців і в молодшому поколінні, що дуже добре володіють українською мовою і признаються до української національности та майже зовсім нема індивідуальностей, що могли б вхопити ініціятиву і могли б переконати ще зовсім очманілих від воєнних подій українських хліборобів, щоб вони власними силами упорядкували колективне господарство. В такому місті, як Звягель є ледве 20 українців, що могли б — хоч і в дуже скромному обсягу — зайняти публичні становища. На селі селянин — хлібороб зовсім безпомічний після того, як голова колгоспу зник. Большевицька система відібрала тому невільникові на ріллі всяку ініціятиву так, що він не здібний без інструкцій перевести хочби тільки підготовку жнив. Хліборобські праці частинно такі запізнені, що є небезпека, що пропадуть великі вартості. Той невільник праці, що за німецьким прикладом щойно має стати знову «хліборобом», справді охочий до праці і слухняний, але підстав для створення провідної верстви сьогодні ще не має. І хоч з одного боку це дуже радісне, що східні українці досі розмірно мало і часто тільки зовнішньо були пройняті і уформовані большевизмом, то з другого боку це теж має велике значення, що східна Україна дуже правдоподібно не матиме навіть 10% осіб, потрібних у господарстві, культурі й адміністрації.
А що релігійне почування при всій відсутности церковних організацій ще несподівано сильне, то пересадження західних українців на Схід без дальших консеквенцій не можливе, в кожному разі треба брати до уваги тільки таких людей, що супроти православного українського збірного життя зуміють виявити потрібний такт.
Роля українського народу не вирішується у Львові, ані в Раві Руській чи Станиславові. Заважить тут розвиток між Смотричем і Волгою. Це річ українців, здати собі справу з цього і тоді, коли будуть вибирати людей, яких і німці визнають представниками українського народу. З індивідуальности, з працездатности цих людей можна буде оцінити силу українського народу.
Найближчі тижні боротьби на Сході кинуть більше світла на цю ділянку.
