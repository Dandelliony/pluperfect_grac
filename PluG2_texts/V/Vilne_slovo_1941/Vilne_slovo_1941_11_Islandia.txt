В зв’язку з воєнною обсадою Ісляндії американськими збройними силами, про що ми недавно повідомляли, подаємо коротку довідку про цю країну.
Ісляндія (країна ледів) це острів, положений у північній частині Атлянтійського океану, віддалений 330 км. від Гренляндії і 900 км. від Шотляндії. Величина острову 102 тис. кв. км., населення 117 тис.
Перші поселенці прийшли сюди з Ірляндії біля 700 року. Пізніше, в р.р. 874 — 930 осідали ту норвежські вікінги, що створили державу войовників.
Більш четвертини населення (35 тис.) проживає в столичному місті Рейк’явік, що є доброю пристанню і може вмістити значні морські боєві сили. Ісляндія є самостійним королівством, об’єднаним з Данією персональною унією. Має вона власний сойм, зложений з 42 послів і окремий уряд, що управляє державою по власним законам. В Ісляндії не має неписьменних. П’ятилітнє шкільне навчання обов’язкове. Є декілька фахових шкіл і університет в Рейк’явік.
Рузвельт наказав обсадити Ісляндію тому, щоб мати добру випадову базу і звідти допомагати Англії постачанням харчів і воєнних матеріялів.
