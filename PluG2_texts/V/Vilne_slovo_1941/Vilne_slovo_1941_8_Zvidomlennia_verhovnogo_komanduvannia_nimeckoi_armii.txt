З 22 липня 1941 р.
Проривні операції німецьких збройних сил і їх союзників розбили совітську лінію оборони на відірвані від себе частини. Не зважаючи на місцевий завзятий опір і вперто ведені протинаступи, не можна вже помітити у ворога одноцільного проводу.
На цілому східному фронті розгортаються постійно дії, завданням яких розбити та знищити поодинокі групи збройних сил Совітів.
У відплаті за большевицькі повітряні напади на відкриті столиці союзників Букарешт і Гельсінки, повітряна зброя напала останньої ночі вперше на Москву. Сильні з’єднання бойових літаків бомбили, видячи добре все на землі, непереривними ключами військові об’єкти большевицького центру зв’язку і озброєння. В околиці Кремля і в коліні річки Москви прямі попадання бомб спричинили великі пожежі і місцеві пожари. Будинки, заняті верховними совітськими командами та управліннями, як також міськими закладами постачання, побурені або важко пошкоджені.
На морях коло Англії бойові літаки прямо попали бомбами в два великі вантажні кораблі. Інші бойові літаки бомбили останньої ночі портові споруди на південному сході острова.
Над Суезьким каналом німецькі бойові літаки бомбили вночі під 22. VII військові об’єкти, скидаючи бомби всяких величин.
Під час ворожих спроб напасти за дня на побережжя Каналу винищувачі збили шість бритийських літаків.
Бритийські бойові літаки скинули останньої ночі розривні і запальні бомби в різних місцях південно-західної Німеччини. Цивільне населення мало деякі втрати в убитих і ранених; збурено або пошкоджено переважно житлові доми. Зенітна артилєрія збила один з нападаючих бритийських літаків.
З 23 липня 1941 р.
В Україні німецькі, румунські, мадярські і словацькі війська посуваються вперед, без відпочинку переслідуючи ворога.
На інших частинах східного фронту йде далі окружування та знищування менших і більших совітських груп.
Під час невдалих спроб прорватися з окруження і під час нападів, метою яких було відтяжити поодинокі групи, ворог мав надзвичайно криваві втрати. На фінському фронті воєнні дії розгортаються пляново при рівночасному здобуванні великих просторів.
Також і останньої ночі сильні з’єднання повітряної зброї бомбили військові об’єкти в Москві. Прямим попаданням бомб тяжкого і найтяжчого розміру, як також великою скількістю запальних бомб, спричинено важкі спустошення. Ще не погашено пожеж, викликаних повітряними нападами попередньої ночі.
На морі біля Англії бойові літаки затопили один вантажний корабель, водотоннажністю в 5.000 рег. бр. тонн.
Інші повітряні напади останньої ночі були звернені проти портових споруд, розташованих над Гембером і в південно-східній Англії, як також проти різних летовищ.
За дня винищувачі та зенітна артилєрія збили над побережжям Каналу 11, морська артилєрія і сторожеві судна — 4 бритийські літаки.
Бритийські бойові літаки скинули останньої ночі в різних місцях південно-західної Німеччини незначну кількість розривних і запалювальних бомб, не заподіваючи ніякої шкоди.
