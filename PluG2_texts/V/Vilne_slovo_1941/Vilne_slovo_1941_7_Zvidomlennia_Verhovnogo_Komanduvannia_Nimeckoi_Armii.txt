1) З 19 липня 1941 р.
В районі Бесарабії німецько-румунські війська здобули перехід через Дністер у багатьох місцях. Як про це вже окремо повідомлено, пролом сильно укріпленої лінії Сталіна поширився на північ від Прип’ятських болот поза Смоленськ. Смоленськ, завзято боронений ворогом, здобуто вже 16 липня.
З’єднання союзної фінської армії зломили завзятий ворожий опір і дійшли до північного берега озера Ладога.
На морю довкола Англії бойові літаки затопили вантажний корабель водотоннажністю в 1500 рег. брут. тонн і влучили бомбами два інші торговельні кораблі.
Останньої ночі німецькі бойові літаки знову напали на бритийську морську базу Александрію.
Під час спроб бритийських літаків напасти на побережжя Каналу, винищувачі збили вчорашнього дня 5, сторожеві судна — З, морська артилєрія — 2 ворожі літаки.
Ні вдень, ні вночі ворог не залітав до Німеччини.
2) 3 20 липня 1941 р.
Після пролому ворожого опору на східному березі Дністра німецько-ромунські війська, що наступають з Бесарабії, почали переслідувати ворога.
В районі Смоленська дії розгортаються далі згідно з пляном.
На фінському фронті союзні війська добилися дальших успіхів. На багатьох місцях східного фронту розпачливі спроби випадів замкнених совітських військ не мали успіху. При цьому ворог зазнав тяжких кривавих втрат.
У боротьбі проти Великої Британії бойові літаки бомбили останньої ночі військові споруди в середущій і східній Англії.
Під час ворожих спроб за дня атакувати окуповані території над Каналом і норвежське побережжя винищувачі й зенітна артилєрія збили 7, морська артилерія - 2, сторожеве судно - 1 бритийський ворожий літак.
Останньої ночі бритийські бойові літаки скинули на декілька місць північної Німеччини, передовсім на місто Ганновер, розривні і запальні бомби. Ніде не виникли господарські або військові пошкодження. Нічні винищувачі збили один з нападаючих бритийських літаків.
3) 3 21 липня 1941 р.
На полудневому відтинку східного фронту німецько-румунські та мадярські війська переслідують побитого ворога.
На інших відтинках воєнні дії далі розгортаються успішно, рівночасно знищується багато ворожих груп, які окружено зо всіх боків.
У боротьбі проти Великої Британії повітряна зброя затопила останньої ночі біля східного бритийського берега два вантажні кораблі водотоннажністю в 11.000 рег. бр. тонн і одно швидке судно. Бойові літаки бомбили портові споруди біля побережжя східної Шкотії і південно-східної Англії та летовища на південному сході острова.
У північній Африці німецькі бойові літаки з успіхом обкидали бомбами становища бритийської артилєрії і портові споруди в Тобруку. У повітряних боях збито 3 бритийських винищувачі.
Під час вчорашніх і нинішних ранкових спроб бритийських літаків напасти на побережжя Каналу винищувачі і зенітна артилєрія збили 8, сторожеві судна та винищувачі запор - 4 ворожі літаки.
Останньої ночі бритийські бойові літаки скинули в деяких місцях західної Німеччини розривні й запалювальні бомби. Цивільне населення мало невеличкі втрати.
Фінляндія визнала Хорватію
С. Т. К. Актом фінського президента визнано Хорватську державу де юре (правно). Фінське мін. зовн. справ поробило потрібні приготування до нав’язання дипльоматичних взаємин між Загребом і Гельсінками.
Японія про Англьо-совітський Союз
Японська газета «Ніші-Ніші» пише, що воєнний союз Англії і СРСР не є для Японії несподіванкою. Обі ці держави об’єдналися наслідком страшного розрозгрому, завданому їм німецькою армією. Союз Англії з Большевією не матиме ніякого практичного значення. Зате він матиме вплив на зовнішну політику японського уряду, який звернув пильну увагу на таких союзників.
В Англії моляться за перемогу большевиків
З Штокгольму подають: В Кентерберійській катедральній церкві відправлено 14 липня ц. р. Богослуження за перемогу большевицької зброї. В Богослуженні взяли участь англійські державні достойники і представники большевицького уряду.
