а) з 2. липня 1941 р.
На румунському фронті здобуто 300 гармат, 200 панцерних возів і забрано 100.000 полонених.
На прибалтійському фронті здобуто Ригу.
Окреме звідомлення Команди Німецької Армії подає:
Ворожі арміі, замкнені коло Білостоку, знищені. Здобуто або знищено 5454 панцерних возів, знищено 4720 літаків, здобуто 2750 гармат, 4 опанцирені поїзди, взято до неволі 160.000 полонених, яких число з хвилини на хвилину зростає. Число вбитих ворогів багато разів більше. Власні втрати в порівнянні з ворожими незвичайно малі.
б) з 4. липня 1941 р.
Не зважаючи на важкий стан доріг, переслідування радянсько-російської армії йде нестримно вперед на цілому фронті. При відступі ворог зазнає дуже важких втрат в наслідок участи в бої нашої повітряної фльоти, що безоглядно сягає в глибину ворожих тилів.
У центрі боєвої лінії німецька армія перейшла річку Березину в багатьох місцях. Напівночі дійшла вже німецька армія до латвійсько-російської границі.
Між добичею, що її переглянено вчора, знаходяться також карти генерального штабу, які є проречистим доказом нападницьких намірів радянсько-російської армії.
Ці нападницькі наміри доказані також і тим, що тепер лежить перед нами докладний перегляд вибудованих в останньому часі близько наших східних кордонів у великій кількості радянсько-російських летовищ. Коли до приходу радянсько-російської армії було в Бесарабії, Польщі, Литві, Латвії і Естонії всього 90 летовищ, то число тих летовищ зросло в короткому проміжньому часі до 814; частково ці летовища дуже добре споруджені.
Ближче обстеження здобутих радянсько-російських летовищ, зроблене німецькими старшинами, виявило, що подане 22 червня число знищених на землі ворожих літаків на 20-25% вище від завваженого з повітря.
У боротьбі з Великою Британією повітряна зброя затопила перед бритийським східним побережжям два сторожеві судна, разом 1000 регістрових тон і пошкодила бомбами коло Ляндесенд торгівельний корабель. Денні та нічні напади боєвого летунства зверталися проти портових споруд, положених на південно-західній і південно-східній частині острова.
При спробі бритийських літаків напасти на побережжя Каналу мисливці і зенітна артилерія збили вчора 11 ворожих літаків. Два власні літаки не повернулися на базу.
Ворог скинув останньої ночі в різних місцях західньої і північно-західньої Німеччини фугасні і запалювальні бомби. Цивільне населення зазнало незначних втрат. У Бремі виникли невеличкі господарські шкоди. Пожари покрівель, передовсім у Дортмунді, вдалося швидко погасити. Мисливські літаки і зенітна артилерія збили 10 боєвих літаків бритийських напасників.
Командант Н. полку піхоти, полковник Гіпп, командант Н. полку артилерії, полковник Велькер, поручник Гакеншмідт, старший фельдфебель Петерман і стрілець Анзін відзначилися надзвичайною хоробрістю.
У повітряних боях останніх днів переміг сотник Есав 54, поручник Франціскат 21 раз.
