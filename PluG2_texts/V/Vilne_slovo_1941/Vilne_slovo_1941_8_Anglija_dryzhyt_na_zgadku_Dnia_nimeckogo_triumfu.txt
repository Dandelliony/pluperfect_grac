З

Штокгольму передають:
Навіть бритийська пропаганда, ведена в останніх днях з прибільшеною запопадливістю, не може промовчати безвихідного положення Совітського Союзу; в Англії, очевидно, вже освоюються з думкою, що недавно приєднаного приятеля прийдеться скреслити з листи союзників в найближчій майбутності.
Яку ролю призначив большевикам бритийський воєнний плян, виходить ясно з заяви «Дейль Експресс». Ця газета заявляв, що Совітський Союз був для Англії останнім засобом розбити Німеччину в той спосіб, щоб самій їй не треба було нести головного тягару війни.
Англійська газета вже недвозначно прийшла до переконання, що цей плян не вдався, бо жалібно стверджує: «Якщо Гітлєр переможе Совітський Союз і потім обернеться на захід, буде він сильніший, ніж колинебудь раніше». Англія повинна б усе зробити, щоб цей день тріюмфу внеможливити.
Цей день передбачає, як виходить, також і бритийський депутат Гренвіль, який створення «Міністерства для політичного ведення війни» вважає за останню дошку рятунку.
Це політичне міністерство ведення війни мало б на меті спільно з «союзними» урядами вести пропаганду проти Німеччини й Італії та організовувати саботажі в зайнятих цими державами країнах.
