З нагоди 5 роковин національної революції на зібранні національної ради еспанської фалянги генерал Франко виголосив велику політичну промову, в якій він накинувся, з одного боку, на большевизм, а з другого, виступив проти американських плянів відносно европейського суходолу. Він ствердив, що американський суходіл не може думати про ніяку інтервенцію в Европі, коли не хоче впасти в пропасть. Боротьба, яка тепер ведеться, дотичить майбутности Европи, а разом з нею і Еспанії. Ця майбутність вже тепер вирішена, бо заглада большевизму стала неминучою. Цього вже не змінить ніяка людська сила, ні засліплення політиків деяких країн, які намагаються кинути Европу в нове нещастя. Еспанія, як ні один інший край, так ствердив Франко у своїх висновках, має право ствердити, що Европа нічого не шукає в Америці. Американська інтервенція на европейському суходолі потягла б за собою необчислені наслідки. Америка не може почувати себе загроженою европейською війною. Війна між Америкою і Европою була б божевільним злочином. Европейська війна, ствердив далі Франко, вже програна Англією та її союзниками. До цього мусіли признатись і відповідальні політики своєю заявою, що вони своїми власними силами вже не можуть нічого осягнути. Тому всі свої сподівання покладають на нову війну між суходолами.
Большевизмові, з яким плютократичний світ (Англія й Америка) зсолідаризувалися, вибила дванадцята година. Ніхто вже більше не може заперечити, що совітський режим був кошмарною загрозою для людства. У цій годині, коли Німеччина виступила до бою, якого від багатьох літ з тугою виглядала Европа й увесь християнський світ, Еспанія певніше глядить у своє майбутнє.
Вороги Еспанії намагаються, що правда, всякими способами саботувати відбудову країни. Всяка господарська підмога, що її пропонувала Америка Еспанії, була зв’язана з політичними домаганнями, яких не можна було погодити з незалежністю вільного народу. Тепер пора наспіла явно говорити про ті підступні махінації. Було б важкою помилкою думати, що плютократи готові дати своє золото за великодушну поміч. Найкращим доказом — це мінянка частин однієї імперії за перестарілі торпедовці. Повертаючи до внутрішніх політичних справ Еспанії, генерал Франко гостро перестеріг всякого роду саботажників і шкідників народу.
Національна війна скінчилася, та не скінчилася національна революція. Йде далі політична боротьба, звернена проти ворогів Еспанії всякої масти.
