Німецька радіопередача із Софії з 24 ц. м. подає, що на «лінії Сталіна» 80 українців, бійців черв. армії, зловили свого політрука і піддалися німецькій армії. Політрук признався, що мав наказ убивати німецьких полонених і власноручно застрілив 14 полонених німецьких жовнірів.
За варшавською висильнею з 25 ц. м. англійський щоденник Дейлі Мейль признає отверто, що в совітській армії панує нелад і роздвоєння та що під оглядом технічно-адміністративним Совіти не виправдали надій англійського уряду.
В англійському парламенті міністр летунської оборони Кантлер, відповідаючи на інтерпеляцію, признав, що втрати англійського летунства є значно більші, ніж німецького.
В нюйорському порті збунтувалася залога одного з кораблів, що мав відплисти до Ліверпулю. 25 китайців-моряків, які свого часу пережили в Ліверпулі страшний німецький наліт, заявили, що під ніякою умовою не вернуться до Ліверпулю.
