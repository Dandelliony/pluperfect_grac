Молода Словацька армія, що зараз воює враз з німецькими збройними силами проти найбільшого ворога людства — большевизму, має вже свою традицію. Тисяча років тому була Словаччина і її народ основою Великоморавської держави і тоді владу короля Святополка (Сватоплука) піддержували в першу чергу словацькі воїни. Пізніше, коли доля зв’язала Словаччину з Угорщиною, словацьких бійців цінили за їхню сміливість і відвагу.
В рр. 1848 — 49 словаки під проводом своїх вождів боролися з мадярами за волю Словацького народу. Словацьку революційну армію зорганізувала славна словацька трійця: Людовіт Штур — кодифікатор словацької літературної мови, Йосиф Милослав Гурбан, письменник і політичний провідник, що був начальним вождем Словацької армії, і поет Михайло Годжа.
Нажаль тодішня геройська боротьба словацького народу не принесла йому вимріяної волі.
Під час світової війни, створили словаки враз з чехами лєгіони, що вже в рр. 1917 — 18 по геройськи боролися з кровожадними большевиками. Але і ота спроба не дала повної свободи словакам. В Чехословацькій армії важко було словакові добути керівне становище. Словацьких активних старшин було обмаль.
Чехи відмовлялися створити окремі словацькі полки із словацькими командантами.
Національно свідомі словацькі старшини і вояки не вдовольнялися таким поставленням справи і вичікували хвилини, коли Словаччина стане самостійною державою. Ця довго вичікувана хвиля прийшла. Дня 14 березня 1939 р. проголошено Самостійну Словацьку Державу. За організацію Словацької Армії взявся теперішній міністр народної оборони, генерал Фердинанд Чатлош. Чеських старшин відослано до Чехії, а на їх місце прийшли словацькі активні і запасні старшини. З самого початку Словацька армія мусіла вести оборонну боротьбу у Східній Словаччині, пізніше, в серпні 1939 р. пішла в бій, щоб забезпечити свої границі і відібрати заселені словаками землі північної Орави і Спішу, загарбані після світової війни. Врешті і зараз бореться Словацька армія по стороні Німеччини з большевиками. Першу побіду мала вона в околиці Сянока, де розбила сильні большевицькі укріплення і з того часу йде з непереможною німецькою армією на Схід.
Словацька армія на Україні, це не окупаційна армія. Боротьба словаків з большевиками має вселюдське значення. Проти інтернаціонального большевизму боряться Німці, Словаки, Українці і всі народи, що боронять вселюдських і національних ідеалів. Словацька армія прийшла для охорони прилюдного ладу і забезпечення майна і життя українців.
Почування словаків до українців сердечні, братерські. Українці і Словаки рідні по крові і мові. Одні і другі йдуть беззастережно за новою Европою.
Словацька армія бажає з усіх сил допомогти до визволення України від большевицького терору, що загрожував цілій Европі. Словацькі вояки поводяться всюди бездоганно і ввічливо. Вони карні і проявляють до українців почування любові, та боряться ще з більшим завзяттям, як побачили всі звірства, що їх поповнили большевики на українському народі. Від українців вичікують словаки, що вони на своїй землі бачитимуть в них рідних братів, яким всіма способами, хоч тимчасом і не зі зброєю в руках, будуть допомагати в тяжкій боротьбі зі спільним ворогом — большевизмом.
