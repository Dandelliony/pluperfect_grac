1) 3 дня 6-го липня 1941 р.
На Сході пляново продовжуються операції проти т. з. сталінської лінії. Число полонених захоплених від 22-го червня до 5-го липня, зрозло приблизно до 300.000.
Повітряна зброя допомагала операціям безпереривними нападами на ворожі скупчення військ і кольони. Лише в районі Житомира знищено бомбами і стрільнами понад 500 совітських вантажних авт і пошкоджено 18 поїздів. Дальші успішні повітряні напади були спрямовані останньої ночі проти шосейного і залізничого вузла Смоленська.
Совітська повітряна зброя втратила вчора 281 літак, з того збито 98 літаків у повітряному бої, 183 знищено на землі.
У боротьбі проти Великої Британії затопили підводні судна на Атлянтиці 6 торговельних суден, що разом становлять 33.830 регістрованих бруттових тонн і пошкодили 1 корабель попаданням торпеди; в ночі бойові літаки затопили на морі коло Англії 2 вантажні судна, що становлять 11.000 регістрованих бруттових тонн.
Вчорашнього дня німецькі мисливські літаки збили в повітряних боях над Каналом без власних втрат 4 бритийські мисливські літаки, а коло Норвежського побережжя 1 бритийський винищувач.
2) 3 7-го липня 1941 р.
У Бесарабії наступ німецьких і румунських військ іде нестримно вперед по відбиттю ворожих протинаступів.
У Буковині осягнули румунські, а на північний захід від них, угорські сили горішню течію Дністра. Чернівці здобуті.
Переслідування ворога в Галичині продовжується широким фронтом поза річку Серет.
На північ від прип’ятських боліт частини Німецької Армії просуваються серед боїв широким фронтом в напрямі до Дніпра й горішньої Двини. Операції німецьких і фінських військ відбуваються згідно з пляном.
Ескадрилі німецької повітряної фльоти знищили вчорашнього дня також велике число ворожих панцерників і вантажних авт, вивели з ладу совітські батерії, розбили поїзди, збурили шосейні дороги і склади амуніції. Успішні повітряні напади були звернені також проти рухів ворога у запіллі на просторах України та проти укріплень. Інші частини бомбили ворожі війська в районі Смоленська і на схід від озера Пейпус. Бойові і стрілкопадні (пікіруючі) літаки допомагали військам просуватися вперед на Рибацькому півострові й обкидали бомбами різного розміру точки опору ворога.
Совіти втратили протягом 6-го липня 1941 р. всього 204 літаки, з того 160 в повітряній боротьбі, 41 літак знищено на землі, 3 збито шукачами мін. 10 власних літаків не вернулось на бази.
В північній частині Балтійського моря натрапили німецькі шукачі мін на 4 совітські торпедовці. Під час одногодинного бою пошкоджено артилерійським вогнем 1 торпедовець, після чого ворог відступив. Ті самі шукачі мін відбили напад ворожих бомбовиків і збили при цім 3 совітські літаки.
У боях проти Великої Британії затопила повітряна зброя в Каналі св. Юрія два вантажні судна водотонажністю 10.000 рег. бруттотонн. Бойові літаки успішно бомбили останньої ночі летовища в середущій Англії та портові споруди на південному і південно-східному побережжі острова. Продовжувано також мінування бритийських портів.
У північній Африці німецькі й італійські бойові та стрілкопадні літаки прямим попаданням бомб нищили позиції зеніток і артилерії коло Тобрука. При денних спробах нападу втратив вчора ворог на прибережжі Каналу в наслідок оборони мисливців і зеніток 19 літаків; ще один літак збила морська артилєрія. Останньої ночі бритийські бойові літаки скинули у різних місцях західньої Німеччини розривні і запалювальні бомби.
Цивільне населення потерпіло деякі втрати. Пожежі в ментальних кварталах, між іншими в Дортмунді, далися швидко погасити. Під час цих нападів і під час нічної спроби зблизитися до побережжя окупованої французької території збили нічні винищувачі і зенітна артилєрія 8 бойових літаків.
В часі від 3-го до 6-го липня 1941 р. збито 83 бритийські літаки, з того 58 у повітряних боях нічними винищувачами, 21 зенітною артилєрією, 4 воєнною фльотою.
В тому часі в боротьбі проти Великої Британії загинуло 9 власних літаків.
3) з 8-го липня 1941 р.
Операції на східному фронті просуваються згідно з плином вперед. У боротьбі проти Великої Британії сильні відділи повітряної зброї бомбили останньої ночі, видячи добре землю, військові споруди в пристані Савтемптен. Прямим попаданням бомб важкого розміру збурено і викликано багато величезних пожарів у магазинах, доках і закладах постачання. Успішні повітряні наступи були звернені проти портових споруд Портсмута і Маргат. Два великі торговельні кораблі одної каравани суден влучено прямим попаданням бомб на схід від Маргат.
Більший відділ німецьких бойових літаків напав у ночі 7-го липня на бритийську морську базу Александрію. Зауважено попадання бомб у кран для підношення кораблів як також у ріжнородні важні військові споруди як порту, так і міста. Виникли великі пожежі.
Під час вчорашніх спроб ворожих літаків дістатися в глибину краю збито над побережжям Каналу в повітряних боях 11 ворожих літаків, морська артилєрія зістрілила 1 ворожий літак.
Ворог скинув останньої ночі в різних місцях Західньої Німеччини розривні і запалювальні бомби. Цивільне населення має втрати в убитих і поранених. Передовсім у Кельні і Мінстері зазнали дещо більших спустошень мешкальні квартали. Під час цих нападів, а також під час наступів ворога в районі Калє збито 16 бритийських літаків, а саме: нічні винищувачі і зенітна артилєрія збили 13, одиниці воєнної маринарки — 3 літаки.
Сотник Лявдер і поручник Беме виявили в боях над Березиною надзвичайну хоробрість.
