З нагоди побуту Словацького Війська в нашому місті, годиться хоч коротенько подати деякі відомости про Словаччину.
Словацька держава занимає частину Карпат і прилягаючого до них Наддунайського низу, разом коло 40.000 кв. км. з 3-ма мільйонами населення. Гірські хребти прорізують річки Ваг, Нітра, Гран і др. В горах є копалини: залізо, срібло, вугілля. Промислові міста Братіслава, Штявніца. Є рівнож багато купелевих місцевостей з цілющими мінеральними джерелами. Сільське господарство, годівля худоби й лісові промисли творять основу господарського життя країни.
Літературна мова словаків витворилась у першій половині минулого століття. Помітний розвиток літератури припадає на XVII — XVIII вв. Почали його Сев. Амброз, Меднянський, Бернолак. Визначнішими письменниками XIX в. були Штур, Голий, потім Сладковіч, Краль, Халупка, Ваянський і такі видатні слов. будителі, як Коляр і Шафарик. З белєтристів загальновідомі Каліпчак, Гурбан, Томашік і ін.
Теперішню територію заселювали словаки вже у V віці. Нарід словацький перейшов дуже довгий шлях боротьби за своє національне визволення. Мав він чимало всяких «визволителів», шляхетське ренегатство, численні народні повстання, еміграцію — щось і як наш український нарід. Найвидатнішим борцем за незалежність Словаччини в останніх часах, уже по світовій війні, був провідник словацького народу, отець Андрій Глінка. Нарешті, в 1939 р., Словаччина стала незалежною державою. Столиця її — Братіслава, на чолі держави президент, Др. Тіссо. Усе державно-національне життя зорганізоване на зразок німецької націон. соціял. системи. У проводі нац. соціял. руху стоїть провідник Ш. Мах. Словацька Держава вважала потрібним взяти участь у поході проти кривавої большевицької імперії, і так Словацькі Війська опинилися на нашій землі. Побажаємо їм якнайкращих успіхів в їх шляхетній місії. Сподіваємося, що Словацький Нарід через своїх синів довідається правди про Україну, побачить, що приніс Україні московський кат і виробить собі справедливий погляд на нашу Батьківщину і на московського «брата-слов’янина».
