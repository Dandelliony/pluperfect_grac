З 26 липня 1941 р.
В Україні зломано опір, ставлений місцями ворожими задніми сторожами. Союзні війська далі продовжували переслідувати побитого ворога, не зважаючи на погоду і злий стан доріг. Ромунські з’єднання кінчать уже очищувати Бесарабію.
В районі на захід і південний захід від Вязми наступи великих ворожих військ, які свіжо кинено в бій, заломилися при важких для ворога втратах.
Бойові літаки під час денного нападу осягнули пряме попадання бомб у залізничні об’єкти міста Москви.
На морі довкруги Англії повітряна зброя затопила вантажний корабель водотоннажністю в 4.000 рег. бр. тонн. Інші бойові літаки підпалили останньої ночі заклади постачання одного порту і бомбили летовища, положені в східній частині острова. Морські бойові одиниці збили 2 бритийських боєвих літаки.
В північній Африці дещо більш оживлені дії розвідувальних частин коло Тобрука.
У ночі на 26 липня німецькі бойові літаки знову обкидали бомбами всяких розмірів військові об’єкти бритийської морської бази Александрії.
Останньої ночі бритийські бойові літаки скинули розривні і запалювальні бомби на північно-західну Німеччину. Лиш поодиноким літакам пощастилось продертися до столиці держави. Цивільне населення мало незначні втрати. В деяких місцях пошкоджено будинки. Нічні винищувачі і зенітна артилєрія збили 8 бритийських бойових літаків.
2) з 27 липня 1941 р.
На цілому східному фронті продовжуються дії успішно. Бойові літаки напали також і останньої ночі на зв’язкові споруди та заклади постачання міста Москви з добрим вислідом.
У південно-східній Англії повітряна зброя бомбила останньої ночі військові та господарські об’єкти.
У ночі на 27 липня німецькі бойові літаки обкидали бомбами військові об’єкти, положені над Суеським каналом.
Під час денного нападу бритийських літаків, доконаного завдяки заслоні з хмар на мешкальні квартали міста Емден, цивільне населення мало втрати в убитих і ранених. Частина житлових домів збурена або пошкоджена.
Останньої ночі не було ворожих налетів на територію німецької держави.
3) з 28 липня 1941 р.
Битва коло Смоленська наближається до корисного закінчення. Всякі спроби, щоб не допустити до знищення окружених совітських з’єднань, вдаремнено.
В Україні союзні війська натискають невпинно на втікаючого ворога, не зважаючи на дуже поганий стан доріг.
На фінському фронті німецькі і фінські війська здобули дальші простори, не дивлячись на завзятий опір ворога.
Відплачуючись за повторені повітряні напади бритийських бойових літаків на житлові квартали німецьких міст, летунська зброя бомбила останньої ночі бритийську столицю. На захід від коліна Темзи виникли сильні пожари.
Коло Фарерських островів бойові літаки затопили один більший вантажний корабель і важко пошкодили один торговельний.
Біля східного побережжя Шкотії один великий торговельний корабель вцілено повітряною торпедою.
Ні вдень, ні вночі ворог не залітав на територію німецької держави.
