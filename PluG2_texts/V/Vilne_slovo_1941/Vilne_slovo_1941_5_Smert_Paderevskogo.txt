Як подають з Ню-Йорка, помер там на 81 р. життя славний польський піяніст Ігнатій Падеревський.
Померлий брав якийсь час чинну участь у політиці. У 1917 р. творив він у Льозані польський національний комітет, а в січні 1919 р. став президентом міністрів та міністром закордонних справ.
Покійний належав до відомої у нас партії вшехполяків, що безоглядно виступала як проти німців, так і проти українців. Ще восени 1919 р. вийшов з польського уряду в наслідок внутрішньопартійної гризні, був якийсь час представником польської держави в Союзі Народів, а від 1921 р. перестав цікавитись політичним життям і жив постійно в Ню-Йорку.
