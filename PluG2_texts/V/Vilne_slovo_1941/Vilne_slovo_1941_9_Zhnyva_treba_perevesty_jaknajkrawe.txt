Стоїмо напередодні жнив, першого збору врожаю у вільній Україні. Мусимо вжити усіх заходів, щоб жнива були переведені якнайкраще, без опізнення, без втрати на зерні. Працюємо для себе самих. Треба негайно підготовити усе господарське знаряддя, машини, вози, стодоли. Використаймо машини колишніх колгоспів і МТС-ій. Якщо потрібно ремонту — негайно ремонтуйте. В тому поможуть вам голови сільських і повітових проводів. Не забуваймо в часі жнив на забезпечення врожаю. Скриті вороги українського народу і вислані агенти жидо-комуни старатимуться нищити наш урожай. До цього не сміємо допустити. Скріпіть охорону в селі і на полі. Старайтеся якнайскоріше звезти збіжжя з піль, змолотити, очистити і зберігати у відповідних магазинах чи шпихлірах.
Усі облоги і необсіяні поля треба зорати і засіяти озимою мішанкою — викою з житом, ячменем. Стернища покладайте і засівайте, не гаючи ні одного дня, літні мішанки з білої гірчиці, гречки, фацелії, кукурудзи, гороху, вики літньої, пелюшки, сераделі, — хто що має, засіває. Буде зелена паша, або сіно для тварин і можна ще по зборі такої мішанки засіяти озимину. Підготовте грунт, удобріть і засівайте літній ріпак. Під мішанку треба грунт удобрити злегка перетлілим гноєм або компостом. Це забезпечить нам високий збір і збереже родючу силу грунту.
Після збору врожаю треба полукіпки уложити попри один бік поля і зараз покладати. Зберігаємо в той спосіб природню вогкість грунту і прискорюємо викільчення насіння бур’янів, які боронами знищуємо. Не стидайтесь орати коровами там, де нема коней.
Дуже важна справа — це підкормка цукрових буряків сумішкою суперфосфату і потасової солі, заправляйте міжгряддя сапкою між буряками. Добрива окремі бурякосіючі села побирають з магазинів цукрозаводів при приймальних пунктах. Дуже добре діє на ріст буряків розріджена гноївка. Де ще не проріджені буряки, треба їх негайно проривати. Ріст буряків дуже гамують і вслід за цим зменшують врожай бур’яну. Тому необхідно бурякові поля прополювати, сапати, підгортати.
По декотрих селах розводили сортове насіння різних ростин. Таке насіння мусимо за всяку ціну окремо зібрати, зберегти, забезпечити перед знищенням та зголосити рід і кількість такого насіння в повітових відділах Хліборобської палати.
Хлібороби, підготовляйтеся вже тепер до осінніх засівів. Головне — забезпечитися насінням. Не сміймо допустити, щоб хоч найменший шматок землі залишився невиораним під зиму. Мусимо в цьому році загосподарити також усякі неужитки. Про це розкажемо другим разом.
