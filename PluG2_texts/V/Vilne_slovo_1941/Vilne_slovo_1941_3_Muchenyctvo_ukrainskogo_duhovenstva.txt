В перших днях після визволення наших земель спід большевицької влади важко ще зібрати усі і докладні відомости про те, кілько наших громадян перебувало в большевицьких тюрмах та що з ними вкінці сталося. Гадаємо, що при допомозі громадянства нам удасться ці відомости зібрати для використання на сторінках нашого часопису.
На цьому місці подаємо список українських священників, що до останнього часу перебували а то й погинули в тюрмах НКВД.
Арештовані в 1939-ому році:
1. о. Йосиф Яримович, парох Настасова, 2. о. Станимір, завідатель Прошови (оба арештовані 26. XII. 1939 і по 40 днях пущені на волю), 3. о. Степан Хабурський, парох Кудинович, 4. о. Микола Іванчук, парох Іванчан, в грудні 1939 року засуджений на 6 літ в’язниці.
Арештовані в 1940-ому році:
5. о. Степан Книш, парох в Невиці, 6. о. осиф Яворський, парох у Ляшкові, 7. о. Володимир Харина, парох Знесіння коло Львова, 8. о, Максим Коверко, парох у Бродках, 9. о. Роман Берест, парох у Бишках, 10. о. Йосиф Бучинський, парох у Мишковичах, 11. о. Іван Ждан, сотрудник при Волоській церкві у Львові, 12. о. Віктор Цебровський, парох у Кутах, 13. о. Теодор Чаниш, парох у Вибранівці, 14. о. Йосиф Грицай, парох у Чернігові, 15. о. Іван Татаринський, 16. о. Маріян Фарміга, 17. о. Зенон Ковалик, чина Редемптористів, 18. о. Микола Притуляк, катихит у Сколім, 19. о. Мирон Прийма, катихит у Львові, 20. о. Петро Пастух, парох у Куропатниках, 21. о. Микола Косович, парох у Вишках, 22. о. Михайло Перетятко, ігумен чина Редемптористів, 23. о. Маріян Кашуба, парох у Дубівцях, 24. о. Йосиф Леміщук, парох Славська, 25. о. Іван Балук, парох Васючина, 26. о. Тимотей Ковалюк, парох Скнилова, 27. о. Аполінарій Осадца, парох Литвинова, 28. о. Петро Кордуба, парох у Містках, 29. о. Василь Матвієйко, парох у Гумниськах, 30. о. Володимир Бабій, парох у Пустомитах, 31. о. Андрій Бандера, парох Тростянця, 32. о. Іван Прокопчук, парох Вербівчика.
Доля їх невідома.
Зате напевно знаємо, що згинули:
1. о. д-р Андрій Іщак, 2. о. Олексій Боднар, 3. о. Микола Конрад, 4. о. Ярослав Чемеринський, а з наведених вгорі арештованих священників згинули о. Іван Ждан та о. Володимир Харина.
Цей список більш як певно неповний і його доведеться ще доповнювати. Разом з усім українським народом українське духовенство пройшло за неповні два роки большевицької влади на наших землях хрестну дорогу, що зробила його ще ближчим для наших мас.
