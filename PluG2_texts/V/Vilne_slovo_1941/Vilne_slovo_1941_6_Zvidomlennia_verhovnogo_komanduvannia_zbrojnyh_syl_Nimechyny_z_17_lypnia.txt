Вводячи в бій свої останні резерви, командування совітської армії намагається зупинити напір німецької збройної сили і її союзників. На цілому східному фронті йде велетенська, вирішальна боротьба. Біля дев’яти мільйонів жовнірів стоять проти себе в боротьбі, розміри якої перевищують всякі історичні уявлення. Великі успіхи наростають. На південному крилі німецькі та румунські війська здобули Кишинів, столицю Бесарабії.
На морях, довкола Англії, бойові літаки знищили одно вантажне судно водотоннажністю в 3000 рег. брут. тонн і тяжко пошкодили один великий торговельний корабель.
Останньої ночі бомблено англійські летовища. В галях і приміщеннях повстали величезні пожежі та вибухи. Інші бойові літаки обкидали бомбами військові споруди в одній пристані.
В ніч на 16 липня з’єднання німецьких бойових літаків напало на пристань Суец і підпалило склади олії коло південного виходу з каналу.
Під час вчорашньої спроби бритийських літаків напасти на голяндське побережжя сторожеві судна збили 5, зенітна артилєрія - З ворожі літаки.
Останньої ночі бритийські бойові літаки скинули малу кількість розривних і запальних бомб на незначне число місць північно-західної Німеччини. Виникли лиш невеличкі шкоди. Нічні винищувачі і зенітна артилєрія збили три бойових літаки напасника.
Величезні воєнні дії на східному фронті на всіх відтинках проходять на нашу користь.
У боротьбі проти Великої Британії повітряна фльота знову бомбила останньої ночі сильними з’єднаннями складові доми, збіжеві шпихлірі, олійні і докові споруди порту постачання Гель. Виникли величезні пожежі і сильні вибухи. Інші бойові літаки затопили біля бритийського східного берега вантажний корабель водотоннажністю в 3000 рег. брут. тонн, пошкодили три інші торговельні кораблі і нападали з добрим успіхом на летовища в Мейдленде.
Біля північно-африканського побережжя німецькі та італійські стрілкопадні літаки затопили 15 липня коло Сіді-ель-Барані великий торговельний корабель і важко пошкодили другий. В повітряних боях збито 5 бритийських винищувачів.
Під час вчорашніх спроб бритийських бойових літаків і винищувачів атакувати побережжя каналу, збито 10 ворожих літаків.
Останньої ночі бритийські бойові літаки скинули в Західній Німеччині кілька розривних і запальних бомб; пошкодження незначні.
Нічні винищувачі і зенітна артилєрія збили три нападаючих бритийських бойових літаки.
