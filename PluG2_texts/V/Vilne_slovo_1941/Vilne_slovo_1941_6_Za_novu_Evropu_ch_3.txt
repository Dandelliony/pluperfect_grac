Вступлення Совітів у війну з Німеччиною виявило глибоку аморальність та безідейність табору капіталістичних і комуністичних гнобителів. Рівночасно ж визвольна акція Німеччини проти большевизму стала спільною справою усіх народів Европи. Всі вони з найбільшим зацікавленням слідять за успіхами Німецької Армії. Перемога Німеччини над большевиками буде в очах усіх европейських народів перемогою Европи над злочинним варварством Сходу.
В єдності симпатій всього незапроданого европейського суспільства для німецького жовніра, який іде на схід, щоб знищити червоних гнобителів, виявляється моральна і політична перемога Німеччини над всіма її противниками. В цьому об’єднанні опінії народів Европи є початок нової Европи, яка повинна бути не тільки географічна, але також і політично суцільною одиницею. Почування европейської єдности находить реальний вихід у безчисленних зголошеннях добровільців всіх країн Европи до боротьби з большевизмом, в приєднанні до акції Німеччини проти большевиків не тільки Італії і Мадярщини, але також Словакії, Румунії і Фінляндії, а надто іспанського, хорватського, норвезького, данського, бельгійського, голяндського та очевидно українського народів. Молодь цих народів або служить в арміях, що вже ідуть поруч німців, або творить легіони добровільців. Нема сумніву, що якби ворожі до Німеччини уряди дали на це дозвіл, то також і в їх країнах найшлося б досить ідейної молоді, яка хотіла б мати честь брати участь у святій війні Европи проти ворогів людства.
Запалена бажанням безпосередньо боротись з червоною армією, Італія висилає вже другу дивізію вибраних відділів свого війська на східний фронт. Одна з них вже бореться під Києвом. Фінляндія в цілості зв’язала своє існування з боротьбою Німеччини проти Совітів та наступає на північному відрізку східного фронту. Герой визвольної боротьби Хорватії, тепер начальник хорватської держави, Павеліч дозволив на просьбу хорватської молоді утворити хорватський лєгіон чести до боротьби з большевизмом. У виданому наказі каже він: «Кличу усташів (хорватська народна революційна організація) та інших хорватських патріотів у віці від 20 — 32 роки, які мають військову підготовку і хочуть піти на святу війну з безличними тиранами за волю гноблених народів, а також за волю, честь, мир та добробут хорватського народу, — щоби зараз зголосилися в найближчій військовій команді. В Хорватії твориться теж новий український лєгіон, який там на чужині об’єднав вже понад тисячу українців. А навіть російські емігранти, як подають «Нові вісти» підготовляють утворення окремого російського лєгіону до боротьби з большевизмом. Усі народи Европи посилають своїх найкращих представників, сам цвіт народу, на святу війну.
Ідеольогія цього великого підйому народів найвиразніше виявляється в становищі словаків, якщо не говорити про провідника всієї акції — німецький народ. Словаки нечисленний народ, якому могутня опіка Німеччини забезпечила державне існування, проявляє високе розуміння історичних завдань акції, зорганізованої Німеччиною для здійснення нової Европи. Високу мораль цієї акції і разом з тим високу моральну цінність народу, який приняв німецьку політичну ідеольогію, виявляє похід словацької армії побіч німецької до боротьби зі Союзом, який Словаччині безпосередньо не загрожував.
Під заголовком «За перемогу правди» цитує німецька газета «Гренцботе» з 10. VII с. р. уступи з промови словацького міністра Маха до фронтових жовнірів, яка в цілості міститься в газеті «Словенскі вояк» з 9. VII. 1941 р. Радіючи при кожному слові цієї промови, читаємо там: «І тепер, коли ми рішилися взяти чинну участь в бою проти большевизму, ми не зробили нічого іншого, тільки те, що наказує честь і свідомість кожного словака... ми свідомі нашої невеликої чисельності. Але знаємо і те, що не число рішає про судьбу і майбутнє народу, але характер та сповнювання обов’язків... Обов’язком нашим було йти в бій, тому що хочемо жити, як цивілізовані люди, як вільний народ, що має свою віру в Бога і здійснює свою національну місію... Ми вже на початку війни з певного пересвідчення про свої права і свою правду вдалися в цю війну. І вже тоді ми себе виявили тим, що хочемо мати свою участь в бою і в жертвах і ми не говорили про користі і умовини... Не маємо спільних границь з большевиками... Большевизм не визнавав ніяких границь. Не треба було шукати за причинами до боротьби з большевизмом... Ціла Словаччина останні двадцять років була боєвищем, на якому большевики безнастанно виступали, підкопувалися, розбивали, затроювали народ... Говорять про слов’янство? Якщо ішло б про слов’янство, то ми вже давно повинні б бути у війні з большевизмом, і в першому ряді, усі слов’янські народи повинні б йти в бій проти большевизму, бо найтяжчим ворогом слов’янських народів були жидівськими большевиками ведені чекісти, і ціла та большевицька війна, в якій терпить російський, український народ та другі великі народи... Справа у вільності людини, у суспільній свободі, у свободі людства, справа в культурному житті. Большевики увесь свій кривавий режим виправдували одним аргументом. Цим аргументом був соціяльний поступ, господарський розвиток, словом оця матеріялістична сторінка життя, яка одна тільки мала надати значення усьому життю. Для того мусіли бути під час большевицької революції помордовані тисячі противників большевизму, для того був увесь світ полем кривавих зривів і мордів. А вислід?... Ми пересвідчені, що найліпшим ліком для всіх обаламучених людей буде, коли їм розкажете, що вибачили в Україні, що ви бачили в Росії... Тому, товариші, боріться хоробро, чесно виконуйте свої обов’язки, щоби будучі покоління були горді на вас і, щоб Словацький Нарід... міг жити як такий нарід, який собі боротьбою і кров’ю купив і на всі будучі часи забезпечив перемогу своєї правди».
Ось правдива ідеольогія національної свободи, ось значення народу таке, яке пропагує сучасна Німеччина, якого прикладом сам великий німецький народ. Ось пропаганда моральної сили, яка сьогодні об’єднує усі живі, незапродані ні капіталізмові, ні комунізмові народи Европи. Цих народів багато. А буде їх з кожним днем більше разом з тим, як німецька армія і її союзники чим раз далі несуть визволення Сходові Европи. Буде серед них цілий український народ і буде — надіймося — також і російський народ. Та нема сумніву, що і народи західних держав, які воювали з Німеччиною, народи, якщо не їх уряди — скоріше, чи пізніше зрозуміють і приймуть за свою — ідею нової Европи. І в цьому лежать теж позитивні, щораз зростаючі цінності політичного балянсу війни Німеччини проти світа капіталізму, репрезентованого Англією.
