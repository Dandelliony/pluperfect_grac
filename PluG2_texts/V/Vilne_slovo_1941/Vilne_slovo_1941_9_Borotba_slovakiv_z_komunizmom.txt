Большевицько-комуністична «ідеольогія» ніколи не находила пригожого грунту між Словаками. Свідомий словак, що вміє критично оцінити комуністичну систему в СССР, розумів, що комуністичного устрою не можна здійснити.
Після світової війни, коли большевицька пропаганда йшла на Словаччину без ніяких перешкод при чинній допомозі чеських соціялістів і комуністів, загніздився тут большевизм на деякий час.
Проти большевицької гнилі на Словаччині виступив з усією силою свого вогненного слова великий, безсмертний вождь словацького народу о. Андрій Глінка. Отся боротьба великого трибуна, що обняла цілу Словаччину, вже в 1925 р. могла повеличатись повною перемогою словацького націоналізму над червоним інтернаціоналізмом. Не вважаючи на ніякі перешкоди і переслідування з боку чеського уряду, здобуває Андрій Глінка щораз то більший вплив між словацьким народом і об’єднує його на національно — християнських основах.
Дальші роки приносять могутні маніфестації і прояви гострого протесту проти большевизму і комунізму, піддержуваного чеською владою. Величаві маніфестації з приводу 1100-ліття заложення князем Прібіною першої християнської церкви в середній Европі у місті Нітрі, великі всенародні демонстрації під гаслом: «На Словаччині все по-словацьки», протижидівські демонстрації під час висвітлювання жидівсько-чеського фільму «Голем» — це окремі етапи переможної боротьби з большевизмом під проводом о. А. Глінки.
Боротьбу з большевизмом перебрали в свої руки теперішній президент словацької республіки др. Йосип Тіссо, премієр др. Войтіх Тука, мін. нар. оборони ген. Фердинанд Чатлош і мін. внутрішніх справ, головний командант Глінкової гвардії, Олександер Мах.
В новій Европі станула молода Словацька Держава по боці великої Німеччини проти большевизму. З самого початку своєї самостійности розв’язала словацька влада комуністичну партію і видала закони проти жидів, що були найзавзятішими пропагаторами комунізму.
Якщо ще були між Словаками деякі приклонники комунізму, то це були люди, що дали себе заманити ідеєю слов’янської взаємности, фальшиво вияснюваною ворогами націоналізму і сторонниками большевизму. Війна з большевиками відкрила очі всім, що самі побачили, як виглядає большевицький рай. Вояки, які прийшли на Україну, стали найбільш завзятими ворогами комунізму і найкращими поборниками большевицької армії.
Словаччина вирішує зовсім правильно соціяльні питання на підкладі національного соціялізму. Щоденно видаються нові розпорядки, які підвищують добробут народу, відбирають народне майно чужинцям та віддають його в словацькі руки і так здійснюють гасло: Словаччина — Словакам!
Большевизм обнизив життєвий уровень громадян. Національний соціялізм підносить його і змагає до заспокоєння матеріяльних і культурних потреб робітника, рільника і інтелігента. Сьогодні працюють на Словаччині дуже інтензивно, щоб досягнути життєвого рівня, на якому живуть сусідні великі народи.
