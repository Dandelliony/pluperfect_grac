Непереможні є сили українського народу, незломна його воля бути господарем своєї землі, незаглушимі у нас бажання жити життям вільних людей — служити своїй правді — свойому Богу покланятися.
Не знищили нашого народу ані колишні печеніги, половці, татари, ані суздальські Андрії Боголюбські ні польська шляхта, ні вся могутність царської імперії — і не знищили та ніколи не зломлять волі українського народу новітні московські царі, вороги людства, які щойно втікли з нашої землі, залишаючи за собою вандальське знищення і криваві жертви найогиднішого терору, розсатанілої злоби та трусливої нікчемности.
Непереможні сили Твої, Український Народе!
Та ніякому народові Европи історія не поставила таких трудних завдань, як нашому. І не забував наш народ ніколи протягом всієї своєї історії про ці завдання. І завжди мав великих провідників на своєму шляху. Були князі, були Володимир Великий і Ярослав Осьмомисл, а не стало князів, то поставив народ гетьманів — був Конашевич, і Хмельницький, і Мазепа — а коли гетьманів не стало, то Шевченко та Франко стали на чолі походу українського народу до визволення не тільки власного, а всього сходу Европи.
А тепер надходить великий час здійснення. Хід подібних подій в Европі і світі має корисний для Української Справи напрям.
Непереможна німецька армія дня 30 червня ц. р. прогнала з нашої землі ту новочасну орду, що вміла лиш грабити й мордувати. Та окричана червона армія, приготована сталінськими опричниками до підпалу цілого світу, розпалась під ударами Гітлерівських орлів, мов паперова хатка. Завдяки їм скидають що хвилини нові території кайдани рабства, хамства й підлоти. Звільнилася від страшного червоного кошмару Галицька земля.
У Львові 1 липня 1941 р. проголошено Самостійну Соборну Українську Державу.
«Ти сам, Український Народе, стаєш володарем своєї землі, творцем вільного життя на своїй прабатьківській землі».
Перед нашим народом у Галичині і на всій Україні стають великі завдання нинішньої доби:
Знищити ворога, що загрожує нашій волі, розбудувати, закріпити, забезпечити Українську Державу.
А перш всього мусимо усіми нашими силами допомагати могутній Німецькій армії в її визвольній боротьбі проти новітніх гунів.
І тому покищо відбудовуймо всі заводи, верстати праці, заорюймо кожний шматок землі. Наводім усюди лад і порядок. У кожному місті, у кождому селі встановляймо провідників, до яких маємо довіря і слухаймо їх.
Не вільно нам бути некарними, зокрема не вільно допускати до грабунків та насильств. Усякі громила найбільші шкідники держави.
Настав час розплати, винні будуть покарані, але не дорогою самосудів, а українською державною владою.
Та ні на хвилю не забуваймо, що не докінчена війна, що ми тільки що вступаємо у війну, що не завжди буде німецька армія відгороджувати нас від ворога. — Пам’ятаймо, що треба творити свою силу, свою армію, що ми всі повинні бути готові і чекати наказу, щоб зараз стати жовнірами визвольної Української армії, яка не спочине, поки не закріпить меж і повної безпеки Української Держави.
І тому усі ми повинні постійно виявляти чесноти доброго жовніра, бути карними і слухняними супроти своєї влади, бути в кожній хвилині готовими до всякої жертви з майна, сіл і життя для справи визволення.
Та перш усього будемо хотіти перемоги над ворогом і будемо вірити в перемогу українського народу.
Хай процвітає Самостійна Соборна Українська Держава.
Слава Німецькому Народови і його великому Провідникові!
