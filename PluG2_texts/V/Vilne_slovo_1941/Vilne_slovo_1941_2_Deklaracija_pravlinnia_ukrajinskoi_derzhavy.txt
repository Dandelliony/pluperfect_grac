Волею Українського Народу відновлено й проголошено Українську Незалежну Державу у звільненому, наслідком перемоги німецької збройної сили, місті Львові. Українська Держава має свою тисячолітню традицію. Останньою історичною формою Незалежної Української Державности була Українська Держава в 1917 — 1920 рр., визнана урядами Австрії, Німеччини й інших осередніх держав, які заключили з Українською Державою союз у мировому договорі в Бересті.
Формально існувала Українська Держава і досі у формі Союзної Радянської Республіки. Фактично, однак, вона не була незалежна й не мала в собі українського змісту та не відповідала волі й бажанню Українського Народу.
Сьогодні Український Нарід відбудовує на руїнах московської тюрми народів свою справжню незалежну державність, нав’язуючи до давньої, тисячолітньої традиції, а зокрема до міждержавного акту, доконаного в Бересті в 1918 році.
Акт відновлення Української державности, проголошений дня 30 червня 1941 р. у Львові на зборах українського громадянства, походить з волі цілого Українського Народу.
Безпосереднім виказником цього акту й усіх наших змагань була й є Організація Українських Націоналістів під проводом Степана Бандери. Вона провадила під час польської й московсько- більшовицької окупації революційну боротьбу за визволення українського народу й відбудування Української державности на основах правдивої незалежности й суверенности в протиставленні до нереальної фікції Радянської Союзної Державности.
Боротьбу цю провадить Український Нарід під проводом О. У. Н. та її провідника Степана Бендери дальше там, де ще сьогодні стоїть ворожа совітська влада й її війська. У тій боротьбі складала й складає О. У. Н. безконечні гекатомби жертв.
Там знову, де вже українська територія звільнена у наслідок воєнних дій славної Німецької Армії від ворожої окупації, Організація Українських Націоналістів приступила негайно до перебудови цілого життя, опертого досі на фікції радянської державности, що була тільки формою поневолення, — на основах правдивої свободи й державної суверенности України.
Довершення цього великого історичного діла є висловом бажань і довголітньої боротьби цілого Українського Народу, в якій він положив безконечну кількість кривавих жертв.
Нова Українська Держава, базуючися на повній суверенності своєї влади, стає добровільно в рямці нового ладу Европи, який творить великий вождь Німецької Армії й Німецького Нкароду Адольф Гітлєр.
Ми мали змогу доконати акту відновлення нашої державности саме завдяки перемогам славної Німецької Армії, яка під проводом свого великого вождя вийшла на боротьбу за цей новий лад.
Виходячи з цієї основи, нав’язуючи дальше до міждержавного акту в Бересті з 1918 року, до почувань найглибшої приязни, які має український загал у відношенні до Німецької Армії та світоглядових й ідеольогічних заложень Українського Революційного Націоналізму, нова Українська Держава і її влада стають у процес будівництва нового ладу в Европі й у цілому світі, за який розпочали боротьбу найбільші провідні мужі й народи нашої доби, та заявляє волю і готовість взяти в цій боротьбі якнайбільш активну участь.
Ми боремося й кривавимося від самого початку у боротьбі проти марксистсько-московської потвори, бо доля судила нам бути висуненими на перший фронт на сході Европи й тому з найбільшою радістю привітали ми факт виступу до цієї боротьби також інших народів і держав, які прийшли нам в цей спосіб з найбільшою поміччю.
Отже будемо з ними дальше йти й дальше боротися.
