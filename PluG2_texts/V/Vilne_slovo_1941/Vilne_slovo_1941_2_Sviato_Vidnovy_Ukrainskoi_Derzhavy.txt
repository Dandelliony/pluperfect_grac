Волоща, 6-го липня 1941 року.
З нагоди проголошення відновлення Української Державности на всіх Українських землях Організацією Українських Націоналістів відбулося в нашому селі 6-го липня Всенародне Свято.
Пополудні о 1-ій годині відправлено молебен і посвячено З хрести. Після того відбулося свято Віднови Української Держави. О. М. Мицишин прочитав деклярацію Українського Уряду і провів присягу на вірність Богові, Українському народові й його вождеві Степанові Бандері. З промовами виступили секретар правління Іван Ничипір, Михайло Ничипір, Іван Грущак, Михайло Роменський і політичний емігрант Мирослав Лев, який сьогодні вернувся з еміграції у рідне село.
Зібраний нарід з особливим піднесенням вислухав промови своїх громадян і зобов’язався працювати для добра батьківщини і Українського народу, вступати в ряди Української Армії і боротися за новий суспільний устрій, в якому могла б свобідно розвиватися культура і наука на всіх українських просторах.
В кінці висловлено сердечну подяку любимому вождеві Організації Українських Націоналістів Степанові Бандері і великому вождеві Німецького народу Адольфові Гітлєрові.
На закінчення свята приявні відспівали Український Державний гімн.
