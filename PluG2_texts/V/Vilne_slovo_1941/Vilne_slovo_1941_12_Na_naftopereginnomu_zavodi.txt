Большевики лишили по собі сліди також на нафтоперегінному заводі ч. 1. Вибуховими матеріялами пошкоджено дестиляцію, рафінацію, збудовану ними товотярню та нотні комори, щоби «трудящі» не мали де працювати. НКВД не забуло також про українських інженерів: інж. Кобрин М., Олексишин, Рудницький опинилися в їхніх льохах і дальша їх доля не відома, а гол. інж. Середа під загрозою нагана був примушений виїхати на Схід.
Коли німецька армія вступила в Дрогобич, негайно пущено в рух найбільший в нашому басейні нафтоперегінний завод. Жаль нам лише великий, що наші інженери не могли і не можуть взяти участи у відбудові і веденні заводу. Ходять вже виразні слухи, що українські інженери-хеміки приїжджають в Дрогобич і вкоротці займуть відповідні пости. Згадати також треба, що в Дрогобичі маємо таких інженерів, але вони зайняті в управі міста, а не заводів.
Основний дестиляційний відділ пущений в рух і можемо вже постачати нафтові продукти непереможній німецькій армії. 500 робітників та службовців знайшло працю. Під оглядом національним: українців — 35%, німців — 1 %, поляків — 64%. Це процентове відношення спричинене тим, що в перших днях робітники близько проживаючі (з «кольонії», де мешкають переважно поляки) прийшли на заклик інженерів, а наші робітники були ще в той час чи то в армії, чи вертались додому, чи були зайняті організаційною роботою в місті; деякі казали, що мають ще час до праці, мовляв, треба трохи відпочити. В останніх днях наплив наших робітників стає сильнішим і є надія, що те відношення поправиться в нашу користь.
Рафінерія знаходиться під зарядом східногалицьких рафінерій, на чолі яких є майор Глекнер. Керівниками поодиноких відділів є інженери поляки, які раніше тут працювали. Не всі з них хочуть зрозуміти, що тепер рік 1941, а не 1938. При подаванні до затвердження директорові лист принятих робітників не вповні узгляднюється число кваліфікованих українських робітників, щоб зберегти стан з перед 1939 року. Інж. Краєвський заявляє одному зі службовців, що совітські закони перестали зобов’язувати, отже обов’язують лиш польські закони. Упр. «Дросу», п. Бараніч, не респектує заряджень заряду рафінерій і звільняє з роботи робітників, прийнятих тим же зарядом, як це мало місце з п. Сиротою.
Думаю, що згідно з заявою польської репрезентації про льояльну поведінку такі і подібні випадки самочинно зліквідуються.
Зараз йдуть дальші роботи над підготовкою до урухомлення решти установок, щоб завод працював на всю потугу.
