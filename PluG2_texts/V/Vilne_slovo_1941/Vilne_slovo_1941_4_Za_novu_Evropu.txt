Кожний день війни приносить Німеччині не тільки заслужені перемоги на полях бою проти червоної армії та проти Англії, але також дальші політичні успіхи, яких цінність виявиться вповні щойно по закінченню воєнних дій.
Організуючи війну проти Німеччини, Англія зуміла з’єднати всі більші і менші народи Европи, які були зацікавлені в тому, щоб обороняти політичний лад, створений і закріплений несправедливим версальським диктатом. Цим диктатом відібрано право самовизначення українцям, словакам і хорватам, закріплено ним московську червону тюрму народів, відібрано в Німеччини Ельзацію і кольонії, закріплено стан неволі і визиску в англійських, французьких, бельгійських та голяндських кольоніях.
Англія об’єднала всі «посідаючі» народи проти Німеччини та її плянів — побудувати нову Европу на нових основах, на свободі усіх народів та на новому поділі позаевропейського майна Европи.
Очевидно, Англія, як звичайно, не думала і цю війну вести своїми власними силами, але задумала використати і справді використовувала до цього усі від неї залежні народи. Для заохоти давала свої славнозвісні гарантії всім, хто хотів і не хотів. На перший огонь пішла Польща. Не дістала вона ніякої допомоги від Англії і була вмить розторощена. На чергу прийшла Франція, якій Англія дещо допомагала, але тільки до рішаючої хвилини, а тоді, коли Франція найбільше потребувала допомоги, Англія цинічно заявила, що мусить думати про себе. Як найбільшим успіхом своєї акції проти Німеччини, прославилася англійська армія втечею своїх недобитків спід Дюнкерка. Для добра Англії, без сліду якоїнебудь допомоги з її боку, втратили державну незалежність Бельгія, Голяндія, Данія, а далі Норвегія, в якій Англія уважала конечним бодай пробувати збройно протистояти Німеччині. Та це ще не всі жертви англійської перфідії. На чергу прийшла ще Сербія та Греція з відомим вислідом. І врешті Англія, яка ще в Греції ховалася за спинами своїх союзників, стала в Єгипті і на Креті віч-на-віч з Німеччиною. Очевидно, зазнала Англія сили німецької зброї також і в себе дома. За нічні напади англійського летунства на безборонні німецькі міста, коли просьба німецьких матерів і жінок до англійської королеви припинити вбивство безборонної цивільної людности Німеччини осталась без успіху, заповів Гітлєр знищення англійських міст. Заповідь вождя точно і грунтовно виконала повітряна фльота Німеччини. Сьогодні Англія зруйнована з повітря так, як ніколи ще жоден край не був знищений. Також її морська фльота не має вже навіть половини передвоєнного складу.
В цьому місяці вже 13-й мільйон тоннажу бритийської фльоти чекає на свою чергу знищення.
Півтора року безнастанно дрожить Англія в очікуванні на німецький наступ на її територію. Але Німеччина має покищо іншу роботу. Англія мусить ще дещо почекати, поки Німеччина не закінчить своїх дій проти останнього вже «союзника» Англії — червоної Москви, яка протягом 22 місяців приготовлялася до нападу на Німеччину. Але недовго прийдеться Англії ждати, бо і цей найбільш надійний союзник вже лежить горілиць на землі перед німецьким жовніром, який підняв вже багнет для останнього удару.
Такий воєнний балянс мілітарної акції Англії, веденої чужими руками та на чужий риск.
А балянс Німеччини?
Подолані всі противники, переможені майже виключно власними силами німецького народу, знищені з дуже невеликими власними втратами так, що сьогодні німецька армія, яка має ще перед собою воюючого, але вже розбитого і здеморалізованого ворога, є могутніша і грізніша, ніж була колинебудь досі.
