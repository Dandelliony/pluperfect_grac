Дня 4. липня 1941, з самого ранку зачали збиратись люди на площі біля церкви св. Спаса при Стрийській вулиці.
Похорон кількох десятків невинних жертв більшовицького терору заповіджено на 10 год. ранку.
Та зайшла непередбачена перешкода. В останній хвилі відкрито ще одну приховану могилу на жидівському кладовищі, тому треба було і звідти забрати покійників, щоб разом поховати їх в одній спільній могилі.
З цієї причини відложено похорон на 3 годину попол. Вже на кілька годин до початку похорону залягли непроглядні маси народу великий цвинтар Св. Спаської церкви. Настрій у зібраних строго святковий. Маєстат смерти, велич жертви, складаної на престолі відродженої Батьківщини, з’єдинив серця всіх учасників того сумного торжества.
В похоронному обряді взяли участь побіч українських духовників і польські священники та чимало поляків, що прийшли вшанувати пам’ять погибших братів.
Виголошені промови достроєні до незвичайної події. О. дек. Канда, що сам чудом спасся від більшовицьких катів, зазначив у своїм прощальнім слові, що таких похоронів не бачив наш народ вже довгі століття. Ані напад Боголюбського, ні татарське лихоліття, ні пізніші боротьби не брали стільки жертв.
Там боровся воїн з воїном, йшла зброя на зброю, а ту трусливий червоний кат вимордовував поголовно цвіт народу, його інтелігенцію, найкращих синів і дочок народу.
Останні події, це була голгота українського народу. Московський кат розіпняв на хрест вибрані жертви. Та з крови тих жертв виросла наша воля, воскресла Україна!
Геройська німецька армія з іменем божим на устах прийшла нам в допомогу в останню найважчу годину.
Командант міста, майор Бертам, складаючи вінок, сказав:
В імені німецької збройної сили складаю вінок на могилі синів і дочок українського народу, замордованих більшовиками.
Кров цих неповинних жертв, що зросила рідну українську землю, не поплила намарно. Із неї виросла вільна, незалежна Україна.
Німецька армія, яка визволила західно-українські землі з більшовицького ярма, піде непереможно далі і допоможе розбудувати Українську Державу на всіх її просторах. Запевняю вас, що більшовизм ніколи не верне до Вас, бо сильна німецька армія взяла в свою кріпку оборону братній український народ.
Від Національної Ради міста Дрогобича попрощав Героїв др. Пацлавський, а від О. У , Н. Николяк. Промову голови Над. Ради подаємо на окремому місці.
