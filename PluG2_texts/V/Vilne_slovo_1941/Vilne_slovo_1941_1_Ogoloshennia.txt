Населенню Дрогобича подається до відома слідуюче:
1) 3 днем 1 липня 1941 повстала в Дрогобичі постійна Команда міста: вона міститься часово в готелі «Европа» на ринку й незабаром місце її осідку буде зазначене вивісками.
2) Команда міста дбає про безумовний спокій і лад на просторі міста; вона ніяким чином не допустить до якихнебудь насильств. Хто плюндрує склепи, приватні помешкання або опущені доми, буде розстріляний (гляди попереднє оголошення).
3) Українська Допоміжна Поліція є допоміжним органом Команди міста в службі безпеки; вона не має виконавчої сили. Її членів пізнається по посвідках і опечатаних опасках. Їй треба безумовно підчинитися, спротив буде покараний. Відповідальним керівником є поручник резерви Зуляк.
4) Хто постійно не мешкає в Дрогобичі, має негайно опустити місто. Харчі (молоко, городовину і т. д.) постачає, як і до цієї пори, околиця.
5) Всякі заведення постачання повинні бути негайно пущені в рух.
6) Якенебудь підвищування цін заборонене і буде строго каране; обіговим грошем лишається карбованець (рубель) і німецькі Д. К. К. К. (Державні Кредитові Касові Квитки). Одна марка рівна 10 карбованцям.
7) Впорядкування всіх господарських питань є завданням Українського Допоміжного комітету. Відповідальним керівником є адвокат Др Пацлавський.
8) Українська Допоміжна Поліція уповноважена подбати про повну віддачу зброї і муніції. Місце віддачі: Народний Дім, Театральна площа. Зброю і муніцію здається за посвідкою. Поліція безпеки має її зберігати і передати за списком Команді міста.
9) Ходити по вулицях і площах між 21 і 5 годиною за німецьким літнім часом без окремої посвідки забороняється.
