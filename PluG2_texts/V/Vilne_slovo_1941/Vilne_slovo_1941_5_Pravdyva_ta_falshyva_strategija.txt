Сучасна війна, викликана англійцями, сталась нині дужанням двох світоглядів: це вирішальна боротьба між націонал-соціялізмом і міжнародною потугою гроша, на боці котрої знаходяться не лише т. з. демократії, але також большевицькі можновладці.
Коли Німеччина розгромила Польщу, вмішався, як відомо, Сталін, зажадав східної половини Польщі, прилучив до Совітського Союзу три балтийські держави та забрав у ромун Бесарабію. Він спровокував війну з Фінляндією і приневолив її відступити дуже важну під стратегічним оглядом полосу над східним і полуднево-східним фінським кордоном разом з твердинею Ганке над Фінською затокою. Від осени 1939 року Совітський Союз посилав дивізію за дивізією, найкраще і наймодерніше озброєні війська, на свій західний кордон, вдесятеро збільшив за неповні два роки кількість летовищ вздовж цілого фронту від Бесарабії по Естонію. Не зважаючи на всякі брехливі спростування та заперечення, ніщо інше, як вище приведені факти, не є кращим доказом замислу большевиків негайно напасти на Німеччину.
Німеччина мусіла зносити большевицькі вимушення, щоб у боротьбі з західними державами мати забезпечені плечі. Однак, вже з приводу балканської війни Фірер почав повільно підсилювати оборонний фронт на східному кордоні.
Коли німецька служба безпеки точно устійнила простори й сили большевицької концентрації, Фірер почав протидіяти після закінчення походу на Балкани; нападницькі пляни совітів випередив він на кілька тижнів. Дня 22 червня вдарили німецькі війська зовсім неочікувано й несподівано на совітські армії, які заєдно ще збиралися; німецька повітряна зброя рівночасно спустошувала й змітала совітські винищувачі, руйнувала переповнені совітськими літаками летовища, розбивала дороги й залізниці концентраційного поля й слала смерть та загладу масам військ.
Геніяльна стратегія Фірера, ідеальний, в багатьох боях випробований вишкіл і озброєння німецьких жовнірів, жвавість нападу, гнучкість німецьких видів нападу, велика охота до дії з власної ініціятиви, властива всім провідникам ударної частки включно, перевищали і перевищують противника на ціле небо. Дійсно розтрощуючі успіхи — відомі. Вони є новими зразковими прикладами нищівної стратегії. Доля багатьох большевицьких дивізій, як також великої частини большевицької повітряної зброї, є майже припечатана. Одні лиш величезні бої зведені з ворогом, замкнутим з усіх боків від Білостоку по Мінськ, увінчались перемогою, в порівнянні з якою перемога під Таненбергом (1914 р.) під оглядом кривавих втрат ворога, кількости полонених і добичі в гарматах і панцерних возах являється незначною сутичкою. Большевики завертають на схід, оскільки їх не окружили. Але дороги й залізниці, розбиті німецькою повітряною зброєю, зупиняють їх, а наші моторизовані частини заєдно випереджують утікаючі маси, відтинають їм дорогу до відвороту і наново окружають їх при співпраці дивізій піхоти, що йдуть ззаду. Усякий комунікаційний зв’язок переривають літаки та далеко висунені моторизовані війська, а большевицькі маршали, стратегічних і тактичних здібностей яких не можна зіставляти з досвідченими у війні німецькими вождями, ледве чи зможуть переслати свої вказівки й накази розбитим арміям. Провід цих армій ще не дав доказів, що він став гнучкішим і навчився швидше рішитись, ніж у всесвітній війні. Лиш одно совіти переняли з німецької тактики: вживати панцерної зброї як ударної, чого не зуміли в багатьох випадках зробити французи.
Большевицькі панцерні з’єднання намагалися розірвати замкнений навколо них перстень. З’єднаннями панцерників, стягненими з інших місць, вдаряли вони у відкритий бік німецьких маршових кольон, де лиш була до цього нагода. Але навіть така тактика не мала вирішального впливу.
Сталін намагається потішити себе надією, що Німецьку Армію спіткає доля Наполеона та що величезні простори країни врятують її перед повним знищенням, як це було під час всесвітньої війни. Та Фірер вибрав зовсім новий шлях, якого не можна порівнювати з тактикою світової війни. Тоді західний фронт в’язав величезні сили німецького війська, тоді не було ще моторизованих військ, модерної повітряної зброї, ні модерних споруд зв’язку. З тієї причини немає основ порівнювати теперішнє дужання з часами Наполеона.
Большевики, які стрімголов тікали, сподівалися, що їх врятує лінія Сталіна, яка тягнеться від Одеси до Ленінграда та що їм удасться за тією лінією перегрупуватися до оборони. Але на це не мали вони часу. Німецькі моторизовані частини зайняли цю лінію над Дніпром на схід від Мінська раніше від них, а в інших місцях займуть її рівночасно або безпосередньо по них. Те, що з розбитих військових мас 160 большевицьких дивізій зможе схоронитися за лінію Сталіна, і ті війська, що там вже були, ледве чи можна буде вжити до нових, до однієї мети спрямованих воєнних дій. Коли в наслідок швидкости, з якою розгортаються події війни з большевиками, не можна ще нічого сказати про большевицьку тактику, то вже тепер треба признати, що в багатьох місцях ворог боровся надзвичайно завзято. Він видержував в укріпленнях до останнього чоловіка, може не так з особистої відваги, як радше тому, що там його замкнули політруки. З другого боку, ворог стріляв також з дерев і з румовищ домів, за що треба винуватити Сталіна, який, мабуть, більше надії покладає на поодиноких людей — партизан, ніж на великі з’єднання. Сталін старається також розбурхати найнижчі інстинкти населення, коли він очікує від них самовбивчого знищення жнива.
Наразі, в наслідок відірваности Совітського Союзу від решти світу, годі — за винятком України й прибалтийських держав — ствердити, скільки большевиків бореться щиро з переконанням до большевизму, а скільки їх воліло б радше нині, ніж завтра, скинути з себе большевицький примус. Але саме та відрізаність від окружаючого світу дозволяє зрозуміти, що большевики мають що скривати. Подія, що недавно під Мінськом 72000 чоловік перебігли на німецький бік, пострілявши своїх політруків, голосно кричить проти большевизму. А, навпаки, Фірер знає, що за нього і за створену ним Велико-німецьку Державу кожний німець готов віддати своє життя.
