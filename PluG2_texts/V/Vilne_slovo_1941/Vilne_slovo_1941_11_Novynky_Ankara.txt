Анкара, 29. VII. За відомостями, що надходять з СССР, в містах Поволжя спостерігається жахливе перенаселення в наслідок утечі сюди величезної кількости населення з Москви і інших міст. Люди буквально живуть на вулицях. Хлів або будьяка найгірша будова вважається за першорядне помешкання, про яке доводиться лише мріяти.
Гельсінки, 29. VII. Фінляндське міністерство закордонних справ оголосило сьогодні повідомлення, в якому говориться: Зважаючи на те, що Англія всякими засобами порушує фінляндське торгове судноплавство, виступає вороже проти фінляндської держави і вклала договір з СССР, з яким Фінляндія є в стані війни, про спільну боротьбу проти Німеччини, Фінляндія вважає за неможливе провадити з Англією нормальні дипльоматичні відносини і відкликає свою дипльоматичну місію з Англії та разом з тим поставила вимогу відкликати англійську дипльоматичну місію з Гельсінок.
Стамбул, 29. VII. Вісти з Совітів, які надходять сюди від приїжджих, з газет і по радіо, стверджують нечуваний заколот і дезорганізацію в Большевії, чого наявним доказом є відозва совітської військової команди, яка оголошує гострі репресії проти шпіонів, диверсантів і дезертирів.
Берлін, 29. VII. Після відчинення залізних панцерних кас, які большевики залишили в Луцьку, знайдено важливі військово-політичні документи, з яких виходить, що большевики мали грунтовно опрацьований плян нападу на Німеччину.
Берлін, 30. VII. Генерал-губернатор Сербії ген. Шредер помер в наслідок ран, нанесених в червні ц. р. в летунському випадку. Його наслідником іменований ген. Данкеман.
Рим, 30. VII. Муссоліні виїхав до Мантуї, щоб особисто попрощати відділи італійців-добровольців, що виряжаються на большевицький фронт.
