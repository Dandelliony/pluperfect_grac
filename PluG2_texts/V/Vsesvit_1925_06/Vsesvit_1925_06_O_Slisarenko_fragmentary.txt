--- У ЗАТИШКУ.
Гуральня гордовито, як храм, піднесла димаря до хмар і з призирством дивиться на приплесканий до землі будинок школи. Так певно дивиться жирафа з височини своєї довгої шиї на вбогу черепаху. Школа стара й ветха. Колись вона була робітничою казармою, а як не став пан держати постійних робітників, а старий будинок казарми був придатній хіба лише на дрова, заворушились у панській душі честолюбні наміри, здійснити які не багато коштувало.
Одним словом ціною двох сажнів трухлявих дров зажив пан слави діяча та благодійника освіти народньої.
З великою пишнотою будинка було подаровано земству на школу. З цього приводу багато було випито та з'їдено, а ще більше довелося земству витратитись на ремонт будинку. З того часу, в пишному стилі кажучи, темне царство Бахуса пронизав промінь освіти, але був він немічний та блідний і гуральня ні на крихту не збавила свого договору.
Навпаки, димар її зробився немов вищий і коли раніш не сягав до хмар, то зараз гордий вчинком свого пана, мішав свій дим з хмарами, приємно лоскочучи божі ніздри алькоголіними випарами.
Хіба могла конкурувати в такому ділі школа, навіть висунувши рекордсменом Онуфрія Петровича Лопатку - ? Ні! Лопатка не поступився-б перед гуральнею по части алькогольних пахощів, але пахощі його були так би мовити, призначені для земних сфер, а не для небесних.
Лопатка був учителем в цій школі з перших днів існування її. Його сивий піс на сто відсотків виправдував близьке сусідство з гуральнею, а вдавлене чоло, що гарантувало од жодних крамольних думок, було причиною призначення Лопатки за вчителя в маєток. Доброчинність та богобоязненність були основними рисами Лопатчиної вдачи до революції, як же спочатку революції ці риси стали не модні, а до того-ж і випить не було чого, Лопатка цілими днями гриз свою жінку, довготелезу Агафію Павлівну, сбтяжену численними нащадками од 3 місяців до 15 років віку включно.
Коли од гуральні пройти через панську садибу та столітній парк дійдеш до села Корецького. Через це й гуральня зветься Корецькою. Корецьке—глухе поліське село, в якому за сім років школу скінчило лише чотирі хлопці.,.. Салдати зреволюціоновані на фронтах, повертаючи до Корецького, не могли сколихнути пасивности глухого поліського села. Вони, як гармані знаряди в болоті заглухали у нетрях трясовини. .
Ходячою алегорією села був дід Хведь глухий і підсліпуватий, що за старою звичкою охороняв гуральню й школу. За працю йому ніхто нічого от вже три роки не платив але він віри в, що пан повернеться і заплатить йому одразу.
Онуфрій Петровичжив з дідом
Хведєм у будунку школи, а другий вчитель Йосип Іванович Петренко мешкав у бувшій панській конторі. Петренка вже з рік, як прислали з центру не то з народньої управи, не то з ревкому. Яка тоді була влада в маєтку—не пам'ятають.
Оселився новий вчитель в будинку на отшибі, цілими днями лежав і читав книжки з панської бібліотеки, які лишилися нескурені через якийсь щасливий випадок.
Инколи Петренко ходив на село, инколи до нього приходили хлопці і Лопатка одразу оцінив свого колегу, як особу босяцйкого пошибу, з якою не варт товаришувати порядній людині.
Цей погляд на нового вчителя цілковито поділяв бувший винокур Владислав Владиславович Шпон, людина огрядна, як сорокавідерна бочка з перевернутим глечиком замісць голови. У ІІІпона одна нога була на колодянці і що-разу грузла в землю, як винокур реготом трусив своє засмальцоване черево. А причин для реготу Шпон не дуже й шукав.
Майже що-вечора мешканці маєтку сходились біля школи, частували один одного тютюном власного виробу і, передавши всі новини, переходили до дебатів.
Лопатка був тієї думки, що найкраще демократична республіка з гетьманом, або королем на чолі, а Петренко одстоював більшовиків, але не не московських, а українських. Шпон участь в дебатах приймав своїм реготом і пореготавшись до схочу, йшов собі спати. Маєток коло гуральні з якихось причин не було розбито підчас революції і він стояв високою мумією, загортаючи трухляві ребра в зелений саван панського парку та великого овочевого саду. Парк своїми липами заманював невибагливих полічуків перспективами нових личаків. З цього приводу Лопатка сварився: — До чого некультурність!... це чорт зна що! обдержи живцем дерево. За це розстрілювати мало!... А дід Хведь, зрозумівши про що мова мовиться, бурчав: А на моє умлєніє, коли в чоловека пасталів нєту, так хай дере на здоров'я... А помовчавши, в тоні глибокодумному додавав: Шкіра сильно дорога... У школі зимою відбувалося навчання, але мляво, «як мокре горить», бо Лопатка їздив кудись спекулювати жінчиними коточками та власними старими штанами. Ці торговельні операції і були матеріяльною базою його існування.
Петренкгві спекулювати не було чим, проте він часто зникав днів на два, на три. прийшовши додому, купував мішок картоплі і жизився нею до нової одлучки. Куди ходив, добував Петренко, ніхто не знав, а сам він нікому про це не говорив. Шпон і Лопатка врешті прийшли до думки, що Петренко агент якоїсь партії, може навіть чекіст, приставлений доглядати за ними, тому розмовляли з ним обережно, а в суперечці, нападаючи на Петренко, хвалили існуючу владу.
Шпон нікуди не їздив, сидів дома, маючи власні корови, свині, птицю та економку Настю, що перейшла до нього по праву спадкоємства од пана. Крім того сусідня сільська громада доручила йому доглядати бувшого папського, а тепер громадського бугая. Цей бугай на ім'я Нерон, був предметом шпонового закохання. І як приводили селяни своїх миршавих корівок до бугая, Шпон з задоволенням ляпав себе по череву, од сміху дригав колодяшкою і неодмінно казав: А все-ж наше зверху! Го-го—го!...
Революція старанно обминала впродовж трьох років і Корецьку гуральню з маєтком і сіре поліське село Корецьке. За три - роки нічого не змінилося і можна було подумати, що старі порядки не розтрощено і викинуто на смітник, а лише чинність їх на який час припинена.
Староста сільський Максим Тюхтій, як і три роки назад, скликав селян на сход до зборні, по неділях після обідні, пив чай у сусіднього приходського попа Михайла, а як заїздили до Коряцького військові частини за підводами, Тюхтій з мальовничим адміністраційним, патосом лупцював своїм старорежимним костуром односельчан, що уникали від поїздок .у підводи. За це він мав завжди подяку військових, незалежно від їх політичної приналежности.
Під знаком припинення, а не руйнування старого ладу непомітно про шкандибали три. роки, а за ці три роки було дві події, що одзначили хід історії. Перша, коли ділили дві тисячі десятин панської землі. Друга, як пішли корецькі хлопці гетьмана вигонити та й поробились більшовиками. Цим тільки й одзнаменувалась вся революція якої, поправді, в Корецькому не було, а прислали її готовеньку через волость із центру... Хлопці, пішовши на гетьмана, не повернулись, так само, як і попович Гриша, що зорганізував їх. Тільки через людей дізнався піп, що його Гриша перейшов до більшовиків. Кожної служби поминає з того часу піп „блудного раба воїна Григорія" та молиться про „навернення на путі праведні" його.
В маєтку різно ставились до подій. Лопатка мовчав і тільки збільшив порцію лайки на адресу жінки. Петренко, що весь час шептався з поповичем та хлопцями, не пішов чомусь з ними, а Шпон обережно підходив: А я д мав, що й ви підете... Я-б і сам пішов та нога... -- Ні. муркав Петренко, а що „ні‘„ не пояснював. Потім шпон казав Лопатці: Не сколихнулось Корецьке і підчас деникінського наступу. Біла армія не дійшла до нього верст за п'ятьдесят і таємні мріі обережного Лопатки так і не справилися. А в двацятому році, як наступали поляки, Шпон стратив рівновагу. Казав Шпон Лопатці та Петренкові з таким взглядом, ніби він вів польську армію на Україну. Пождіть, поляки навчать, як лад встановляти. Поляки зроблять під оріх! Лопатка підтакував, а Петренко, кусаючи вуса, буркав сердито: - Буде й полякам те, що німцям було. Битимемо, а пір'я летітиме... Шпонові жирні очі бігали, як роздратовані миші: Ви, пане Петренко, придержали-б язика, щоб не довелося прикуеювати згодом! Шпон увіходив у ролю представника пануючої наці . Так? А хто нещодавно казав, що більшовики молодці? Га? Для дурнів було казано! Шпон почервонів од хвилювання. Ах, ти, пшаче опудало! Шпон стрибнув до Петренка на своїй колодянці й певно упав би.
коли-б його не підхопив Лопатка. Заспокойтесь, Владиславе-Владиславовичу, охота зв'язуватись з цим хуліганом .. Плюйте .. Нашептував Лопатк  Шпонові, ведучи його до.хати. З того часу Петренка обминали. Віч на-віч Лопатка говорив Шпонові, мрійливо підводячи очі: Ех, і вип'єм же ми з паном, згадавши старі добрі часи! І дозго, і нудно розповідав, хто в його роду був поляком.- Буде це Польща, а не Україна! По Дніпро одійде під Польщу,— майже з дитячою радістю повторював Шпон. Про Петренка не згадували. Одного разу, як мешканці маєтку спали по обіді і тільки Лопатчиха воювала з непокірливим плем'ям своїх синів та дочок, до гуральні підійшов отець Михайло і Тюхтій: Добридень Агафія Павлівно! доброчинно привітався отець Михайло. Трясця вам у печінки! Ідолова дітвора!., чисто весь город запаскудили... Піп вдруге привітався: На цей раз Агафія Павлівна почула і одразу змінила роздратований вираз на привітний: Добридень, батюшко! Ви пробачте мене, так клята дітвора сердить, так сердить... — На те вона й дітвора. Подав голос а Тюхтій.—Ви краще викличте до нас Онуфрія Петровича. Та заходьте-ж до хати... Ні, ми тут підождемо. Ми з пап-отцем не надовго й по ділу. Вийшов заспаний Лопатка, покликали ще Петренка і з виглядом людей, що затіяли державну змову, пішли всі четверо до порожньої
шкільної аудитори. Панове, я маю до всіх вас пильну справу, дуже важне діло... Почав піп і замовк. Всі очікували на дальші слова. Прокашлявшись, піп виклав причину своєї візити. Поляки наближаються й жорстоко карають не тільки більшовиків, а й їхніх родичів. У попа син більшовик, а у Тюхтія так само, а про Петренка й говорити нема чого. Всі говорять, що він сам більшовик. Та й про Лопатку кажуть, що він допамогав селянам землю панську розміряти, а за це може сильно вгоріти! Часи такі, панове, що суду правого не жди, якщо—розстріл... Закінчив панотець свою промову з сумом у голосі. „Через сина в динце стукає, чорт приватній", думав Петренко. У відношенні політичної благонадійности він був найбезнадійніший. Він твердо знав, що поляки його не помилують, а тому не мав навіть охоти вишукувати спосіб легалізуватись при поляках. Тюхтій мав сина в більшовиках і дуже тішився думкою, що не в нього одного таке нещастя, а навіть і в такої людини, як „батюшка". Піп же найдужче боявся, що поляки-католіки будуть мати сина за причепку до православного попа. Що-ж ви робить думаєте, отець Михайло? запитав Петренко.
А я думаю, що треба нам зустріти польсько-українське військо з корогвами-святощами, хлібом-сіллю та з дзвоном церковним, а для цього треба нам умовитись.... Так, так!, запобігливо піддакував Тюхтій. Лопатка і Петренко якийсь час мовчали. Перший заговорив Лопатка, висякавши червоного носа у хустку непевного коліру. Воно так то так, а як після поляків знов більшовики прийдуть? Це питання повисло на мовчанці присутніх. Петренко нахнюпив білі брови й думав. Тюхтій колупав костуром підлогу, а піп дивився у вікно на горобців, що безтурботно вовтузились на бузоному кущі. Плювать мені на поляків, я сьогодні у повстанці йду! Сердито буркнув Петренко. Хід думок у отця Михайла, під впливом цих слів, круто змінився. А що коли цей Петренко справді більшовик... та, коли поляки не вдержаться? Одвівши очі од вікна, він дипломатично відступив од своєї пропозиції: Звичайно, панове, поляків можна булоб зустрічати з почестями за для того, щоб, вони не катували селян, але я не настоюю... Так, так! Хитав головою Тюхтій. А я так думаю, що краще сидіти нам усім по хатах і не рипатись!. Це рештки не пропитого здорового глузду взяли гору в лопатчиній голові. Питання було вичерпано. Умовившись захищати один одного, як до чого дійдеться, нарада розійшлась. На дворі отець Михайло, взявши під лікоть Лопатку шепотом казав: Ви, Онуфріє Петровичу попрохайте Шпона, щоб він замовив своє слово. Він же поляк. Петренка на другий день в маєтку вже не було. Він пішов, захватавши свою торбу і ні з ким не попрощавшись.
Десь з північного сходу далекі гармати гепали, немов ступи обрушуючи просо. А дні проходили Тривожно і по новому напруженні. Раз приніс Тюхтій чутку, що в десяти верстах зупинилося більшовицьке військо. Відступають. Про Петренка казав, що той був на селі й подався з десятком корецьких хлопців на Чернечу Оболонь. Кажуть поляків будуть бити. На обіді наступного дню прибули квартир'єри і крейдою списали всі двері в маєтку. Тут тобі штаб, тут тобі команда розвідки, а далі роти, батареї, ескадрони... Шпон не виходив з хати, аж доки не прийшла пора по господарству поратись. Надів драні штани на живу ногу, а колодянку любовно оголи-, як талісман проти злого більшовицького духу...
На дворі димилися вже походні кухні. Прибув штаб і розташовувався в бувшому панському будинку... Двір оживав, що далі-більше. Шпон пішов напоїти Нерона. Кілька червоноармійців оглядали бугая, лапали його і сміялись. Удосвіта з маєтку рушали червоні частин, лишивши по собі купи попіл у там, де стояли похідні кухні, шматки соломи та неприбрані кендюхи Нерона. Два дні нікого не було. На третій до маєтку заскочило з півста польської кінноти.
Перед цим Лопатка й Шпон розмовляли на ганку коло школи: розмова не одходила далеко од забитого Нерона. Коли-б не не нога, сам би пішов бити цих вошопрудів!.. Шпон за ці два дні схуд, але зараз очікування своїх бадьорило його. Забачивши, кіннотчиків, він побіг їм на зустріч, але почув вигук: Стій, пся крев!... і зупинився... Офіцер під'їхав до Шпона, поперед наказавши підвести руки догори. Тільки вияснивши, хто такий Шпон, і наказавши обшукати його кишені, офіцер дозволив опустити руки. Ато хто - ? Більшовик? Вказав офіцер нагаем на Лопатку. Ні, пане, офіцере, то не більшовик. Більшовики втікли... Обшукати двір!.. Шпон удостоївся частувати у своїй господі пана капітана горілкою, прихованою «на всякий випадок». Від'ізджаючи, офіцер стиснув руку Шпонові. Ви, пане, якщо, сповіщайте... Після цієї візити проходили дні і тижні, а до маєтку ніхто не заїздив. Не з-руки було та й не цікаво. Але Шпон чекав, що ще хтось з „своїх* його одвідає й дочекався.
Як цвіла вже картопля, а баклажани вилискували на сонці масними ребрами, промайнула непевна чутка:— поляків б'ють, поляки відступають. Не може того бути! Тупав Шпон колодянкою і ввечорі пішов до отця Михайла.
Кажуть, Владиславе Владиславович,! сумно хитав головою піп. Кажуть ще, що ваш Петренк» на Чернечій Оболоні босоту збирає—проти поляків...
Отця Михайла за поляків не чіпали, так само, як і Тюхтія, що сидів тут-же.
Люди накажуть,. Забаламутився народ, не знає чого йому треба. А в Корецькому тихо, поцікавився Шпон. Як на мене, то тихо, не чувати чогось такого, а от Вишнянку поляки спалили, потому коло Вирнянки у лісі двох поляків забито. .. Як на мене, так не по правді це. хоч і сволоч народ... Я пан-отче хочу пару коней та биндюга купити, то пак, виміняти на свої корови...
А це можна. Зараз кожен ладен коней здихат.сь, щоб у підводи не їздити... До дому вертався Шпон з твердим наміром їхати в Польщу. А чутка про відступ поляків була не дурна. Незабаром стало чути гарматні вибухи і з боку Дніпра і з півдня. Шпон спішно ліквідував своє господарство. Пара і новий віз стояли в сараї там, де були раніш корови та свині.
Над вечір одного дню, як збирався вже Шпон виїздити, чути стало у мастку рушничну та кулеметну стрілянину, а вночі пройшли повз маєток польські частини.
Шпон не спав цілу ніч, а ледви на світ позначилося, навантажена хура з двома людськими постатями вирушила з панського двору. Лопатка прокинувся рано. За маєтком чітко стукотів кулемет. Гашко, буди дітей та веди но швидче до льоху! Гукав він жінці, а сам похапцем одягався.
Не встигли сховатись, як над парком вибухнув гарматний набій, потім другий, третій... Кулемет замовк, а згорблені жахом постаті польських салдат перебігали в яр на протилежний бік маєтку.
У вохкому льохові Лопатчина сім'я збилась у найдальший куток і за кожним вибухом кричали діти, а Лопатка хрестив :я й втягував голову в плечі.
Незабаром у отвір дверей помітив Лопатка дим. У дворі щось горіло. Як пройшли вже лави червоних і дотлівали рештки спалених будинків та гуральні, до мастку спираючись на рушницю, и пришкандибав Петренко.
Одна нога його була без чобота, обмотана полотняним рушником, через який просякла кров.
Лопатка, блідий од жаху похапцем заносив лахи до школи. Сизий ніс йому зблід, немов намазаний крейдою. Жінка й старші діти допомагали йому.
Забачивши Петренка, Лопатка поставив мішка на землю: Що це у вас з ногою? -- Трохи поляки у лісі подряпа їй... та й болить же клята! Скривився він і с'в на мішка.
А Шпон поїхав. Не знаючи, що казати, промовив Лопатка. Петренко з легенькою посмішкою подивився на нього: Поїхав та не далеко. Під лісом з простріленою головою лежить... ляхи коло нього... Певно, поляки, однімаючи коні, пристрелили... їм швидко треба було,.. Петренко скрививсь од болю. . В цей час вибух близького грому хряснув і розлігся тисячами лун у вохкому парку... земля задріжала .. Лопатка од жаху впав
на землю, а Петренко, забувши про ранену ногу, підскочив з мішка. Над гуральні ю піднялася хмара поділу й диму. Димар спаленої гуральні звалився у яр. Коли спала курява, перевів Петренко очі на школу. Вона стала, ніби вища, а перекошені вікна і і гордовито дивилися через руіну в далечінь полів.
