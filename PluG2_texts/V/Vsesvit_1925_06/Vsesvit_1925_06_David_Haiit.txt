Українці в Москві.
З ЧЕРВОНОЇ ЗЕМЛІ 
У Свердловці студентів дуже багато. І українське земляцтво чоловіка 200 розпливається в величезному потоці молоді. З Червоних земель Харківщини, Полтавщини, Київщини, Катеринославщини прийшли сюди до Москви вчитися. І учаться довго, запопадливо більш 4-х років.. І після Свердловки розходяться по величезному СРСР.
Українське земляцтво, склавшись у гурток 21-го року, обрало зпоміж себе бюро. Секретар бюро Явтушенко — донецький шахтар. На копальнях у Горлівському районі Явтушенко з 13-ти років провчився в тяжкій школі від „загребщика" у шахтах до токаря по металу. Коли Явтушенкові минуло 24 роки, він покинув шахтарське кайло, і взяв до рук „капітал". Явтушенко — сухорлявий, молодий... на обличчі його лягла вугляна смага, що й змити неможна. Зібралися ми докупи в земляцтві для одного завдання: провадити комунізм серед усіх народностей. 
Бюро йде до цього через І культуру. Культурний розвиток І земляцтва основа роботи бюро. 1 Крім цього бюро регулює матеріальний побут земляцтва.
З України припливають до каси бюро гроші. Це стипендіятські гроші. Кожна губернія посилає стипендію за свого вихованця. Зараз Раднарком України підвищив стипендію з 10-ти карб, до 20 карб, на місяць. Коли надходять гроші, по величезних авдиторіях Свердловки, ходить уповноважений з аркушом паперу.
Стипендіят, розкладуючи кредитки, в голос розподіляє іх: Це —на книгу. Це —на театр. Оце на чай і цукор.
Але трапляється таке, що де-які губерні запізнюються присилати гроші, тоді всі гроші, що є в касі, розподіляються рівно між усіма земляками.
Культурну роботу земляцтво провадить у центральному українському клубі ім. Шевченка на Тверській.
Мало нової літератури в клубі! Мало жвавости в роботі! — кажуть земляки. Але ми развоошуємо своїх керовників. Просимо Харків — посилайте книжки, але поки що книжок надходить дуже мало.
Проте, в клубі були вже диспути, лекції, доповіді, був вечір на честь Шевченка
В лабораторії. Зрання вже в Свердловці, в кабінетах для студіювання. До кабінетів люде поприходили з копалень та заводів... Ідуть до правничого кабінету, до природничого кабінету. Учаться самі. Керовник дає тілько завдання. І потім консультація при університетських кабінетах цінує цю роботу. У кабінетах ріжні віком люде, але роблять ці люде одно діло: шлифують свою класову свідомість. Багато з комвузівських українців раніш і ніколи й не думали, що так швидко настане для них час такого корисного навчання. Вони колись
нудилися по царських тюремних казематах. Минали їх літа, минали їх весни. А навкруги було заржавіле життя.
Гордієнкові 41 рок. На обличчі його лягли вже перші зморшки, а очі молоді та веселі. Чоло високе, вдумливе.
Коли над „Україною 5-го року прогріміла вселюдна революційна буря, Гордієнко подався не до шовіністичних українських гуртків, а до більшовицької партії.
Через те, що Гордієнко змалечку працював на Миколаївському судобудівельному французькому заводі, роблючи лиття, то бачив він поруч себе таких самих, як і він робитників: приголомшених царською неволею. І зрозумів Гордієнко, що скрізь по всіх країнах на цілім світі є тілько одно лихо капітал. І від цього лиха страждає робітник — українець, росіянин і поляк.
У Свердловці, в кабінетах Гордієнко перегортує тепер важкі томи книжок, списує оливцем зшитки. У кабінетах очі Гордієнкові як завжди ясніють веселістю.
У перерві між навчанням Гордієнко сказав мені; У червні кінець моїй науці. Поїду на заводи пропагандувати, а куди поїду однаково. Як ЦК партії скаже, так і буде. Гордієнко був за військпома дивізії, був у Харкові за члена військово-революційного трибуналу збройних сил України, а зараз — Свердловець, комуністичний школяр.
Кравець Волошенко. Йому 39 років. В минулому він пройшов таку ж путь, як і Гордієнко: зазнав нелегального життя, був при війську, сидів у Петропавловській фортеці. А тепер у руці Волошенка грубий том „Капіталу 
На літніх канікулах комвузівці відпочивають мало. Влітку багато_ українского земляцтва їхало на Вкраїну до шахт на заводи. їхали вони на Лівобережжя, до Донбасу, спускалися в глибокі шахти, багато у ті шахти, де раніш самі колупали кайлом вугілля. Тепер у цих шахтах комвузівці влаштовували доповіді, провадили періодичні розмови з шахтарями.
У Свердловці були вже випуски комвузівців українців. Вони пішли на робо.у до губрадпрофів, до Пур’у, зробились секретарями кустових комітетів.
