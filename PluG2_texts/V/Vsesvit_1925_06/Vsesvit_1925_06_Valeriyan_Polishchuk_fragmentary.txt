КРАЇНА ЕЛАСТИЧНОЇ РЕАКЦІЇ 
Рококо в природі І ПОЛІТИЦІ Коли Німецький дух в зовнішньому та й внутрішньому, так би мовити, характеризується простою лінією, то Франція—це країна кривої лінії, круглої, мяхкої форми, країна де природа й економіка впливаючи на людину надала їй та її смакові гнучкої, в'юнкої і закругленої вдачі. Тому не дивно, що стиль рококо-стиль кривої лінії породила й найбільше виявила Франція. 
Тому французька буржуазія й у своєму пануванні надала таку обходнуформу своєї кривої душі, що носить назву демократизму, у протилежність прямілінійности німецького поліцейського чобота, про якого ми писали раніш.
Бананові шкурки на бульварах Парижу Коли ви йдете, по заллятих сяйвом чи то блакитно-сріблястого неба, чи то під громохкою зливою вогнів електричної реклами, по великих бульварах Парижу, ви можете побачити, що тут серед чистоти асфальту і вітрін все ж таки валяються якісь папірці, шкурки апельсин і бананів, що коштують 6—7 коп. штука і тому бідніша частина населення може собі дозволити поласувати і демократично викинути шкурки, не до кошика, а просто на вулицю, чи на бульвар. Демократизм - нічого ні вдієш. Не те що в Німеччині, де за кожний такий антидержавний вчинок злупили б три марки. Тому й не дивно, що німецький бідняк остільки привик до порядку, як кінь до шле і, що навіть розповідають анекдота про те, чому не сталась у Берліні жовтнева революція жовтні 1923 року.
Чому в Німеччині не стався жовтень Повстанчий комітет дав наказ німецьким червоногвардійцям зайняти головний вокзал на Фрідріхштрасе. Ті прийшли до входу і хотіли було пройти далі розставити патрулі і т. ин. але службовець, що провіряв білети, не впустив їх, як безбілетних. Вони звернулися до каси. Касір побачивши стільки озброєних цивільних людей, думав, що то хочуть погробувати його,захлопнув дверцята каси і втік. Червоногвардійці були беспорадні, а без білетів вони не рішились пройти, бо таким чином порушився б порядок, до якого всі звикли. Наказу без білетів пройти вони не одержали,— прийшлось нісчим вертатись назад. Таким чином не одбулось захоплення вакзалу, і так далі і далі, бо не догадались, що жовтнева революція є порушення старого порядку. Це так жартували в Парижі товариші французькі комуністи. Коли ми запитала в Берліні сторонніх, як Їх подобається цей анекдот, то нам відповіли, що він має псіхологічний реальний грунт, бо ось вже не анекдот, а факти.
„Чесність з собою" в парку В Берліні в Тіргартені була якась революційна демонстрація. Тіргартен—сад з великою кількістю дуже кривих доріжок, обгорожених звичайним низеньким на чверть аршина плетінням,
за яким на газоні росте трава. Поліція кинулась на натовп демонстрантів і почала його розганяти й бити. І що ж би ви думали: німці настільки звикли до порядку, що не кинулись утікати просто через газони, а звивались по кривизні цих доріжок і таким чином попадали під удари поліції, яка теж, правду сказати, креслила кривулі так само тільки по доріжках. Зате ця псіхологічна риса дає змогу мати передовім групам пролетаріяту таку дисципліну, якої не так скоро, мабуть, досягне французьке робітництво, що загрузло в анрахосіндикалізмі, коріння якого треба шукати, крім економіки, ще й в імпульсивності натури, і в демократичній зверхній розвязаности, яку допускає французька буржуазія, щоб зменшити напорність, а брати за горло крізь замшеві рукавички. Крива лінія! Ось вона де засіла.
Дорога й викручений хребет Неначе для того, щоб тільки змучені люди прибували од нас до західніх центрів, збудовано европейську залізницю. Чи то погоня за місцем, бо вагони маленькі, чи через щось инше, але в тих вагонах можна тільки сидіти. Голова вставляється в кляпи, щоб можна було прихилитись, і от добу й дві мусили сидяче «бодрствувати» й спати, зсунеться і на хребет, зверху давит наче на хистку бадиляку, що починає спочатку нити, потім боліти, а потім не дає змоги далі їхати - і це так і в першому і в другому і в третьому класі. Є правда у першому класі ще й спальний один вагон, але там ціни тільки для міліонерів. Але все таки, коли ранок загляне у вікна і замигають мяхкі лінії французької природи і срібляні тони далів з понад Марни, - забуваєш навіть втому. Понад Марною ще й досі залишились сліди страшної війни: погорані й покопані снарядами горби, потрощені осколками до щенту ліси ще, й досі дають про себе знати кількома стовбутами знівечених дерев. Ще й досі грузи лежать од фабрик і містечок, серед яких, правда вже, виглядають і нові будинки.
. В легкому і світлому настроєві природи похаплива Марна з покаліченими горбками й знівеченим оточенням по берегах сама здається покривленим, виламаним хребетом гарного краю, який проїхався в огидливо й жорстоко збудованому вагоні імперіялізму. Проте, вже по вимощеному берегу бендюжні коні тягнуть за собою баржі, що подібні до великих пузатих мокриць - значить життя й будова йде,— поля в більшости засіяні і з протилежного берегу хлопці, як і в нас, заглядають за вудочками в глибину води. На станціях продається молоде добре вино по 7—8 коп. за літр і тільки в вагоні йде палка лайка між ельзасцем і французьким патріотом, який згадує всім відомі думки Рантьє про початок війни, не забуваючи назвати ельзасця легальним шпіоном, який працює у Франції на користь Німеччини. Обу-рення тоді доходить до краю і дає нам побачити, як не розрішила і не зможе розрішити буржуазія національного питання, не то що десь в колонії, а тут, за сотню кілометрів од Парижу.
Настрій столиці світу Парижа Вже близько столиця світу Париж. Спочатку ви їдете верстов надцать серед білих хаток одно—й двоповерхових , оточених городами
й садками, зі світлими жовтувато-червоними черепичними покрівлями; далі йдуть якись баки, --- майстерні, заводи; далі величезна кількість залізничного рухомого складу і пакгаузів за якими громадами стоять задимлені будинки - і врешті ви в центрі Парижу на вокзалі —«Гар де л'Ест». Рух на вулицях, а особливо площах, багато більший ніж в Берліні. Автомобілі иноді цілковитою безперервною масою сунуть по вулиці чи круг площі, як стада риб, коли йдуть метати ікру, або як отари залізних лобастих баранів і тільки звонками та сигналами роблять перерви на перехрестях, щоб не збивались течії, та щоб могли пройти пішоходи. Людська маса тут жвава, весела, влучно й образно говорить не помічаючи сама того. «Заховай своє фортеп'яно»—замовкни,—це тому кажуть, у кого голос як скрипіння розбитого дерева. «Баладити» вести любовні розмови і т. д. Тому не диво, що користуючись соками такого мовного грунту, французи мають найбільш тонких і дотепних, збоку фрази, письменників, як напр. Ромен Ролан в його «Кола Бреньоні», чи Франс чи Дюамель.
Людська кротовина, або метро Мабуть тому, що природа дозволяє розгорнути
вуличне життя, розвинулась і товариськість у відношеннях поміж пересічною масою французів, а звідти й те, що головна частина відпочинку, навіть праці, побачень і обідів та ин. проходить в кофе та ресторанчиках, що одною половиною своєю виходять на вулиці. І коли 12 год., чи 7 веч.,—час обіду- буквально весь Париж по ресторанах і кафе, що навіть рух на вулицях помітно зменшується, як зменшується і в метрополітень. Це підземна залізниця, що мов гніздо велетенського
крота планово розмістила свої нори під містом, не зупиняючись навіть перед тим, щоб пройти попід дном ріки Сени, чи вилізти на поверхню і мостами пробігти по-над вулицями та й знов шмигнути в підземелля на
десятки метрів. Але дивно робиться. На горі десь ідуть пароплави, сунуть баржі, далі шар землі попід яким ти в блискучому електричному сухому потягові мчиш зі швидкістю кур'єрського потягу. Правда нічого собі? Щоб то подумали коли б через пару—другу тисяч літ робили розкопки? А коли несподівано крапне дощ, то більша половина люду з вулиць Парижу шмигне зразу в підземельні залі й коридори метрополітена, мов ховрашки при наближенні ворога. Багато мілійонів люду перевозить за рік метрополітен—(скорочено- метро, або як ми шуткували—Дмитро) в тому величезному місті, де в межах старого кріпосного кола нараховується більше трьох мільйонів', а до нього вже поприростали цілі міста, як Версаль і взагалі цілий Сенський департамент, де разом нароховується коло 8 мільйонів, це б то—одне місто чверть Франції'.
Будівельне чудо Ейфеля. І дійсно, коли вилізти на Ейфелеву башту то радіусом в десятки кілометрів аж до самого обрію ідуть дома, що далі здаються, насипаною купою жовтових деревляних кубиків, якими граються діти, а через них перекочуються хмари фабричних домів. Тільки срібляна Сена пересікає блискаючи багряним металом на сонці, це гіганське скупчення людських гнізд, звідки витикаються серед невидимих площ готичні чи инші храми палаци, арка Наполеона і т. ин. І як стержень будівельного генія, легким зльотом біжить аж на третину верстви під хмару та сама башта Ейфеля, що й досі є навищою в світі. Помітна велика кількість скульптури на вільному повітрі, на кожній площі, вулиці а то й будинку. Не дивно, що тут родився Роден.
Ввіз поляків-робітників, діти й любовники
Кидається в вічі надто бзрежливе відношення до дітей. Те що немає приросту
населення, утворило зовнішню прихильність до подружжя і дитини. І коли французькому урядові приходиться турбуватись про ввіз поляків бідарів, для роботи в капальнях і на полях, (є кажуть навіть умова на що — річну іміграцію не менше як 300.000) і на фабриках, то природньо, що бурж. преса увесь час твердить, що діти є благословення боже. Але робітництво та й міщанство здебільша (для буржуїв тільки завода) не дуже спішить назбирати благословенства його,— молоді жінки й чоловіки живуть головним чином як амі (амі—коханці), бо економічний стан такий, що з дітьми та й навіть з дружиною жити дуже трудно. А через те, що жіноча праця оплачується наполовину дешевше, як чоловіча, хоч і при рівних умовах, то звичайно, жінка не може, навіть працюючи, прожити, а значить, мусить собі шукати «амі», або підробляти проституцією. В таких умовах дітей не може бути, коли добрих дві третини жіноцтва Парижу займаються проституцією. Коли на одежу заробить на посаді, то на сбід немає, або навпаки—і проста стежка підробляти тілом. Звичайно якось і заміж виходять, але з певним стажем. Тим жіноцтвом і поповнюються кадри повій, що труться в дансінгах, оздоблюють кафе й ресторани, щоб в тупому і бездмістовному ритмичному й похабному похитуванні тіла заповняти вільний час молодих людей, яким обставини не дають розумної розваги. В подальших нарисах ми заглибимось в побут і життя різних верстов населення
?
