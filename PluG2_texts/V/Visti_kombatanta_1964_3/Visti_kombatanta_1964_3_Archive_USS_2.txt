Професор штокгольського університету, один з найбільших світових учених Альфред Єнзен (Jensen), щирий прихильник Українців, перекладчик творів Коцюбинського на шведську мову для Інституту Нобля, прибув до Львова і загостив до Українських Січових Стрільців у перший день Воскресения. Шановного професора повитав Командант збірної станиці УСС у Львові д-р М. Волошин короткою1 щирою прамовою на українській і німецькій мові. Проф. Єнзен звидів приют недужих Укр. Січ. Стрільців, взяв участь у спільнім свяченім та у прийомі, уладженім українським жіноцтвом для УСС в комнатах „Укр. Бесіди” — інформував ся з великим заінтересованєм про ціле Українське Січове Військо та його командантів, і у поважній довшій промові з видимим одушевленєм заявив, що радіє і тішить ся вельми побутом між Укр. Січовими Стрільцями та що сей побут дасть йому ще сильнійшу основу у його письменних творах постояти за права українського народу. Українські Січові Стрільці — закінчив шан. проф. — дали доказ, що „die Nation leben muss, wenn sie leben will. Es leben die Ukra - iner!” (Нація мусить жити, коли вона жити хоче. Хай живуть українці! 
Про Українське Січове Військо інформували проф. Єнзена — командант збірні д-р Волошин і д-р О. Назарук, який як личний знакомий з шан. проф. з часів подорожі по Швеції заняв ся дуже щиро дорогим гостем в часі його побуту у Львові. Про інші справи інформували професора пп. д-р Овчарський нач. лікар приюта УСС у Львові, д-р Ганкевич зі Софії (Болгарія), д-р Лозинський з Відня, д-р Домбчевський з Фрайштаду, о. канонік митр, капітули Чапельський, авдітор Вітошинський і інші шановні гості, які взяли участь у „свяченім” для УСС. 
Д-р Волошин, Кмднт, в. р. 
Місцева Команда Українських Січових Стрільців у Львові, Е. ч. 539 До Боєвої Управи У. С. С. 
Львів, 27 цьвітня 1916 у Відни Пересилаєся до відома
УКРАЇНСЬКА БОЄВА УПРАВА
Прийшло 29. 4 1916, Полагод. 29. 4 1916. Ч. 2187. 
