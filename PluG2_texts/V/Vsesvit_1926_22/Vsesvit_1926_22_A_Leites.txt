ЕМІЛЬ ВЕРХАРН
До десятих роковин з дня смерти
Десять років тому, 27 листопаду під колесами потяга-експреса трагічно загинув Еміль Верхарн. Ця смерть серед «скреготу вокзалів», серед метушні натовпу, в страшних обіймах «міста-спрута» під грюкіт над-імперіялістичної війни, прозвучала майже символічно і здається якимсь актом з творів самого Верхарна.
Він помер серед тієї обстанови, яку він найкраще виспівав. Містаспрути, що висмоктують кров із збожеволілих сел, ось найулюбленіша і найголовніша тема верхарнівської поезії. Коли вийшли в світ його «Міста   —   спрути», французький критик Рсмі де-Гурмон сказав; «Це   —  замалим не землетрус у поезії». Поезія Верхарна пролунала грімко, мов той землетрус. Він загрюкотів владичними ритмами свого «верлібру» по класично-заброньонаному французькому віршу, як коваль його поем грюкав по ковадлу. Іскри його образів ненажерливих і потворних, розлітаючись на всі сторони, вславили його на цілий світ. Верхарн в поет щиро інтернаціональний і більш, ніж хто сучасний. Він не «тільки хронологічно нам близький, а й ще ближчий нам своїми темами. Його теми  —  це теми нинішнього й почасти завтрашнього дня. Коли після Жовтневого перевороту революційний театр викинуло на безрепертуарну мілину, коли всі п'єси і всі теми для декламацій здавалися допотопно-застарілими, тоді жовтневий театр і читці - декламатори радісно вхопилися за Верхарна. Він один, тільки він не постарівся в буйно-молоді дні Жовтневої Революції і тільки з його самого живився жовтневий репертуар перших років революції. Його п’єсою «Зорі» ми одсвяткували перші жовтневі роковини. Його «Повстання» і його «Бунти» декламували й інсценувалося по червоноармійських клубах. Вдасне те, що Жовтнева революція Верхарна всиновила, це   —  найкращий та найчесніший вінок на могилу поета, що завжди мріяв іти в перших лавах людства. 
Та всиновивши Верхарна, наші читачі все ж таки трохи однобоко знають цього велетня  —  одного з найбільших європейських поетів сучасности. Прямування Верхарна, як поета, не менш є цікаве, ніж його досягнення, широкознані з читців-декламаторів. Він народився року 1855 в Бельгії, у фламандському селі, недалеко Антверпену. По-над річкою Щелькою, серед ідилічного шарудіння вітрил, серед вітряків, серед туманів і дощів, під солоним повівом приморських вітрів минало його дитинство. Його малечий вік дуже запав у пам'ятку поета. Він завжди був щирий фламандець. І хоча паризькі критики-пуритани завжди ремствували на хиби його французької мови,' він неодмінно вставляв «фламандські» хиби і речення в свою французьку мову. Уже доживши до 50 років, він знову повертається після світових тем до фландрійських тем «у Маленьких легендах», «у Грузьких ланах» у «Гірляндах дня», у «Першій ніжності», Першу свою ніжність він завжди умів віддавати Фландрії, і цю першу чарівну ніжність Верхарна завжди може впізнати чутливе вухо серед вулканічних віршів, присвячених добі електрики й пари.
Вірші Верхарна-дебютанта виростали цілком під впливом фламадського мистецтва. Це були чіткі, спокійні класичні рядки, присвячені гладким рубенсівським жінкам, родючим ланам, одвислим грудям свиней. Це були теж вірші про ченців, про манастирі, про дзвоніння мертвих міст і музейних центрів Бельгії. Тільки коли Верхарну було 35 років, симфонія фабричних та паровозних гудків розбудила Верхарна від його фламандських та релігійних ідилій. Цей прокид дався в знаки поетові болючою душевною раною.
Він пише пройняту роспачем книгу віршів «Вечорі», він виспівує росп'яті вечорі, він змальовує поки ще тільки зі смутком сталеву мрію Лондона, величезний росклад колишніх відчувань, загибель вутлих установ. Дальша його книга віршів «Чорні факелі» ще більш похмура. Поет ганьбить майбутність, закурену димом задушливих фабрик, покаляних кров'ю незрозумілих поетові повстань. Тільки через 5 років чорні факели Верхарнової поезії червоніють. Період «мар і безумства»  —  як називав Рене Тіль  —   минув гаразд і на користь Верхарнову. Далі він, нарешті, знаходить свої ритми і своє справдішнє призначення, як поета бунтівливої сучасности. Його голос міцнів, його захоплює  —  як він сам говорать   —  «шаленство все знати, все зважувати, все виміряти». Його апетит до тем робиться дивовижним. Він виспівує все те, що можна виспівати серед розмаїтої сучасности. Не смуток, а нестримні, несамовиті радощі, буйний творчий захват захоплює його і коли він оглядав обвитий рейками і телеграфними дротами земний світ  —  всі ці верфі, кораблі, вокзали, сітки труб і велелюдні демонстрації. Титанічно владаючи цими темами, Верхарн у літературі здається велетнем. Не тільки теми, а й образи Верхарнові могутні, як вулканічний вибух. Верхарн є мистець метафор. Під цим поглядом французькі критики рівняють його до Віктора Ггого. Гак само, як і Гюго, Верхарн робить багато стилістичних хиб. Але це цілком допустимі гріхи великої продукції. Верхарн був великим та плодючим виробником. Він написав мало не 30 книг віршами, майже 4 п'єси і по-над 5 прозаїчних книг. Як у п'єсах, так і в прозі та в віршах   —  однаково він несамовитий і нестримний. Тяжко означити і відповідно оцінувати царину впливу Верхарна і його історико-літературне місце. И аго вплив занадто великий і широкий, а занятеним місце   —  є самобутнє. Верхарн ріс у купі з поколінням символістів, темами ж він далекр перегнав декаденство. Верхарн і Верлен були сучасники. Але ж які це антиподи! Верлен був останній чудовий віддих декаденства. Верхарн не тільки зітхав за колишнім, він уже вдихав широкими грудьми революційний вітер, що «лине з усіх шляхів світу». Цим свіжим подувом Верхарн переступив камерні межі декаденства і символізму. Тим часом як тремтючи від «скрегогу вокзалів», Верлен шукав заспокоєння в мотивах до діви Марії, Верхарн посилав натовп вокзалів та майданів розбивати спокійні шати богів, ламати важкі двері похмурих мерій в імени прийдешнього світанку. Іскрою цього світанку він жадав умерти. І в світлі цього «прийдешнього світанку» Верхарн зайняв почесне місце літературного попередника великих європейських переворотів і першого трубадура доби соціяльних заворушень.
