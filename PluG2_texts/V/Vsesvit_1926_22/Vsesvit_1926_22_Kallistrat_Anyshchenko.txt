МЕД
Це було року 1914-го, на початку великої всесвітньої війни. Австрійське військо вело наступ нагород Люблін. Руське військо завзято боронилось. З обох боків були великі втрати людьми й зброєю та військовим майном.
Іван Гудзь, простий гренадер із мобілізованих селян, уцілів у перших боях. Якось командир полку І каже до Івана: Слухай-но, Гудзь: учора мого денщика підстрелив австріяк. Коли хочеш, іди до мене за джуру.
Рад старатися, ваше високоблагородіє... 
Перша задача тобі буде така: збігай до Любліна та купи там меду.. Хочу меду, наче перед смертю. Та тільки доброго меду: щоб пахкотів липою й гречкою.. Розумієш? Так точно. Взяв Іван у полковника гроші і подався в Люблін по мед.
На вечір повертався Іван на позицію з порожніми руками: не знайшов такого меду, щоб його полковникові можна було подати.
По дорозі зайшов до «халупи» (так в цьому краю називають хату), запитав гоплодарів: де-б здобути доброго меду, що пахкотить липою та гречкою... Господар хати й каже:
Була колись на мед багата деревня Пісчана, — та, що зараз під австріяком, а найкращий мед, то у лісника — А сторожка його в лісі, коло Пісчаної — 
Подякував Іван господаря і почимчикував до позиції. Вже вечоріло. Певно, і наші, і австрійці натомилися за довгий серпневий день: на позиції була повна тиша. Іван вже повернув на лісову стежку, яка вела до штаба полку, коли йому над ухом щось загуло. Глянув Іван: пчілка. Майнула аеропланом і подалась вгору через ліс, в бік австрійців... За нею друга  — третя.
Значить, думав собі Іван, — десь тут пасіка... Треба пошукати... Посеред велечезних сосен, в легких вечірніх сутінках, вечеряв полк: сам полковник дерев'яною ложкою сьорбав із казаночка куліш...
- Давай меду,  — сказав він до Івана. 
- Нікак нєт...  — В Люблині меду нема? — Є, ваше високоблагородіє, тільки непідходящий.  — І ти не купив?  — Ні.  — Іди мені зараз-же в Люблін і не вертайся без меду.  — Дозвольте мені строку до ранку: я здобуду настоящого меду. — Де це?  — У Пісчаній: мужики мені казали, що там є мед... 
Та Пісчана занята австрійцями... Перестань патякати, а сідай-но до кулішу, А завтра щоб був мені мед!..
Повечерявши, Іван вийшов на узлісся. Повний місяць стояв над позизіями. На австрійському боні стояв сивий туман, а на нашому місяшне сяйво обливало ліс. Час-од-часу перегукувались сови...
На узліссі була перша бойова лінія: кожний гренадер мав собі ямку в день стріляв із неї, а в ночі, тримаючи гвинтовку в руках, чуло спав... 
Коло дуба сиділо троє: це був «секрет». Прямо перед секретом слалось сріблясте поле, що на ньому були роскидані якісь чорні обаполки і пахло тлінню: кілька днів назад австрійці вели наступ, атаку їхню одбили; це валялись їхні забиті...
Чого тобі, Іване? — пошепки спитав один із «секрету»  — Не спиться: маю діло ..  — Ми чули, як полковник на тебе гримав... Забажалось бабі мерзлого в петрівку...  — Це не моя справа, а я маю наказ і мушу його виконати...  — Яким це чином?  — А таким, що тут десь поблизу є пасіка. Тю! звідки знаєш?  — Приміту маю —  І зараз, понюхайте, в повітрі ні-ні та й майне медвяним духом...  — Це австрійці смердять.
Справді, в вохкому повітрі важкою хвилею сунуло тління... Але одночасно вітрець наносив гіркуватий дух сосни і мнякий солодкуватий дух гречки, а може й меду. Тягло з австрійського боку. Іван декільки раз потяг в себе повітря... Так: мед десь близько. Взяв рушницю в руки, поставив курок на «бойвий взвод», ліг на черево й змією крутнувся між чорні обаполки-трупи... 
Спала перша лінія в ямках; перегукувались сови, і сивий туман підлазив j до «секрета»... 
В тому місці, де кінчалося поле і вниз спускався ярок, було навалено дуже густо трупу Іван почув не то стогін важко пораненого, не то тиху розмову. На превелику його дивовину, йому показалось, що балакають по нашому: не по руському, а так як от на селі... 
Вслухаючись, Іван підвів голову і нащулив уха. Але згуків не було більш чути, за то з ярку стлався медвяно-білий туман; наче туман було насичено, як кутю, медом. Хвиля туману, вигинаючись під місяцем, повертала ліворуч... Іван зробив висновок: мед десь праворуч. 
І поліз далі. Медвяний дух все дужчав і часом здавалось Іванові, що коло його носа стоїть стільничок доброго, з первих гречків, меду... А коли в туманній прозорій целені кістяком означились крокви якоїсь постройки, Іван трохи не крикнув від радости: це лісникова сторожка  — мед був близько... 
Але в ту ж мить Іван захолов: широкою темною купою із ярка на горбик підіймались люде. Іван витер з лоба холоний піт. У нього не було сумніву, що це йшла австрійська розвідка. Нащулене палаюче вухо схопило два слова: — «В багнети! Мовчки»... Що таке «в багнети», Іван не знав, за то добре знав, що таке «мовчки». То хто-ж це так розмовляє? 
А за першою чорною купою, йшла друга, третя... Іван зрозумів; австрійці йдуть в нічний наступ. Майнула думка  — стріляти їм в тил, але... це вийде дуже... не по гренадерські... 
В цю хвилину од лісу, де залишився секрет, гупнуло два-три постріли, а за ними ревнула вся округа: як у великий дощ ляпотять краплі, так навкруги Івана ляскотіли кулі. Земля глухо гула, в лісі луною одбивалось гучне австрійське «гура»... Ревнули батареї з обох боків. Іван довго слухав бій. Австрійці, що пройшли, не повертались... Десь на другому участку фронта розпочався новий бій... До Івана залітали розривні австрійські кулі і ударившись об якусь стеблину, загорялись чарівними огниками...»
Слухаючи гарматну та кулеметну стрілянину, Іван непомітно для себе заснув... А коли прокинувся, то був уже день. Ясний, теплий серпневий день 1914 року. Тепер можна було роздивитись, але можна було і виявити себе. Іван заліз в густий кущ горішини і орієнтувався: так  — в цей бік наші, бо австрійські трупи лежать туди головами... В той бік — австрійська позиція, але де-ж вона є? 
Під горбиком, в яру, була недопалена оселя, що її кістяк виглядав із тумана. За ярком  — далеченько-таки рівчак, а за ним вставала гора, вся в кущах на голих боках, а на самісінькій лисині гори щось таке. Або пункт для спостереження або кулеметне «гніздо»... 
Значиться, там  — австріяк. Ну, так це далеченько... 
Іван із куща-в-к/щ перебрався до оселі. Половина її згоріла, і од цього боку вся садовина,  — яблуні, сливи та груші,  — були обсмалені, і на деревах висіли попечені яблука та груші... Та так рясно!.. Маленька пташинка чичіточка десь поблизу цвірінчала, а зверху на кроквах оселі, піднявши вгору хвіст стояв чорний кіт... Він щось спостерігав. Іван глянув в той-же бік і... присів од несподіванки... В садку, під кущем зрілої малини, лицем до сонця, лежав, розкинувши руки, австріяк. Очі були закриті. Убитий чи спить? Темно-синя шинеля лежала прохи осторонь — вся підкладка була закровавлена... Два-три яблука, що упали на шинель, червоніли своїми зморщеними боками.
На позиціях стояла полуднева тиша... Де-не-де бухикали армати. Кіт зник, мовчала чичіточка. Важко гупали на землю печені яблуки... Підбитий!  —  рішив і підійшов до австрійця... Австрієць важко дихав і шепотів; Води мені, краплиночку води... 
Іван метнувся до хати. 
Чистенька біленька хата була порожня; заслонка од печі валялась серед хати і забутий горщик лежав на боці в посуднику. Горщик був підходящий. але де води взяти? До рівчака версти зо дві... Далеко і небезпечно... 
Іван міркував, як його бути, коли знов почувся стогін австріяка... Треба було не міркувати а бігти по воду. 
Од хати, в бік рівчака, вела стежка, обсажена дубами та липами. 
Не встиг Іван пробігти з сотню кроків по стежці, як зацокотав австрійський кулемет. Іван став за липу... Де не візьмись, прямо йому на ніс ляпнула якась крапля... Іван змахнув краплю пальцем, глянув на неї, нухнюв і занімів од радости: це була важка крапля пахучого липового меду, а на самій липі була привязана колода-вулик .. Вгорі, навколо липової корони, снували бжоли. Іван опинився коло колоди. Дубова колода була пробита кулею І з дірки пахучим струмком витікав мед... Куля на ізльоті, пробивши колоду, тут-же засіла. Налякала, певно рій і він покинув свою колоду.
Не менш години потратив Іван, поки спустився на землю з колодою. Австріяк зустрів його з легким болісним усміхом і недовірившими очима. В них снували запитання: Що воно за один? Мародер, дезертир, одчаяний розвідник?.. І сказав австріяк тихо: Файно воюємо…
Мед такий, що пучки облизуватиме мій полковник. Коштуй-но... 
Іван вибрав найкращий стільничок і підніс його австріякові. Жадібно і довго смоктав австріяк, ковтав і вощину. Закрив очі і смоктав далі... Іван спостерігав його обличя. Знайоме обличя. Вуси точнісенько, як у поручника Петренка, а що лоб, то цілком як у діда Терешка.
Іван перекинув погляд на ногу австріяка: куля ударила в кістку, розтощила її, вирвала литку; на шкурці держалась стопа ноги... Сукровиця затягла верхню рану і поволі випускала із неї кров... на густу шовкову траву. Австрієць одчинив очи, глянув пильно на Івана.
- Рюс?  —  Еге-ж: pvc... ся пан назива?  — Я не пан, а простий гренадер, на прізвище Гудзь... А ти хто? і- Я в лейтенант Гаплик.
Гаплик? Ото кумедія! Руський Гудзь здибався з австріяцьким Гапликом... Ні, скажи правду: ти не родом з Козіївки, бо з виду ти онук діду Терешку. Я є українець, лейтеннт галицького війська... Не чував про таку націю .. А коли це тебе підбили?.. Цієї ночи.., А ти як сюди попав? За медом для свого команді ра... Ну-у-у!... За медом аж під кулеметну нашу позицію?... А ти чого ради попав аж під Люблін? Це инша справа: мій обов'язок... У тебе свій обов'язок, а у мене свій... та ще й з медом... Не віриш? Ні-ні, вірю: обов'язок над усе...
Обличчя Гапликове прояснилося, в очах промайнуло довір’я до Гудзя. Він простяг Гудзю руки. Гаплик блимнув очима і непритомно сказав: Води мені, брате... Іван про себе подумав:
- Води я тобі не дам, а будеш ти пити чай в нашому лазареті... 
Але тут-же уявив, що це діло не таке-то легке. Колода меду і поранений з таким вантажем непомітно не продереться... Коли австріяка взяти на плечі, то як-же бути з колодою. А коли взяти колоду, то на кого ж покинути пораненого умираючого австріяка,  — та ще й з таким знайомим обличчям. Ну, і полковник меду жде... Да і тут, коло лісникової хати, сидіти небезпечно: таке місце, що і вночі кидається ввічи.
Кинуть хіба австріяка на призволяще? А це зовсім не гаразд... Отак роздумуючи, сидів Іван коло лейтенанта і закушував яблуки з медом... Жалібно нявкаючи із-за малини виглядав кіт.
Сонце вже давно повернуло на захід; тіні од горбів простяглись через оселю і майже вкривали липи до половини. Через якусь годину вечірні сутінки вкриють долину так, що можно буде непомітно просунутись до своїх.
Але як?... 
Лейтенант застогнав: Води... караплиночку води... 
Схвативши горщик, Іван кинувся по стежці до рівчака. Оглянувшись назад, він побачив, що кіт біжить за ним, піднявши хвіст у гору. Обігнав і побіг вперед. На одному повороті став і побіг у бік по другій стежці... Видно було що він дорогу добре знає. . Але куди? Іван повернув за котом. 
Через дві-три хвилини прийшли до дикого джерела, повного холодної чистої води. Кіт солодко сьорбав питво. Іван напився, набрав горщик.
На верховіттях дубів вилискувались листя в останніх проміннях сонця... З долини потягло вохкістю... Вечір наближався. Іван наклав повний горщик меду, обмотав його рушничком і засунув в похідну торбинку. Гуди ж засадив і кота. Оставалось найтрудніше: поранений.
Лейтенант лежав непритомним, Іван обвязав перебиту ногу, звязав обидві ноги докупи... Готово! Іван ліг рядом з австріяком і накотив його на себе.. Лейтенант застогнав, а Іван вже був на ногах, тримаючи пораненого за руки... І наче на прощання дзикнули дві-три «шальні» кулі... Іван рушив... Ледве-ледве виніс на горбик всі свої здобутки. Ну, тут піде легче...
Раптом, як із-під землі, виросло чоловік п'ять гренадерів з бомбами на-поготові. Стій! Тю! Гудзь! Звідки це ти? Що це в тебе? На плечах австрійський лейтенант, а в мішку  — мед для командіра і кіт на утіху всьому полку... Дайте дорогу я поспішаю. . Можеш не поспішати: минулої ночі полковника убито... А де меду здобув? Отут в ярку. Австрійців не бачив? - Ні...
Гренадери рушили в ярок... Іван похмуро і важко ступав посеред австрійських трупів. Все було в вечірньому мороці...
