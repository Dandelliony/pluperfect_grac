ЕМІЛЬ ЯНІНГС
Еміль Янінгс це — імя відоме особливо німцям. Еміля Янінгса його одноземці вславили, як «невизнаного героя», його навіть звуть «Бісмарком німецького кіно». І слід зазначити, що він справді відіграв велику ролю в оздоровленні німецького кіно від прикрого містицизму, що там запанував, і від найгірших рис «достоєвщини», що органічно розрослася в німецькім мистецтві. Росквіт генія Янінгса довів шкідливість і некінематографічність містицизму. Заслуга генія Янінгса в тім, що він став яскравим виразником реалістичного напрямку в кінематографії і визначив певні шляхи творчости кіно-актора, Янінгс став героєм сучасности. У всіх картинах він грає сам себе. Це тип фізично дужого, часто недоумковатого, але завжди палкого хижака. Янінгсові чужі раніш заведені штампи. Виконуючи ролі історичних героїв, він змінює художнє уявлення про них, виображаючи їх в обстанові побуту й повсякденщини і позбавляючи їх таким чином безживної дерев'яної величности. Янінгс є щирий актор здорової крови. За це його й любять. Янінгс пройшов до кіно, бувши уже відомим драматичним актором, він досі не покинув ще зовсім і, здається, не має на думці кидати сцени. Тепер після того, як найвидатніша кінематографічна фільма в Німечині «УФА» попала в руки американців, Янінгс опинився в Америці і тільки 3 місяці на рік виступатиме в Німеччині.

