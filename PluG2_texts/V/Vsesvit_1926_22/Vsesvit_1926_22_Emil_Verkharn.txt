ПОРТ
Усі моря ідуть до міста. 
Там порт — жахливе плетево хрестів, 
Де щогли випростались із усіх боків. 
Там порт кипить у сажі та в диму, 
І сонце, мов червоне око, плаче по йому. 
Там порт із безліччю військових кораблів, 
Що димом майорять на схилі вечорів. 
Там порт м'язистий од дебелих рук, 
Загублених серед вірьовок і крючків.
Там порт гуде і корчиться від мук 
Крицевих молотів і чорних ланцюгів. 
Усі моря ідуть до міста. 
А хвилі піняться, легенькі, наче пух. 
Ніщо не може стримати їх рух, —  
По них на кораблях привозять цілий світ, 
Щоб місто-ненажеру вдовольнить. 
І схід, і південь тягнуться до нього 
І північ теж до міста золотого. 
Безумні числа, що складають суми, 
Усе, куди сягають тільки думи, 
Що завжди прорізають далечінь, 
До міста тягнеться, до вогнища його. 
Воно здрігавться від плум'я свого, 
Воно багацтвом сяє серед баговінь, 
І моряки у млі морських ночей 
Під поглядом його розбещених очей 
Гуляють у шинках, і батько, й син. 
Усі моря ідуть до міста. 
О, Вавілоне, що з'явився знов! 
Народи скупчено в одно велике ціле, 
І мови вже не мають головної сили; 
І місто, мов рука, усе згрібав в жменю, 
Ввесь світ в свою кишеню. 
О, доки, повні ріжного добра!
 І гори, і ліси, й пустелі. 
Розкинулись у трюмах аж до стелі; 
Відламки вічности, каміння та метали, 
Пора, пора, 
Щоб вас дешевше продавали! 
І потім ще мерці, мерці, мерці 
Що згинулив одчаї з камнем у руці. 
Усі моря ідуть до міста.
Моря жорстокі, вільні та бурхлниві, 
Що врівноважують материки мінливі; 
Моря, яким не писані закони; 
Моря, що їхня течія не знав перепони; 
Моря та їхні сині хвилі 
Спішать кудись у божевіллі, 
І розбиваючись об скелі берегів, 
Вони спиняються і стишують свій гнів; 
Моря, то повні ніжности, то жаху, 
Моря нестримні, і моря спокійні, —  
Якого нагоняють страху 
На землю їхні хвилі сині! 
Усі моря ідуть до міста. 
Там порт, порт що ввесь горить в огнях, 
І сяє до небес його вечірній стяг. 
Там порт із баштами, що їхні мури 
Спиняють наступ вод похмурих. 
Там порт, з бетону та каміння, 
З гадюками крицевими між баговіння. 
Там порт, де різьблено всюди 
Золотисте черево і срібні груди. 
Це порт — одвічний переможець бурь, 
Базальтовий та мармуровий мур. 
Переклав Микола Терещенко
