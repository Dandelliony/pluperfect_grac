Микола Жеря.
КРІПАЦЬКА Україна, що породила великого бунтаря Тараса, дала ще безліч безіменних, сірих, що наймення їхні не дійшли до нас, бунтарів-повстанців проти нелюдського визиску панського, проти знущань та сваволі шляхетської над гречкосіем-мужиком. 
З кріпацьких сіл тікали вони на вільні, ще не заселені людом степи Херсонщини, Таврії. Аж до Басарабії, на гирла Дніпрові, на плавні й саги славути перебиралися втікачі, вступаючи там чи наймитами до колоністів-поселенців, а то й поміщиків, що тільки тільки почали й туди простягати лапи свої загрибущі, чи до рибальських ватаг, що отамани їхні добре таки вміли витискати соки з забитих, заляканих утікачів. 
Микола Джеря — один з багатьох. Так само не стерпівши знущань, втікши з рідного села, покинувши там і батьків своїх старих, і жінку молоду, поклявшись помститися над лютим паном своїм, подався він із купкою таких, як і сам, втікачів-бурлак світ за очі, шукати хоч трохи кращого, більш людського життя. 
Дим і вогонь пожежі (стоги на панському току спалахнули) освітлював шлях втікачам. Через дим й безкраї степи гадюкою вився він, через ті степи, що лише скрипіння маж та погейкування на волів заялозених і засмаглих чумаків порушувало їхній величній спокій. Приставши спершу на роботу на цукроварні, що саме тоді почала Україна ними забудовуватися, не змогли довго бурлаки на ній перебути. Вербівський пан (Вербівкою звалося; рідне село втікачів) по всіх кутах і закутках України гасав, шукаючи навісних йому втікачів, щоб як не помститися, то бодай на трупи їхні надивитися. Приїхав він і на ту цукроварню, де працювали бурлаки. Мусили вони далі тікати, на безмежні степи, до зарослих лозою й оситнягом планів Дніпрових. 
Рибальська Ковтуненка радо прийняла до своїх лав кремезних і здорових бурлаків. Так минав час. Микола Джеря почав забувати про свою Вербівку, може й Нимидору, жінку свою забув-би, коли-б не Мокрина, дочка Ковтуненкова, що і лицем і станом струнким була, як дві краплини води, подібна до Нимидори, ввесь час нагадуючи Миколі про покинуту батьківщину. Марно упадала Мокрина біля; Миколи, марно життям своїм ризикувала, рятуючи його від хижих пазурів урядників та поліціянів, що цілі лови на втікачів розпочали за приводом вербівського пана. Пан цей не спав, не облишав надії на помсту. Провідавши, що якісь утікачі працюють на гирлі х Дніпрових за рибалок, рушив він туди. Всі поліціянти, урядники та пристави стали до його послуг. Оточивши невеликий гурт'бурлак, загнавши його в очерети й підпаливши плавні зо всіх кінців, примусили вони й Джерю й товаришів його здатися їм до рук. Кайдани, тюрма, суд  — ось дальша доля Джерина. Радісна звістка про «визволення» селян (ще-б пак «визволення» та не від панів, а від землі!), що аж через брами тюремні прокралася, була облудною звісткою. Селянство це скоро зрозуміло.
Нічого майже не змінилося. Тяжкою працею; кривавим потом мусило селянство відробити за ту злиденну землю, що її йому хвалені «визволителі» дали. Джерю було переможено. Не під силу було одному, хоча-б і найзавзятішому бунтареві боротися з ладом визиску, знущання й експлоатації. Джерю було переможено, але бунтарства, потягу до волі, до кращого життя не перемогти. Історія це довела.
Відомий український режисер Марк Тереіценко втілив на екрані найкращі сторінки славетного твору І. Нечуя-Левицького, ЩО повість його «Микола Джеря» стала за матеріял для нового фільму ВУФКУ. Артист Бучма, що грав ролю Шевченка і ролю Тараса Трясила в фільмі тієї-ж назви, виконує ролю Миколи Джері. Його вміння і хист є великою запорукою поспіху картини.
Сценарій написав Микола Бажан. Знимав картину оператор Рона, що вславив себе знимками картини «Гамбург».
Наймення Лярова, Осташевського, Лісовського, Красноярського, Капки теж добре відомі нашій публіці. Акторка Токарська виконує ролі Нимидори та Мокрини. Актори, чудова натура Дніпрових плавнів, чорне море, степи  — ось те, що привабить і зачарує радянського глядача. Вже знято останній кадр цієї картини.
