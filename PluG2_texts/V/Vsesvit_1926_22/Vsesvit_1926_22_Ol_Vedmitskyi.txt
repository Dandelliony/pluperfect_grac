НА ПАСІЦІ
На полі розістлав хтось плахту 
І перетнув гіллями долину... 
Дзвенять бджілки у даль строкату, 
Натягуючи золоту струну. 
Сіткують і сріблять над озером гречаним 
Мільйони крил, мов мідяні дроти…
А вулики одкрили вічка - крани І точать бризки золоті.
О, дух гречок, масний, солодко - п'яний І білий шум твоїх озерних вод! Я йду у вир такий земний, гречаний, Де що ні вулик то й завод. Гудуть дроти (п'ють медяне повітря) І славлять на степах наш творчий труд... Мої чуття наточені, як вістря І я в озера праці знов пірнув.
