СЕЛЯНЕ ЛІКУЮТЬСЯ
Невідомий широким пролетарським масам, зовсім близько від столиці України, 47 верстов від Харкова, міститься 1-й Український селянський санаторій. 
Імперіялістична й громадянська війна, голод вивели з строю чимало селян — сухоти в кожнім селі, в кожнім хуторі, мало не в кажній хаті. Справу санаторного лікування, диспансеризації села радянська влада вважав за першорядну, насушну, невідкладну.
Коло воріт гурток хворих. Роспитують, роздивляються приїзджих городян. Чоловіки в кольорових куртках з червоною лямівкою — чисто ті французькі генерали. Жінки в коротких, у смужку, спідницях і в таких самих, як і чоловіки, куртках — це санаторна одежа, в якій ходять усі хворі.
Починається розмова. В санаторій приймається хворих з районів Харківської округи, по двоє від району. Часто буває, що хворі й самі не знали, що в них сухоти. Черга по районах на місце в санаторії величезна — по шість місяців доводиться чекати.
Санаторієм вдоволені: можна відпочити, підгодуватися та підлікуватися. 
Різкий дзвінок перервав нашу розмову. Час обідати. Розсипалися хворі, поспішають до своїх їдалень. їдалень дві — в двох санаторних корпусах: один для хворих з одкритим процесом (з Кохівськими паличками в харкотинні), другий — з закритим процесом (без паличок).
На довгім, накритим білою скатертиною, столі кухлі з польовими квітами. Стіл накрито а претензією на ресторанний стиль. Шпитальні доглядачки в білих халатах та косинках швидко розносять страву, коло столу сестра, що доглядав за їжою хворих. На обід борщ, друга потрава з „добавкою“, що-дня — на третє солодке.
Знайомимось з адміністрацією, лікарями. Ріпки санаторій кол. Ліги боротьби з туберкульозом, зараз — селянський, на 60 ліжок. Лікують туберкульоз найновішими способами, повітряним і мішаним з душем на сонці.
В санаторії що-дня кіно й вистави. Режим подібний до режиму кримських санаторіїв.
До речи, про режим. „Мертву годину“, — коли хворі мусять лежати нерухомо, мусять спати, — ми бачали після обіду. На довгій алеї, повній пахощів липи, стоїть ряд залізних шезлонгів. Тут по обіді полягали хворі. 
Тихо, ні слова... Тільки сестра з тою самою строгою міною обходить хворих.
Старі, ветхі будинки головного й толстовського (імени А. Толстого) корпусів-санаторія, дахи іржаві, стелі „з протекцією“. Головний лікар водить нас по палатах. Чистенько, затишно... В амбулаторії спинилися. Демонструється досягнення науки в справі боротьби з туберкульозом: тут і вдування повітря в плевральну яму, вливання кальцію, вциркування туберкуліну, психотерапія... Єсть і лабораторія для дослідження харкотини, крови й т. і.
На соняшнім палаці той самий строгий режим. Під доглядом лікаря сонце пече тіло „тебецетиків“. Міряється температуру й лічиться пульс хворого до соняшної ванни й після неї — контроль найстрогший.
Час-від-часу звінок розбивав поетично-мрійний настрій. хворих, зараз — на роботі. Цеї нової методи лікування, градуїрованої праці, вживається тут дуже обережно. Пильно спостерігається кожного хворого протягом 3— 4 тижнів, раз-у-раз лабораторні дослідження, і вже тоді рішається, чи може хворий працювати, чи буде йому корисна градуїрована фізична праця.
Довго ходимо оглядаємо санаторій. Шумлять величезні, предковічні дуби, свідки колишнього поміщицького життя, тихо гойдаються молоді сосонки, ЩО понасаджували рядами нові хазяї. Сила стежок, затійливо переплетається, йде в таємничу далину, а там, далеко, — величний темний ріпчанський ліс.
Гарно!.. трудно підшукати краще місце для кліматичної станції, для лікування хворих на туберкульоз.
