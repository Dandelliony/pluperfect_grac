Читаємо, вчимося
Повз овальні столи, оточені живоплотом з людських постатей, прослизнула син сорочка із слідами фабричної копоти і стала коло перегородки,  доповнивши невеличку групу дожидальників…
Хвили через п’ять рукав синьої сорочки, в свою чергу, простягся до столу за перегородкою, і на столі прибавився ще один листок: „бажано взнати головних творів по рефлексології та їхні номери“.
Співробітниця консультаційного відділу, побачивши незграбні літери ново-поданої заявки, запитала подавця листка:
- Ви, товаришу, вже читали що небудь з рефлексології?
- Ні, я тільки чув про де-які її досягнення від лектора інституту ширенн природознавства… А тепер ось хотілося ю докладніше взнати цю науку, пояснив охочий до науки парубок в синій сорочці.
- Добре… Почекайте кілька хвилин: ми підшукаємо для вас популярної праці з рефлексології…
І підшукують. Одному треба літературу про Єсеніна за останні місяці. Другого цікавить список газетно-журнальних статей про партійну опозицію. Третьому хочется знати назви періодичних видань, де пишеться про бетон; четвертому треба номера певної книги, „пропущеної“ в звичайнім алфавітнім каталозі; п’яте б’ється, шукаючи „сенсу життя“, тоді як шосте хоче розв’язати менш складне питання – як вписатися до комсомолу… Де-хто приходить сюди, до консультаційного відділу Харківської Громадської Бібліотеки, щоб знати, як позбутися боясти прилюдних ораторських виступів, або як вилічитись від нещасного „фатального“ кохання…
І кожне знаходить тут потрібні йому справки, вказівки, поради, спочуття. Справи „книжного характеру“ розв’яються тут же за поміччю предметного каталогу.
Каталог цей заведено останніми роками. Скласти його була пекельна і марудна робота. Зате тепер досить переглянути відповідні картки, щоб за якісь пів-години вибрати назви чи бібліотечні номери мало не сотні друкованих джерел якого хоч питання науки, мистецтва, суспільного життя.
Питання „особистого характеру“, між якими частенько бувають цілком інтимні, теж не лишаються без відповіди, бо в  консультації працюють люде-фанатики свого діла, що за всяку ціну постарються дати – писану чи устну відповідь на запит.
Та не тільки в консультаційнім відділі робиться усе, щоб задовольнити клієнтів: це робиться в усіх відділах громадської бібліотеки, часом навіть з зайвою „церемонністю“ (і „нецеремонністю“ клієнтів)…
От, наприклад, частина помешкання з овальними столами, про які згадано на початку нарису. За столами цими сидять абоненти і перегортають алфавітні каталоги, прикріплені до столів. Де-кому не вистачає терпіння вибрати з каталогу десяток номерів бажаних йому книг (треба виписати не дві книги, які видається що-разу, а далеко більше, бо багато книг може бути в цей час „на руках“). Тому що-п’ять хвилин який небудь нетерплячий абонент схоплюється зза столу й йде до пергородки, звідки видаються книги до дому.
- Дайте, будь ласка, подивитися оті книжки, що лежать от там… Може я щось виберу…
- А чому не по списку? – цікавляться за перегородкою.
- Оливець на службі забув, а пер у вас не вистачає…
Абонентові не перечать: з довгого досвіду знають бо, що коли такій людині запропонуєш бібліотечний оливець, він усе одно знайде якусь іншу витівку, щоб не писати списку…
- Тут нічого підходящого немає, - повертає абонент купу поданих для вибору книг. – Дайте, спасибі вам, оті, що ліворуч…
Дають. Через дві-три хвилини знову:
- І тут нічого немає цікавого. Чи не можна б подивитися тої, що за вами, в шухлядці?..
Можна, звичайно. Завжди можна числити на чемність тендітної дівчини, що ладна сотні разів що-дня піднімати й перекладати з місця на місце важкі купи книг, що видається на дом, і переодичних видань.
Може читачі чекають від мене опису діяльности столичної бібліотеки... 
Марна річ, бо на двох сторінках, що вділила мені редакція, описати її не можна. На двох сторінках не опишеш того, що міститься в 7-ми поверхах бібліотеки ім. Короленка, 350.000 томів книг, численних автографів знаменитих людей, цінних рукописів. Не роскажеш про зацікавлення наукових організацій Венецуели, Нью-Йорка, Австралії, Европейських країн культурно - освітньою діяльністью нашої бібліотеки, що виявляється регулярним листуванням їх з Харківською громадською бібліотекою. Не перекажеш характерних рис діяльности нашого закладу. На це треба цілої монографії. 
До речі, таку монографію вже готується. Вона вийде до сорокалітнього ювілею бібліотеки, що буде через пів-року.
Тому обмежуся кікькома штрихами. 
Перед нами засідання літературного гуртка під проводом одного із співробітників бібліотеки. Учасники — діти і підлітки від 10 до 15 рок. Ні шум аероплану вгорі, ні вигуки газетників не можуть одтягти уваги присутніх від доповідача хлопця років 13-ти, що говорить з захопленням, жестикулюючи. Він розбирає повесть Муйжеля „До нового життя“. Підкреслюючи Боріну — героя оповідання — тугу за матір'ю, доповідач полишає в тіні Борін характер взагалі і про інших героїв цього оповідання не згадує. 
- Хто хоче доповнити те, що сказав доповідач — питає слухачів керовник гуртка.
Бажаючих — скільки вгодно. Одні гадають, що треба підкреслити важність того, як Боря привчивсь до роботи і... полюбив трусиків; другі звертають увагу на рису, що імпонує їм в безпритульних героях оповідання додержування правила „один за всіх і всі за одного“. Ну, а ти, Марусенько, що скажеш? — заохочує керовник висловитися одну з маленьких слухачок.
Од несподіваного питання дівчинка червоніє. Але вона зовсім не від того, щоб висловити свою гадку. 
- Товариші, промовці забули про Кольку — діловито заявляє Маруся, а про Кольку треба було сказати, бо він — Борін приятель... Колька хоче вчитися й шанує свого приятеля за те, що він учений .. Колька все сміється, він придуркуватий — говоре хтось із слухачів. Проти цеї репліки повстає підліток Таня. Вона авторитетно пояснює:
- Колька зовсім не придурковатий. Він сміється тим, що добрий. Він хоче сміхом заглушити свою образу від невдалого життя...
Перепросимо учасників літературно-критичного засідання, що покидаємо їх до кінця засідання, й підемо туди, де видають дітям книги до дому. Тут серед юних абонентів і персоналу, що обслуговує їх, серед таблиць, діяграм і відчитів про роботу дитячого відділу, ми побачимо купу листків з „рецензіями“ школярів 1-ї ступені на прочитані книги.
Ось, наприклад, „рецензія“ Алика Проскурніна на книжку Рубакіка „На пловучій кризі“: ---
Не менш цікавий, правда, з іншого погляду, і такий документ, що надійшов до адміністрації дитячого відділу: „Коли видаватимете товсті книги, одзив писатиму з великими подробицями і радо, а коли тонкі, то писатиму в кількох Словах і без охоти. — Сомів“.
Багато цінних документів, що відбивають духовно-емоціональне життя людей дитячого віху, чекає в цій кімнаті наукового дослідження і обробки силами хоч би самого Харківського психо неврологічного інституту.
... Люде і книги. Про книги сказав Герцен, що вони „заповіт одного покоління другому“ Неточно. Очевидно, „Іскандер“ не міг в той час оцінити в повній мірі ролю книги в житті людства.
Доживи він до Теперішнього часу, до часу, коли рухомий фонд столичної бібліотеки не в силі задовольнити потреби своїх читачів фабрично-заводських підприємств, домів-комун, військових частин і ріжноманітних установ Харкова й передмістів його; коли в читальну залу цеї бібліотеки щодня тягнеться з близьких і далеких вулиць і з окраїн столиці 503-700, а то 930 душ читачів — студентів і робітників, червоноармійців і робітниць, висококвалікованих фахівців і малописьменних курьєрів та двірників; доживи Герцен до наших днів, коли одна частина наших книг виконує своє звичайне завдання художньо-літературного виховання народніх мас, а друга — почина виконувати бойове завдання доби — зробити з людей від рала піонерів та організаторів нової небувалої в історії культури розкріпощеної людскости, — Герцен, напевно, міг би вигукати з нами: 
- Книги — це підпора могутности!
