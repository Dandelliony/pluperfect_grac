Евреї хлібороби
Земля поміщиків, що повтікали — з Херсонщини, що 7 літ спала під густими бур'янами, прокинулась від торохтіння тракторів, від роботи грабарів, теслярів, вкривальників і т. і. Будується селища нових селян євреїв-переселенців. Вдень вони роблять коло землі, а вночі будуються.
Таким чином, від початку будування, то-б то з 1924 року, виросло 37 нових хуторів і величезні ожереди соломи та скирти немолочного хліба.
Майже всі переселенці — містечкові жителі Чернигівщини, дрібні карамарі, кустарі; є серед них і робітники.
Для переселенців-євреїв Наркомзем нарізав 40.000 дес. землі під садиби й ниви. 
Через організацію Джойнту і за поміччю Комзету (комітет поліпшення побуту євреїв-переселенців) переселенців забезпечується (на виплат до 12 літ) будівельними матеріялами, насінням, реманентом і наділяється землею, по 2 ½ десятини на їдця. 
Записалося на участки до 2 ½ тисяч сімейств, і їм одведено під оселі 950 участків.
Житлом зараз переселенці ще не забезпечені: до 40% живе в недобудованих домах, по кілька сімейств у кожнім, а решта розмістилася в бараках — по 35-40 душ в бараці.
Будуються дуже поволі, бо роботу гальмує брак коштів і дуже погані технічні умови: мало коней, фургонів і гарб, в поодиноких селищах немає колодязів і по воду доводиться їздити по кілька раз на день за 5-7 верстов.
Адміністративно-громадським органом є сільрада, що об'єднує всі селища. 
Є медичний і ветеринарний пункти, агрономи, інструктори й кооперативна крамниця.
Сівозмін заведено шестипільний, завдяки чому десятина дала в середньому too пудів хліба. Уся посівна площа селищ — 12.050 дес. Переселенцям дано 29 тракторів, 34 снопов'язалки, 300 «лобогрійок» і 18 молотилок.
Ще не розвязано пожежної справи, поки що поставлено вартових коло скиртів та сторгів і заборонено курити на вулиці.
Цінне культурне добро переселенців — це сильний 7-миламповий радіо-приймач, подарунок студентів комуністичного університету національних меншостей переселенські сільраді.
Апарат легко приймає передачу центральної радіо-станції в Москві й німецьку та англійську радіо-передачі.
На хуторі Ерштмайському (Першотравневому), де поставлено радіо, в дні відпочинку збирається багато переселенців і селян з сусідніх районів. Вони приходять із своїми стільцями й ослонами. Особливо добре чути Московську радіо-передачу, що дає популярні лекції на ріжні теми й інформацію про міжнародній і внутрішній стан СРСР. 
З душних єврейських містечек Чернигівщини, зі злиденних кустарних промислів посунув трудящий люд єврейський на залиті сопцем степи шукати кращу долю.. 
Земля занехаяна, бур'янами заросла жорстоко зустріча недосвідченого переселенця.
Мало кому відомі труднощі життя та праці євреїв-переселенців.
Давні перелоги, на яких доводилось оселитись переселенцям, густо, пишно поросли лісом бурого, порижілого бур'яну, зарослими високого степового перя та перекотиполя... 
Прийшли на голий степ, не вистачало ні реманента, ні лісоматеріялу, оселились в тимчасових бараках, землянках, побудували хати до осени, обробили землею під осінній посів, а тоді вже позвозили сімейства...
Недосвічені, незвиклі до праці біля землі, — де-яким, можливо ніколи лопати в руках не доводилось держати — приступили до великого діла — відродження степів широких, бур'янами порослих. 
Глибоко врізавсь трактор в землю, в землю на якій ніколи не ступала нога хлібороба.
Застогнала земля, здрігнулась зрошена вперше потом хлібороба, покраяна, доки око гляне, чорними, мов смола, грудками риллі...
Коли ж пригріло весняне сонце, зійшли сніги, зазеленіли безкрайні ниви, радісно засяло натруджене чоло нового господаря.
Перекинули нову скибу — на чорний пар з'орали землю — лежи, відлежуйся, дощовою водою, снігами насичуйся...
Засіяли яровину, посухотривку кукурудзу... Дожидали на жнива... 
А там сінокос... Задзвеніла коса на широких луках, запахло сохлим сіном, звеселішав господар, збогатив скарбницю господарську — буде худобі що їсти...
Сонце жорстоко смалило, випалювало південні степи херсонськи. 
Росли наливались хліба, не боялося зерно, в глибоко зорану землю кинуте, сонячної спеки. 
Були жнива. Торохтіли машини на нивах, на току молотили перший хліб на степах диких зібраний... 
Понад 100 пудів десятина дала... 
Вміють господарювати нові хазяї!..
