Франс Мазрель
Мазреля треба пильно вивчати, хоча б через те, він рідний нам своїм відчуванням світу. Походженням Мазрель — фламандець, темами своїх робот він парижанин — він постійно живе в Парижу. За 37 літ свого життя він багато мандрував по містах і селах Европи й Африки і до Парижу; жив подовгу в Ген ті, Лондоні, Женеві, Тунісі.
Від Фландрії Мазрель дістав у спадок понуру скупченість і строгу замкненість. Клерикалізм оточував його дитиною, католицтво вщіплювало в його релігійність. Але, сприйнявши на все життя фанатизм, Мазрель зумів протиставити одній вірі другу, зберігши тільки завзяту непохитність в своїх переконаннях. Релігію католицтва Мазрель переміг релігією соціяльного перетворення.
Вергарн дуже впливав на склад його мислення. Ромен Ролан і Барбюс — дужче від Роденбаха. Самі образи фламандського церковного малярства, літургій і урочисто-хоральних процесій, що він сприйняв ще а пелюшок, він зумів використати, як форму своєї глибоко соціяльної музи. Свята Урсула роскривається в його графіці, як жінка на панелі, а святі отці — як жертви й мучителі існуючого соціяльного ладу. Під чорним капюшоном нараз показується заласний рот, під чорною рясою — принадливе жіноче плече. Сам Мазрель, із своїм настороженим обличчям, з своїми сумними очима, що, здається, не вміють посміхатися, міг би, десь, стати персонажем одного з Рембрандтових портретів, коли б вони жили в один час.
Прагненням відбивати соціяльні суперечности сучасности малюнком і графікою Мазрель близький Гроссові й Стейнлейнові, схильністю до гротеску —  Домьє. Але в несподіванім ліризмі цього гротеску Мазрель такий самий самітний, як і в фанатичносте свого поглибленого реалізму. Віні досі все ще стоїть осторонь від усіх існуючих художніх угруповань і течій пластичного мистецтва Парижу. Він такий самий далекий від сурреалістів, як і від суперматистів, І від реалістів, як і від романтиків. Його творів майже не бував ні в осіннім, ні в веснянім салонах, ні в салоні незалежних, ні в Тюльері. Навіть більше — їх не розшукати ні на вулиці Де-Боесі — Розекберга чи Бергейма, —  ні на вулиці Фабург — Сант-Оноре — в Барба-занжа. Франс Мазрель вже три роки виставляв свої твори в скромній галереї свого друга — поета й пропагандиста художників, що мислять по соціялістичному — Жозефа Віллє, на тихій і відлюдній вулиці Віль-Левек, недалеко церкви Мадлен. Тут можна знайти його акварелі і його графіки.
Мазрель не тільки не мав ніяких стосунків а такими майстрами сучасного французького малярства, як Дерен, Дюффі, Фламінк, Утрильо, Сегонзак, але й цілком відірваний від їхніх ухилів і художніх прагнень. Вони розвязують завдання малярства, Мазрель розробляв стиль сучасної графіки, в суті речи віддав перевагу аналізові соціальних явищ на площині свого дерев'яного матеріялу над формальними питаннями в мистецтві. Його творчість тісно звязана з книгою. Його популярність, як графіка, в багато разів більша за його славу, як маляра. Мазрель —  ілюстратор найвидатніших творів, найближчих йому духом письменників. Книги з відбитками його робот виходять мало не всіма європейськими мовами. Щоб потвердити цс, досить згадати Уайльдову «Баладу Редингенської тюрми», Ромен Роланового «Жан Кристофа», «Тіля Уленшпігеля» Шарля до-Костера, Уітманового «Каламуса», поеми Верхарна, новели Жув, Аркоса, Дюамеля, Дюжардена Шарль-Луї-Філіпа, Стернгейма, Цвейга, Вермелена, іидані з Мазрелевими, ілюстраціями французькою, німецькою, англійською й інш. мовами.
«Але Мазреля не задовольняє роля ілюстратора. Йому хочеться домогтися більшої самостійности, як в темах своїх образів, так і у формі розробки їх. Він випускає в світ багато новел і навіть романів без тексту — самої тільки графіки: «Спогади про мою країну», «Людські пристрасти», «Ідея» (народження, життя й смерть ідеї), «Історія без слів», «Місто». Кількома рисами Мазрель вміє дати історію цілого життя, виявити психологію й лад побуту. Фантазія підказує йому багату інтригу. Всі його книги насичені не тільки образами, але й гострими думками — на канві захоплюючої фабули. Для «Спогадів» Мазрель годен найти ніжність, таку властиву його ліризмові. «Спогади» легко перетворюються в його творах в елегію.
Мазрель росповідає про нашу сучасність, віддаючи перевагу узагальненім явищам перед побутовими дрібницями. Це ні в якому разі не означав, що Мазрель не схильний підмічати дрібниці. Але в цих деталях, що він помітив і відбив, він скупо, але виразно, підкреслює соціяльну атмосферу, уникаючи непотрібного нагромадження. Його акварель близька його графіці навіть фарбами. Для малювання він вибирає чорно-синій колір і в'ялий, матовий тон. Люде в його малярстві відбиваються, як обриси й тіні. Гра світла й кольору утворена з відблисків і плям. При всьому цьому в Мазреля нема строгости в малюнку Його персонажі надто роспливчасті. В них не почувається твердого тіла. Всі його речі не мають певних контурів, Мазрель ніби то ніколи не вчив анатомії й не підозріває того, що в людей є кістяк. Творчість Мазреля і в малярстві і в графіці здається повним димчастих привидів, замість живих істот, на темній поверхні ріки, глупої ночі. Стороннєму окові Мазрелева акварель мусить здатися сумбуром темних плям. Уважне спостереження помітить в усіх цих засобах майстра своєрідну художню маніру і вираз яскраво визначеної індивідуальности.
Майстерня Мазрелева на передостаннім поверсі вузького довгого будинку в глибині вулиці Монмартре, на однім з найвищих пригорків Парижу. Її вікно майже такий спостережний пункт, як вишка Тріумфальної арки на майдані Етуаль або Ейфелева башта. Париж стелеться перед ним на неоглядній простороні. В повітрі вигинаються каркаси будинків. Вулиці вихор'яться хмарами автомобілів і світяться електрикою й газом. Спалахують і гаснуть реклами. І десь над вікном майстерні істотність місяця або зорь даремно намагається перемогти штучне світло міста.
Сіре каміння будинків, мостів, тротуарів, бруку у відблисках світла грав тінями. Так утворюється чорно-біла магія фантастики паризької ночи. Дня й ранку неначе немає. Тільки пісмерки, вечір, ніч. Світанок і захід, мабуть, залежать від виключателя електричної енергії, а не від природи. Лінії сплітаються в спіраль, подовжуючись або, навпаки, сплющуючись. Складається краєвид з самих міських бликів на камінні й асфальті і з білих відблисків на чорному тлі. Люде тягнуться одно до одного, або втікають одно від одного, крізь розрізи хмарочосів,, рейок, вагонів і машин. Людські пристрасти сплутуються в павутиння, як завулки, вулиці й майдани Парижу. І від вікна й до вікна майстерні плетуться ці павутиняні нитки — з буржуазних кватир, заводів, банків, соборів, цирків, дансингів, кафе й самітних мансард. Франс Мазрель користується з них для своїх несчисленних графічних праць. Його звязок з Парижем сьогоднішнього дня органічний і нерозривний. Цей майстер буває скрізь і всюди. Здається, що він постійний гість «злачних місць» - барів і сексуальних видовищ. Здається, що він неодміний свідок мілітаристських демонстрацій, військових парадів і вуличних арештів. Здається, що він не покидає вокзальних перонів, вертепів, але й фабрик. Здається, що він пробирається в темні комори архіваріусів, за бар'єри банківських контор, але й на темні сходи, де ходять самі коти. Здається, що він блукає, никає й бродить по лабіринтах Парижу.
Тим часом, в дійсності Франс Мазрель не відривається від свого робочого столу, проводячи за ним більшість свого часу. При всій пильності його спостережень, його інтуїція ще багатша від його знання. Це — поет міста. Квіти ростуть для Мазреля не в садах,а на залізі й бетоні міських будівель. Місто покорило природу і стало первоосновою причиною буття. Первісности Мазрель не уявляє собі. Його твори так саме не мають посмішки, як і його очі. Сучасність не знає радости для цього художника навіть на каруселі, навіть серед дітей, навіть в яснім блиску вогнів на Єлісейських Полях або в Булонськім лісі. Місто скувало сучасників понурим рабством капіталістичного ладу. До де-кого з них Мазрель ставиться ніжно, до інших — непримиренно. Він поділяє людей і в своїх творах на класи й вимагає порівняння їх. Він взагалі виможний в усьому що почуває чи показує. Він надто занепокоєний хаосом скупчених людських тіл, що продають себе й інших — дорого чи дешево, як трапиться, — при світлі лихтарів, і в пітьмі глупої ночи, — на ринку, що зветься Парижем. Черги голих жінок із своїм обвислим тілом, перед чергами чоловіків в пальтах, кашне й «котелках» усякого віку й стану здаються йому галюцинацією. Обійми кокоток і дерев'януватих манекенів, операції нахмурених та насуплених біржовиків, скостенілі обличчя контрольорів на станціях підземної залізниці - в творчості Мазреля показуються, як виворіт французької легкости й паризької життєрадісности.
Підчас війни Мазрель протестував проти насильств силою свого оливця в антимілітаристській літературі, і що-дня на сторінках «Ле-фе» в Женеві друкував свої карикатури й нариси воєнних подій. Разом з усіми поступовими умами Західної Европи, корячись внутрішній конечності свого революційного темпераменту, він вимагав спинити війну.
Третя республіка не могла зовсім поминути Мазреля. Три його речі придбав Люксембургський музей; одна з них виставлена в цім музеї. Після цього у Франції сподіваються, що ніхто не зважиться сказати, ніби-то тут замовчують або ховають художників-соціялістів.
На Україні не знають Мазреля, його картин немає і в музеях С. Р. С. Р. і те, що в музеях, сучасного західного малярства у Харкові, в містах УСРС, так само як і в найбільших містах Союзу, немає Мазреля, примушує подумати про заповнення такого важного пропуску.
