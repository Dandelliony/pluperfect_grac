Золото й хінці
Хінець... 
В якій російській або українізованій голові це слово викличе, по асоціяції, слово „золото“? 
Хінець — це „ходя“, продавець скрипучих млинків і паперових цицяок; в нашій, обивательскій дійсності він був ще „варваром“, якого найняли більшовики, щоб бити, грабувати й різати мирних, ні в чім не винних обивателів ,  — ним лякали дітей.
Хінець  — це Хіна, 400 міліонів, „жовта небезпека“, англійські, японські І всякі інші хижаки-капіталісти; кулі  — Мейєрхольда і справжні; опіум, морфій, „сад тортурів“ Мірбо, У-Пей-Фу і Чжан-Цзо-Лін  — усе, що завгодно, тільки не золото.
Золото —  це грудки, пісок, монети, цінности, окраси, в нас його позабирали з церков, соборів, манастирів. 
Золото  — це Америка, долари, Моргай, Рокфеллер, „золота гарячка“  —  Клондайк, Юкон, Джек Лондон; Кайо, франк що знецінюється  — уся „Нова Радянська Енциклопедія“, тільки не хінець. І все таки життя сполучило ці два слова  — хінці й золото, золото й хінці.
По всім Східнім Сибіру й Далекім Сході пороскидані золоті копальні. 
Ленські, Алданські, Удиль-Лімуринські, Амгуне-Кербинські, Колчанські Алянські.... 
Заховані в тайзі, позаболочувані багнами, трясовинами, одрізані, відірвані від світу бездоріжжям. 
Там  — життя особливе, копаленне. 
Там  — нема карбованців, є  — золотники. 
Там  — золото й хінці.
Я був на багатьох копальнях; я бачив ріжне золото, але я не бачив ні одної купальні, де не було б хінців: 
Чим старіша копальня, тим більше хінців. 
Хінці  — робітники на драгах, дробилках, теслі, ковалі, розвідники „старателі“. 
Головне „старателі“. 
Хінців „старателів“ більше, ніж росіян та українців. Наш шукач золота, старатель, жадний, охочий до легкої наживи до легко заробітку.
Йому треба 12 долей на „лоток“, менше  — він не матиме, кине й піде шукати нового, багатого джерела. 
В його нема терпіння, видержки. Він робить, надіючись на щастя, на випадок. Думка про великі саморідки, про силу золотого піску, де з лотка відмиєш 2-3 золотники, не дає йому спокою, зриває, кидає з місця на місце.
Натурою він скорше хижак, ніж „старатель“. 
Не такий хінець. 
На одній з Колчанськпх копалень  — Покровській, „що десь аж коло Охотського моря, я знав артіл хінців-старателів Лі-Ю-Чіна. В артілі 8 душ. Вже три роки миють вони золото на цьому місці. Усі разом намивають на день пересічно 2-3 золотники, з яких треба заплатити „положення“ влітку 1 золотник, взимку  — півзолотника. Заробітку не вистачає на борошно й олію бобову, що люблять хінці. їх підтримають інші. І все таки миють, не йдуть геть.
„Тиндза ю. Моя мал-мал не вези. Шибко не вези. Моя роби — моя тиндза найди. Мал-мал сонця роби — найди. Чіка роби, 10 людероби — Чіфу ходи, 700 карб, кожен люде вези“. 
Це каже мені Лі-Ю-Чін. 
Це думає й робить кожен хінець — старатель. 
Просто дивуєшся тій упертості, ті старанності, з якою вони працюють.
З п'ятої ранку і до восьмої вечора. 
Тільки, тільки стане світати, а тайга, соковита й вогка, прокинеться з сну, проснеться й гіллям густим потягнеться, хрусне оживають копальні. 
З хаток, фанз, — низеньких, понурих, — виходять „старателі“. 
Артілями  — купками по 5-10 душ — ідуть до своїх заїмок, участків, джерел. 
Росіяне йдуть мовчки, неначе не проснувшись; рідко  — коли спіткнуться  — ви лають по-московському тайгу.
Хінці  — шумно, сповнюючи важкий тайожний спокій крикливим, горловим гомоном. Розбредуться, закопаються... 
Коли тайга болотяна, мокра, роблять на ямах бутарами. Копають чотирьохкутну яму, добираються до золотоносного шару, а тоді накидають породу в ящики — „яндовки“ — пудів по два і на бутару. Черпаком з ями беруть води, ллють у бутару, промивають. Мішають породу гребком, перевертають, щупають граблями  — вилами. Знесе вода великі галки, розмиє породу і знову в яму. Брудна, каламутна. А на дні бутари лишається пісок, а в йому золото. Знімають і на „лоток“. В кожній артілі є промивальник  —  досвідчений, бувалий „старатель“. Почіпки сидить коло калюжи, зашкарублими руками ворушучи „лоток“. Решта зберуться, дивляться. Нетерпляче. З надією. А ну  — саморідок. Сходить пісок, шлихи, лишається на дні золото — крупинками, жовте. Зберуть, висушать над вогнем і в „капсуль“. І знову за „лоток“.
Взимку розводять огнища, гріють воду з талого снігу. 
Це — в тайзі болотяній, мокрій. 
А коли тайга суха, суглинувата, роблять в „ортах“, на „одвалах“. 
В ортах — взимку. Орта  — забій, що оцямрованим коридором іде в землю. 
Коло входу будується курінь. В ньому „американка“ і нашвидку складена піч  — гріти воду. Тачками підвозять до американки з орти породу, одмивають, тоді на „лоток“.
Взимку в ортах промивка не повна. Миють злегка, наполовину. Води мало, гріти трудно. Породу, не сповна промиту, — на одвали. Лягають одвали горбами, пасмом хвилястим, жовтим... 
А влітку здалека  — за пів-версти підводять каналом струмки, здовж одвалів пускають. Біжить вода, захоплює породу, розмивав, несе. На дні лишається тоненьким шаром тяжкий пісок, шлихи, золото. З американки  — коли шар одмитої породи розбухне, потовщає,  — на лоток.
Кілька хвилин і на лотку лишається крупинками брудне золото. Зберуть висушать над вогнем в залізнім кухлі, загорнуть у капсуль, а ввечорі, після роботи, або вдень, під час перерви, в контору копальні.
Приймають від „старателів“ золото ріжно  — в залежності від постановки роботи.
Є роботи хазяйські  — коли все золото під строгим контролем іде в контору копальні, а „старателі“ , вірніш — робітники одержують поденно. Таких робот хінці не люблять. Їм треба золота, а не грошей. В контору вони віддають тільки те, що коштує борошно, олія, сірники, свічки, тютюн. Решти не, питай. 
Хінець старатель ніколи не скаже, що в його „тиндза ю“ (золотоє), — „мію“ (нема) „малмал“. Тому більшість хінців — на золотничних і власне старательських роботах.
На золотничних старатель за кожен золотник дістав певну плату, тут в можливість утаювати, здавати половину й менше, а це для хінця — головне.
На суто старательських роботах все золото лишається старателеві, і в контору попадає тільки „положення“ та плата за харчі й одежду. 
В конторі, коли хінець принесе й простягне управителеві копальні брудний капсуль, в якому золотник, а то й менше, він довго думає, що йому взяти з складу. Більше — борошно, біле, перший сорт, для пампушок „манто“, бобову олію, тютюн, свічки. 
Свят у хінців  — старателів, коли вони не роблять, два на місяць — першого й п'ятнадцятого, В ці дні — „куо-тіє“ в хінських фанзах улюблені „кіозо“  — вареники з м'ясом; в ці дні вони платять „положенняя“ грають в карти  —  „кан-пан“.
Решту днів, що тягнуться довгим ланцюгом, хінці роблять. Уперто, старанно. За день — за 15 годин — в них одна перерва,  — тоді збируться купкою на одвалі, їдять пампушки, черемшу (дикий часник у тайзі), покурять, погомонять і знову за роботу. Коли хінці роблять, вони рідко коли розмовляють. З тихою, сумною, чудною для нашого вуха мелодію вони ритмують свої рухи. Співають, вірніш  — скиглять, розріжнено, кожен сам для себе. Хінець ніколи не нарікає на тяжку роботу, не пробує відкрутитися від неї. Він роботящий, сумлінний. Тому коли копальня робить розвідку, в тайгу глуху, повну машкари, тундрою підстелену, йдуть хінці. Розчистять точок, свердлами прощупають землю, виймуть патроном породу, промиють лотком. Це влітку.
Взимку, коли тундра промерзне, свердло не пройде — б'ють шурфи. Шурф  — яма квадратна в сажень. 
Хінці  — старателі живуть у фанзах окремо від росіян, артілями, як і роблять. 
Фанзи низькі, присадкуваті, темні. В них брудно, дух від бобової олії такий, що голова вернеться, воші. У фанзі піч і по обидва боки її  — піл. На полу сплять, грають в карти „чуфанять“ (їдять). В кожній фанзі є свій кухар  — „таа-суф“; варить на всіх. Харчі в хінців не добірні: вранці пампушка  — „манто“ і солона риба  — „хен- ю ю“; вдень, підчас перерви, та ж сама пампушка та риж  — „кі-лоу-мі“; увечорі знову пампушка та каша  — „хі-дзю“. Так день-у-день. А в свято „куо-тіє“  — вареники з м'ясом. 
Зато в кожній фанзі, в кожного хінця  — опіум. Люблять вони опіум. Я знав одного коваля Чжоу - Тинь, що фунт у місяць викурювяв, а фунт коштує 40 карбованців. Міліція віднімає опіум, ламає люльки, штрафуют  — не помагає. Де-хто без опіума працювати не може.
На моє питання, навіщо вони курять опіум, яка в тім приємність, вони відповідали мені:
— „Сни дуже гарні сняться  — чіфу, гроші багато, квіти багато“.
В хінських фанзах Завжди повно, завжди тісно. Коли роблять десятеро, то живе двадцяттеро й більше. Фанза ніколи не відмовляє „хіан-сіну“ (землякові). Приходять звідкільсь , їдять. Ідуть геть. Ні слова прохання, подяки це обов'язок.
Часто в копаленнім комітеті можна бачити хінців, що записуються в профспілку.
„Моя сюди пиши“... 
Внесків не платять. 
Там, де є золото, де копальня, де „старателі“ — росіяне, українці й хінці копаються, миють, там є „павуки“ 
„Павуки“ — теж хінці. 
Але вони не копаються по коліна у воді, не грузнуть в болотах і тундрах — на розвідках, не давляться сухими пампушками; вони мають коні, робітників, вони що-дня, а не в свято тільки їдять вареники з м'ясом. 
Це — підрядчики. 
Скоро тільки в глухій тайзі застука сокира, впаде із стогном корява сосна, — непомітно, незрозуміло, швидко виростає маленька брудна фанза.
А там з'являються коні, люде; а там підряди, підвоз лісу, харчів, будування. Швидко плете своє павутиння „павук“. Але він не дуже шкідливий. Робить за дешево, швидко, добре. Такий „павук“ для копальні необхідний.
Нема ні одної копальні на Далекім Сході, де не було-б хінців. Часом збирається їх тисячі. До війни на одній тільки копальні — Стрітенській на Колчані робило їх тисяч зо дві зо три. І зараз їх далекі більше, як росіян. 
Де є золото — там і хінпі.
