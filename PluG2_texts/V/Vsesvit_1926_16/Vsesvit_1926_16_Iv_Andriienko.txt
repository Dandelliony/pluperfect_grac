Попався
І.
Костянтин Петрович Будря, або як усі знайомі звали його просто Котік, проснувся рано. Кілька хвилин лежав із напівзаплющиними очима й прислухався, як десь за стінами, на вулишному брукові помалу росправляло плечі ранкове міське життя. Потім повернув голову на бік, і втопив погляд на дружину, що солодко спала поруч на ліжкові. Довго й уважно розглядав пухке, в рудо-золотих і стрижених кудельцях, обличчя. За поглядом погнались думки: 
— Що мене заставило захопитись Галею? Обличчя звичайнісіньке, навіть некрасиве. Постать теж — Катя і то краща була. 
Такі думки в Котіка з'явилися сьогодні вперше. Ще позавчора він називав свою Галину незрівняною й милувався з її золотих куделиць. 
Але вчора в установу де він служив, прийняли на службу нову машиністку. 
Будря ще не бачив таких очей, які були в нової машиністки не очі — а солодка безодня, що тягла до себе чоловічі погляди й заставляла макітритись голови. Котік, як завканц по службі, мав нагоду цілих шість годин купатись у тій солодкій безодні й під кінець дня оп'янів зовсім. Прийшов до дому замислений і за обідом, замість того, щоб посадить Галю на коліна, як це було раніш, ні з того, ні з сього вчинив з нею сварку. Тепер.-лежачи на ліжку, він пригадав машиністку, зробив порівняння з обличчям Галі й майже з огидою відвернувся.
Зітхнув і в думках, ніби в кіно-театрі на екрані, побігли кадри мину лого...
...Рік тому назад він зустрів швачку Настю. Тиха, білява з васильковими очима дівчина. Закохався й одружився, але через три місяці розчарувався. Надто міщанські погляди в Насті були на сімейне життя. Не любила, коли він при ній одверто залицявся до чужих жінок. Розвелися мирно. Настя не запропонувала ніяких грошевих вимог. Самотнім залишався не довго й швидко знову записався в загсі з касиршою робкоопу. З цією прожив лише два місяці. Не вподобалась, бо любила гарне вбрання й багато на нього тратила, та в додаток і легковажна була. З касиршою вже розводились не так мирно. Довелося знайти їй кімнату, та ще й у суд обіцяла подать, коли народиться дитина. 
— Чи то ж подасть? — наскоком врізалось в Котікову голову нова думка. Але це не одну мить і далі знову попливли кадри: 
...Потім більше місяця жив не записуючись із реєстраторшою Катею. Набридла й уговорив її одійти. В нагороду за слух'яність улаштував через знайомих на посаду. І врешті два місяці назад познайомився з фельдшеркою Галею. З нею теж прийшлося записуватись, бо не хотіла так сходитись. 
Почував себе щасливим. Йому до смаку були й повні Галіни груди й золоті її куделиці, а вчорашня машиністка перевернула всі почуття до гори ногами.
Котік заплющив очі і в думці зфотографував п'ять жіночих портретів Проаналізував і зробив їм оцінку. 
— Куди тим чотирьом! То були мої помилки. Оце ідеал жінки, яку можна кохати ціле життя. 
Така була оцінка портретові, що мав не очі, а солодку безодню. 
Будря мрійно зітхнув і спустив із ліжка ноги. Галя заворушилася й крізь сон щось замурмотіла. Він кинув на неї ворожий погляд і почав тихо одягатись. 
Не турбуючи дружини, пішов на посаду, хоч І рано ще було. Коли проходив двором, повз вікон двірника — двірничиха сказала своєму чоловікові: 
— Кобель наш на службу вже подався!
Вона так прозивала Будрю з того часу, як той одружився з четвертою жінкою.
Котік цього не чув. Не знав він і того, що й знайомі говорили за його спиною. 
Так не минуться Будрі ці играшки з жінками. Залишиться він колись без Штанів. 
А він був певен, що йде в унісон із сучасними поглядами на сімейне життя 1 міркував про себе: Мені ж тільки 28 років. Я ж хочу жити!
ІІ. 
Через три дні Котік мав із Галею рішучу розмову. Перед цім він увесь час сварився з жінкою — готував грунт для розмови. Прийшов після служби до дому, підсолодив голос і почав: 
— Слухай, Галю, от ми увесь час сваримось...
— Не я, а ти останні дні почав казитись. 
Перебила спокійна й ніби байдуже. До того ж Галя губилась у гадках:
— Який його ґедзь укусив! 
Думала, що якісь неприємносте в чоловіка виникли на посаді й терпляче переносила його сварки. 
Котік з'орав зморшками чоло. 
— Ну, нехай і я де в чому винен... Але так далі продовжуватися не може. 
— Покинь казитися то й знову настане спокій. Підвищив голос і підмішав до нього прикросте.  
— Не те, а... зробив довгу павзу і раптом вимовив. 
— Одним словом ми не підходємо одно до одного й нам треба розвестися. Все одно життя не буде! 
Останнє речення аж вигукнув. 
Вирячились і застигли в здивованні велики сірі очі. Пухкі щічки злегенька затремтіли. Ще момент — насупила брови й не згуки, а скалки криги полетіли з її уст. 
— А, он ти до чого!.. Певно накинув оком на іншу? Не дарма я в тебе четверта жінка. Тим то й сваритись останні дні почав... Гаразд, я згодна на розлуку! Тільки знай, що я вагітна й мусиш забезпечити Мене з матеріального боку. Це одне, а друге з Цієї квартирі я не піду. Коли набридла, Можеш їти під три вітри. 
В Котіка на душі затанцювала радість. Він не чекав, що Галя так швидко погодиться. Тільки гадка про останню умову жінки трохи затуманила ту радість, Мимоволі обвів поглядом шостиметрову гарно умебльовану кімнату й навіть зітхнув: 
— Шкода кватирі. З комфортом і близько до центру. Хто його зна чи найду таку. 
Але цю думку заступила собою машиністка й він погодився з Галею. Що ж торкається до матеріяльного забезпечення, то тут Котік міркував так: 
— Вона фельдшерка. Поступить на посаду, то обійдеться й без мене. 
Радісний подався на вулицю. Галя тільки аж тепер не витримала. Впала на ліжко й глухо заридала. Їй стало шкода роскішних шовкововоронових Котіних кучерів, що на них колись поласилась.
Будря знайшов кватирю швидко. Для самотніх і в великому місті це штука легка. Навіть і в газетах про це друкують. 
Не те що сімейному, — що для нього спеціяльно існує житлова криза. 
Перебрався на нове мешкання й узяв із Галею розлуку. В той же час повів палкий наступ залицяння на машиністку.
ІІІ.
Вишивальниця мережива Люся спіткнулася в житті. Так таки взяла та й спіткнулася... 
Жили собі вдвох із старою матір'ю заробляла мереживом гроші й мріяла швидче вийти заміж, а для цього пудрувала носа, підводила очі й що-вечора ходила на гулянку то в саду, то на головну вулицю міста.
Познайомилась із якимся типом, що відрекомендувався відомим артистом. У свято поїхали погуляти за місто в гайок, та й... не вбереглась. Типа — корова  язиком Злизала, а через два місяці Люся стала відчувать в собі наслідки того знайомства. Спочатку намислила була зробить аборт, але від дверей лікарні повернулась назад — побоялась. У голові снувала вихід із становища, що так погано склалося. А тут як раз у їхньому дворі трапилась маленька пригода. їхні сусіди прийняли нового кватиранта-службовця. Люсі зразу припали до вподоби кучері нового кватиранта. Зважила, що настав час поправить свої справи. З під напівспущеної перкалевої фіранки відчиненого вікна що-дня обстрілювала вона Будрю підведеними очима, коли той їшов на посаду й повертавсь до дому. Але Котік був байдужий. Тоді були вжитті сильніші засоби. В усіх мешканців будинку № 12 цілими днями лящало в вухах: 
— „На заводе том Сєньку встрєтіла...“
І це не помогало. 
Люся ковтала прикрість та вишукувала тенета, які б можна було закинути на кучерявого службовця. 
Будря на радощах, що він знову вільний й маючи в собі упевненість у прихильности машиністки, ніяк не міг пройти повз те місце на вулиці, де над дверима було написано великими літерами: „Нева Баварія“, а на вікні намальовано кухля з пивом. 
Після кожної пляшки все дужче розм'якав мізок, а в душу залазила добрість. Коли через дві години нарешті розлучився з восьмою пляшкою й вийшов знову на вулицю, весняний вечір уже купався в сивизні міського пилу та блідому сяйві електрики. Перехожі перед очима танцювали й хотілось співати. З великим зусиллям доплентався до будинку №12. Мелодія „Сєньку встретіла“... надто гармонувала з сучасним станом Котікової душі й силоміць потягло до відчиненого вікна. 
Язик, виробляючи в роті визерунки, відкривав душу, а з цим уже ноги понесли не до своєї кімнати, а до кватирі Люсі… 
Прокинувся Будря й не пізнав де він опинився. В сусідній кімнаті шепочуться два жіночих голоси. Хотів підвестись, але голова важила не кілограми, а цілу тону. Не витримав і знову впав на ліжко. Коли проснувся вже зовсім, то над ним стояла Люся й хитро всміхалася. Будря ладен був, щоб ліжко разом з ним провалилась геть у прірву. В голові почав зшивати до купи подробиці вчорашнього дня. Доходив до шостої пляшки, а далі все скучувалось у мішанку, з якої нічого яскравого й виразного витягти не можна було.
Дивився кудись на бік і тільки налагодився був устати, як до кімнати ввійшло дві жінки з Люсіною матір'ю. Будря прожогом схопився й забувши кашкета та толстовку вискочив із кватирі.
Повернувшись із служби, довідався, що Люся росплескала всім мешканцям двору ніби він її давній жених. Щоб покінчити з цим усим, Будрі довелося мати з дівчиною гостру розмову. 
— А на чиєму ліжкові спали?
Відповідала Люся й дражнила легеньким смішком. 
Вона ожила й за майбутні наслідки знайомства з артистом не боялась. Прийшлося Будрі спішно шукати іншу кватирю. Але на цей раз вона не так легко попадалась. Котік у відчаю хапався за голову. Потім відчай змінився на велику радість. Виявилось, що машиністка має окрему кімнату. Він запропонував ій записатись, мав згоду й перейшов до неї жити. Згодом рубанок часу й нове кохання згладили в його житті ту неприємність.
IV.
Тікали в минуле дні, оздоблені міським оживленням. Ранками з ними здоровались, а вечорами прощались довгими гудками високі заводськи димарі. 
Будря на цей раз побив рекорд власного сімейного життя. От уже цілих півроку живе він із бувшою мишиністкою. Навіть знайомі дивувались і говорили між собою: 
— Зуміла прикрутити до себе Котіка машиністка. Гляди ще й людина путня з нього вийде.
Не відомо чи довго б ще продовжувалося, чи ні, коли тут раптом трапилось велике лихо. Таке, що Будря його через свою легковажність і не чекав. У холодній плаксивий день вийшло те лихо з камери нарсуду й з'явилось до Котіка у вигляді друкованого шматка паперу...
... Першою позивала касирша. В неї вже була дитина й з Будрі присудили 30% місячного утримання. Повертався до дому з суду сумний й почував себе прибитою собакою. Роскішні кучері якось враз стали схожі на кінську гриву. Дома чекала велика буча. Не очі, а солодка безодня — бушували гнівом. Котік мовчав, бо почував себе винним. Буря продовжувалась цілий тиждень, і тільки після великих його зусиль, що виявлялись у клятвах та доказок любови, трохи втихомирилась. Котік знову повеселішав і навіть на обличчі засковзалась колишня безтурботна усмішка. Та недовго. . . . 
Другою позивала Галя. Тепер присудили тільки 20% з утримання. 
Котік у той день не повертався й до дому. З суду попав просто до пивної, а звідти й сам не знав куди. Тільки на третій день спробував вернутись до своєї машиністки, але та й на поріг не пустила. Котік зажурився. Прийшлось у власному житті вжити рішучих заходів що до режиму економії, бо на 50% утримання не дуже розженешся. 
Але лихо, як ухопило Будрю на гачок, то так і не захотіло випустить. Принесли ще одну повістку — громадянка Людмила Кочетова позиває на утримання дитини.
— Я випадково опинився в її кватирі, а до того з нею й знайомий не був. Та й як же це може бути, щоб через півроку народилась дитина, виправдувався Котік, але суд не повірив, бо свідки — жінки говорили протилежне.
Приголомошений із затуманеними очима Будря вислухав вирок платить ще 20%.
Аж тепер Котік не витримав і навіть заплакав. Билося в мозкові: 
— Що його робити?
Кинувся спочатку до касирші з пропозіцією жити вкупі — не хоче, до Галі — теж. А тут ще й з кватирі, де він у знайомих тимчасово оселився, попрохали. Приїхала до них родичка, чи що. 
Будря побачив, що дійшов до самого нікуди й зціпивши зуби пішов до Люсі.
Запропонував — одружитись з нею. 
Люся зареготала й погодилась. Коли вони розмовляли в сусідній кімнаті заплакала немовля. Той плач різонув Котіка по серцю. В голові повстали страшні слова: 
Доведеться вже й пестити...
