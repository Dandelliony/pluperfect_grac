БЕЗ БОБРИНСЬКИХ І ТЕРЕЩЕНКІВ
ШИРОКІ лани полтавські, широкі й рівні. Колись цими неосяжними ланами володіли поміщики—Барятинські, Кочубеї та інші.
За останні роки перед революцією цими ланами почав ходити плуг, а замісць кінських табунів — почали поміщики будувати цукроварні. На полтавських ланах широких почали курити заводи.
3 жовтнем заводи перейшли до нових хазяїв — робітниче-селянської влади, а неосяжні лани до незаможних селян. 
На десятому році революції вирішили нові господарі Радянської країни, що землі на колишній Полтавщині багато, а заводів мало.
Значить—треба будувать нові заводи. 
В день десятих роковин Жовтня будо вирішено гробити закладин нові цукроварні біля станції Драбово—Барятинське, Прилуцької округи.
Село Білорусівка, що стелеться берегами невеличкої річки Чутівки, ще Ніколи не бачило такого натовпу, як у день урочистих закладин нового велетня цукрової промисловости — Драбівської цукроварні. Біля 10000 селян з близьких сел прийшли й приїхали побувати на урочистому святі — закладинах заводу. Автомобілями приїхали представники Окружної влади, Цукротресту і адміністратори сусідніх цукрокомбінатів.
Це було справжнє свято, свято здобутків великого Жовтня, що його відчували тисячі селян і сотні робітників. 
Нова цукроварня, що на неї асигновано 8 міліонів карбованців, буде наймогутнішим заводом України, збудованим за останнім словом техніки.
Продуктивність нової цукроварні мав бути доведена до щоденної переробки 12000 берківців буряків з завантажінням цукроварні на 100 днів виробництва.
Будування Драбівської цукроварні треватиме біля двох років в моменту закладин. Перший цукор з Драбівської цукроварні матимемо вже в 1929 році.
Це перша цукроварня, що її закладають не Бобринські, Терещенки, Бродські, а пролетаріят „своєю власною рукою"... 
За першою підуть і інші.
