На другий день “свободи”
18 жовтня 1905-го року. Севастопольські робітники і матроси тисячним натовпом рушили до тюрми визволяти політичних в'язнів. їх, беззбройних, зустріли бойовими пострілами. Крівавий підсумок —6 забитих перед брамою тюрми, шість перших жертв царської “волі”.
Сумно було в Севастополі 20-го жовтня, в жалібні тони прибралося місто в той день. 
Майдан біля міської лікарні залито народом. Суцільною масою, під сумні звуки флотського оркестру, рушила процесія. Порядок підтримує варта з робітників і матросів.
На старому севастопольському кладовищі, серед сумних кипарисів, вирито свіжі могили. Похоронний кортеж зупиняється. 
Починаються промови. 
Сталевим голосом, серед мертвої тиші, виголошує Шмідт свою промову присягу: 
Біля труни слід творити одні молитви, але хай уподобляться молитві слова любві та святої присяги, що я її хочу принести тут разом з вами. 
.. Ми повинні заспокоїти збентежені душі померлих.  
Присягаємось їм в тому, що ми ніколи не уступимо нікому жодної п'яді завойованих нами людських прав. Присягаюсь. 
Присягаємось їм в тому, що всю роботу, всю душу, саме життя ми положимо на збереження нашої волі. Присягаюсь. 
Присягаємось їм в тому, що свою вільну грамадську роботу ми всю віддамо для щастя робочого незаможного люду. Присягаюсь. 
Присягаємось їм в тому, що між нами не буде ні єврея, ні вірменина, ні поляка, а що ми всі віднині будемо рівні, вільні брати великої вільної Росії...“ 
Вражіння було надзвичайно сильне. 10-тисячний натовп після кожної присяги відповідав “присягаємось”. Було чути ридання. 
На другий день, 21-го жовтня, в день амністії, лейтенанта Шмідта було з наказу коменданта фортеці адмірала Чухніна заарештвано і одвезено на панцерник “Три святителі”.
