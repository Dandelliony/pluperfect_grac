
Европейська вулиця.
Мешканців великих центрів вчать ходити но вулицях. 
Може це й дивно, але це так. У великих європейських центрах ходити по вулицях—річ складна й не небезпечна. Хроніка нещасть, що стаються під час вуличного руху, займає досить солідне місце у відділах пригод. 
Берлін, в якому страшенна сила трамваїв, автобусів, мотоциклів, екіпажів, має, крім того, 35.000 автомобілів. І все це з ранку до глупої ночі снує по вулицях. 
І, звичайно, по таких центрах, як Берлін, Париж, Відень, видано спеціяльні правила, як ходити по вулицях, і утворено спеціяльні апарати, що керують вуличним рухом. Майже на кожному перехресті вулиць стоять стовпи з плакатами. На тих плакатах начастіше— череп і напис: Стій! Стережись! 
Численні світляні знаки перестрігають пішоходів і разом з тим дають вказізки вуличному рухові. Окрім того, поліція, що доглядає за рухом, теж подає окремі знаки й пішим і проїзжим. 
А останнім часом в Берліні поставлено осібні будки—для поліцейської варти, що мають виключно керувати вуличним рухом. У Берліні ж таки по школах заведено осібний предмет: Правила ходіння по вулицях і вивчення перестережних знаків. 
Науки цеї по школах вчать офіцери поліції. До послуг викладачів світляні картини, що наглядно пояснюють дітям правила руху по вулицях. Навчання звичайно кінчається кіно-фільмою, що показує нещастя, які стаються через нарушення правил ходіння по вулицях. 
Все це робить на дітей дуже сильне вражіння і таким чином вони краще затямлюють правила вуличного руху і пильно придивляються на вулицях до перестережних знаків, додержуються вказівок світляних будок, чекають розказу шуцмана на перехрестях вулиць. 
Ми згадали про вулиці Берліну, шумного європейського центру, де один автомобіль припадає на 200 душ мешканців.
Вулиці Нью-Йорку. 
Як же уявити собі вуличний рух у Нью-Йоркові? 
Кому не відомо, що там один автомобіль припадає на 8 душ жителів? 
Міліони авто ріжних систем і розмірів носяться по величезному місту без сну, без спочинку. 
Там завдання регулювання вуличного руху далеко складніше. І може тому в Америці, окрім звичайних перестержних заходів, практикується наглядніший од страшних кіно-фільмів спосіб.
По вулицях і соші часто попадаються розбиті автомобілі. Їх ніхто не прибирає однак їх не забуто, ні!
Над ними поставлено плакати з написями: 
“На цьому місці втратило життя 5 душ через порушення правил їзди”. 
В Америці вже навчилися слухатись вуличних дерижерів, але остаточно уникнути нещастя там, при скаженому темпі вуличного життя, не можливо.
Що ж буде через 50-60 літ? 
Можливо, що в де яких найбільших центрах буде тісно навіть в повітрі. 
Можна дуже конкретно уявити собі аркуш паперу, списаний синіми літерами машиною «Ундервуд», підпис квартального повітряної вулиці «Стріт 1473». 
— Це протокол. 
Він складений на жителя Нью-Йорку за нарушення правил літання! 
Летів не тим боком, зачепив лінію повітряної путі й пошкодив крило сусідові.
На малюнкові в овалі: На перехресті двох вулиць, де загроза для життя прохожих особливо велика, встановлені спеціяльні лихтарі. На них емблема смерти з написом: “Ти мій, необережний прохожий”. Такі лихтарі встановлені на вулицях Нью-Йорку, Чикаго, Вашингтону та ин.
