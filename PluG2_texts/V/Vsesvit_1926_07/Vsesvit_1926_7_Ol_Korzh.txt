Два.
... Чому ніхто не сказав бідній Антонині про те, що її діти за все життя ні-разу не назвуть її мамою? Не скажуть ні єдиного слова — худого, доброго — чому? І хіба вона їм не мати, своїм дітям, заплакана, несчасна, бідна Антонина!
І хіба вона не мріяла дівчиною про те, щоб швидче стати матірю, щоб потім у тяжкі хвилини милуватись своєю дитиною? І дитина буде-дів чинка, хлопчик, Голубі оченята, чи чорні, Носик кирпатий, рівненький? І мріяла... Ах як вона солодко мріяла дівчиною. Чи скотину пасе у полі, в'яже снопи, вибірає коноплю, чи довгими осінніми вечорами сидить за прядкою—  все одні і ті ж думи. Пекучі таємні думи про далеке-близьке майбутнє. І вчувалися їй дзвони років, то святково-урочисті, чисті, як ясний безхмарний день, то сумні, похоронні, як хуга зимова... Тоді її серце стискалось, хлипало мов дитя, i-родилась пісня. Пісня ніжна і тиха, і зовсім вона коротка, але зрозуміла, проста, і повна жури пре красноï.
Невже в світі я
Нещасливая?
Насміється в край 
Надімною жисть?..
Цю пісню напевпе вона склала сама. 
Й співала. 
Колись. Дівчиною. І було лекше ... 
Поля, звичайно, не пригадують цієї пісні. Та і піль тих немає. Бо ті поля:—це колишнє високе жито по обох боках дороги, густі проса й позолота білими хустками—гречка в сторонці... Все це давно вже покошене і звезене у далекі клуні. Житню солому попалили в грубках узімку, просяною і гречаною—годували скотину— нічого не лишилося з піль тих... Земля хіба?— Землі діла мало. Вона лиш одне своє знає—непорушний у віках абсолют: родити. І родить вона, і нічого не знає, вічно мовчить і — пісня якоїсь молодої дівчини—їй все одно що й непісня...
Вийшла заміж Антонина. 
Вийшла вона за бідного односельчанина, за такого бідного як і сама і вийшла за нього лише тому, що знала, що таке є любов (а як вона добре знала те—чого багато селянських дівчат не знали), Й надаремне намагавсь її сватати багатій з хутора. І власний вітряк він мав, і землі багато, і сад і колодязь в дворі і ще багато всього, дуже гарного і потрібного в господарстві. 
Радили всі Антонині: 
— Іди. Щастя тобі попадається. 
Але Антонина не слухала нікого.—Жила своїм розумом—не пішла. І лишивсь багатій ні причому, зі своїм вітряком і глибокою тугою в серці, мов той колодязь, що у нього в дворі. . . 
Мати багатого парубка казала після Антонині: 
— Що ж ти голубко цураєшся моєї дитини? 
Антонина плакала і не могла нічого сказати. Вона знала, що ця женщина була 6 хорошою, доброю свекрухою, поважала б її, Антонину і ніколи б не накладала на неї важкої роботи... 
Обидві плакали. 
І розгадували мислі одна у другої, без слів, а на прощанні Антонина казала: 
— Не гнівайтесь... я… І було зрозуміло. 
Родила Антонина свою першу дитину під копами. 
Про це повість дуже коротка: підоспіли жнива. Посуха. Зерно сиплеться.
Чекати—злочинство. Та й Антонині до родива здавалось ще декілька днів. Виїхала вона в поле з Семеном, своїм чоловіком, але зараз же напівдорозі почула... Ось зараз. Робити нічого. Звернув Семен під перші найближчі копи. Там і родила Антонина без нічиєї допомоги синьоокого хлопчика... Та тільки вже якось тихе було його народження. Зовсім тихе. Не клепали поблизу навіть кос косарі. І кінь не фаркав. Немов під копами робилось якесь злочинство, чи кара—усе причаїлось і хотіло зберегти це в тайні. 
І що найдивніше за все, те що і немовлятко мовчало,—ні єдиного писку, ні єдиного галасу—тільки голубі оченята безтямно, тупим зором дивились на світ і не могли нічого збагнути. Воно немов би жахнулось безмежности неба і піль й здивоване застигло в мовчанні... 
Мовчанні... . 
Завернулись додому Семен з Антониною й сином. 
Потім Семен сам вийшов у поле й розпочав трудовий свій день. 
Хутко по-між сусідськими дітьми розійшлась хвилею чутка, що тьотя Антонина привезла з поля “лялю”. Бігали в хату дивитись, розпитували: 
— А де вона була тьотю? 
— В житі, дітки. На межі в житі—говорила їм Антонина і замотувала в пелюшки немовлятко. 
Діти ласкаво дивились йому в обличчя. 
— А там мабуть багацько було васильків і ще якихсь гарних цвіточків—згадала курноса Оленка мріючи. А потім журно добавила: ь
— І як її (лялю) ніхто не найшов раніш, або ворони не з'їли, або косою хто не урізав... ? 
І хтось зітхнув: 
— Таку малюсеньку... 
Питали: 
— А ляля плакала, коли ви на неї наткнулись? 
— Ні не плакала. їй мабуть було хороше між цвіточків ... 
—... А як назвете її, тьотью? 
— Васильочком дітки. Адже ж вона з поля, від васильків, ну й назвем її так... 
І довго, довго базікали діти. Антонина залюбки їх слухала й давала на всі запитання відповідь. Глупі-милі діти... 
Ам, ам, з'їм тебе, гааам!— гралась молода мати зі своїм немовлятком, кусаючи злегка зубами маленьк ручки. 
Васильочок дивився, мовчав і про себе думав:
— Ну і що ж? — їж, все рівно мовчати буду 
Потім — були дні. 
А за днями—таке зрозуміле для Антонини й для всіх те, що хлоп'ятко німе й глухе. 
Запахом пекучого болю від розквітлого жаху наповнилось серце матері. 
З цього і почалось те велике, безпорадне, німе горе, що у нього Антонина упала мов у глибоке провалля. 
Хлопчик ріс бездоганно, як і треба рости польовій людині. В його тіло сонце влило під копами міць жнив, а на обличчя поклало тонку гречану опалу. Очі були спорі денні з небом, а русяві кучері лежали на його головці, неначе покоси, тільки-но скошеного полового жита. 
Хутко вибрався Васильок у підпарубка. Між своїми перевесниками він був що-найбідовішим і що-найсильнішим. Всі дбали про те, як би йому догодити і боялись на випадок бійки. А діти молодчого віку—ті уникали німого. Своїм постійним мовчанням він наганяв на них жах і вони тремтіли.
Хтось було каже з плачем своїй мамі: 
— Я пішла б (чи пішов) отуди, та боюсь—Васильок перестріне ... 
Матерям це було у пригоді. Коли виявляється в когось з дітей, хоч найменший, непослух—треба було тільки їм на погрозу згадати німого, як зараз, в ту мить, за непослухом прийде покора... Васильок був із себе вродливий. Проте, для братви, що молодча, він був тим,—що на ниві просяній, чи то на городі—для сірих горобчиків. Хоча й не зовсім це вірно: горобці часто-густо без жодного остраху, з зухвальством паливод сідають на голову невсипущому сторожу й подзьобують йому своїми гострими дзюбиками у ганчірний, драний лоб...
Пасе Васильок череду. 
Бо що йому було робити инше, як не пасти череду. Про це думав не раз його батько. З ранку до вечора пасе Васильок, день-крізь-день, із року в рік... Що там він говорить німий з німою чередою—нікому невідомо. 
І літку—у полі, біля череди, а прийде зима—Васильок з батьком —у лісі, або по людях поденно: викидає з хлівів кізяки і стелить худобі солому на ніч. 
Вже дорослим він став. А пестливе ім'я—Васильок так і лишилось за ним, проте, як його називають люде, і чи має він взагалі яке небудь ім'я— було абсолютно байдуже для нього.
Десять літ у Антонини не було дітей. 
Це після Василька. 
Запах розквітлого жаху убивав запліднення в череві. 
А на одинадцятому році Васильок побачив братіка. 
Побачив і усміхнувся. 
Цей був чорнявий, але гірший на вроду. 
Але і цей, як Васильок прийшов у світ з тайною:
— Нікому ніколи не промовить ні єдиного слова й не хотіти нічого чути ... 
Антонину остаточно добило горе. 
Звідкіль таке нещастя, і чим вона винна? 
І що, коли ми нагадаєм про її сльози? Що, коли ми вкупі з нею почнемо плакать? 
А полегкість все одно не прийде, а полегкість все одно не прийде... 
Може воно й справді немає потреби про них говорити. Особливо тоді, коли горе безпомічне, коли безпорадне становище. Притім, їх такого багато у світі—сліз, і у кожного з нас є своє, хоч маленьке горе... 
Чорнявого назвали Григором. 
Цей був темним дном тії повнослізної прірви, куди ніби камінь звалилась його бідна мати. Надаремне вона сподівалась, що найде утіху у другій своїй дитині...
А роки закручували і закручували свої весінні зелені кучері, умивались дощами, міняли свою сніготкану білизну, завжди молоді, як він раніш і тепер—вічні мандрівники ... 
І мимо людей вони. 
Прекрасні в свойму стуканні, до всього байдужі, приходили з туманно-синьої далі і знов пропадали, не скааавши нічого нікому.
Люде родяться, люде старіють, а роки—тільки проходять... 
І Григор уже став чималим. 
І йому не було чого робити і лишалося на долю те, що і старшому братові: літом пасти худобу, а взимку рубати дрова і вивозити гній у поле.
Правда, крім цього він зумів і ще де що робити. 
Так, наприклад це ж він—був робив всім дітям селянським клітки для пташок. І хто як не він, Григор, наділяв на селі всіх брилями? пасучи худобу серед житніх і пшенишних ланів він багато-багато сплітав їх і вони на розхват забірались. 
Що до цих вже штук він був-таки майстер. 
І не те, щоб на тому якийсь заробіток мав, а так: на тютюн вистачало... 
Дні такі маленькі. 
Кожний день було можно накрити брилем, чи заперти в найменшу клітку. 
А потім якось раптом сталося: дні стали великими, неосяжними, як поле, як сон і голубими на колір. Це помітили разом і Васильок і Григор. 
Братам дні робилися болізко-довгими. Це може тому, що до них прийшла любов? Польова, Чабанська... так. І коли вже шукати справжньої причини зміни днів, то це без сумніву буде вона—любов. Любов була в образі дівчини Олити цю дівчину полюбили рівно тихою, німою любов'ю, як Васильок так і Григор. Пастух і підпасок. 
Олиту брати бачили що-дня. Ранком й увечері. Коли вона вигонила на вигін до череди свою полову корову і заганяла її з пасовиська. 
Усміхалась. Без поняття складала пальці немов говорила про щось з німими. 
Олита. 
Звичайно, вона не знала, що вони її люблять і продовжували ще більш жартувати, розмахуючи на всі маніри руками. 
І був: 
Захований сум у серцях братів ... 
Але що робити? 
Який буде вихід найкращий? 
Сидіти у полі біля череди й дивитись як тянуться нестерпимо-болізкі довгі дні? 
Ні, аж це неможливе. І Григор, як помолодший, і запальніший — він не захотів цього. Він рішив що закраще буде — зійти, і — зійшов. Назустріч дням. 
Лишився сам Васильок з полем, чередою і тихою, німою, безнадійною любов'ю...
Три роки не було Григора. 
А на четвертий: —  
— Була осінь. 
Боязкі заморозки ступали по землі сріблястим кроком. Це посланці далекої зими приходили ранками і зникали кудись опівдні. Сонце забачивши гнало їх геть і вони повертались назад, до зими, напевно з такою вістю: позиція сонця не зручна. Треба чекати. Ще люде копають картоплю, буряк. Ще не досить зів'яла трава в полі, і німий Васильок, все також пасе череду, розкладаючи инколи ранками вогнища... 
Тільки-но одного ранку розіклав Васильок вогника, щоб погрітись, як де-не-візьмись на очах виріс Григор. 
Він ішов дорогою, забачив здаля череду і дим—взяв і звернув. Довго брати метали пальцями, усміхались, замислювались. Далі Васильок побіг до одної ниви, де на днях вибірав хтось картоплі. Хвилин через десять він повернувся з повними карманами, начиненими картоплями, що їх щедро залишив на ниві хазяїн. 
Напекли. Смачно поїли. Відпочив Григор. А ввечері з братом і чередою повернувся до дому. 
Але, чи зрозуміє мати радість і біль своїх рідних синів? Вони дома метатимуть пальцями, а вона— Антонина, їх мати, буде себе почувати у перехрещуванні мечів їй не зрозуміти їх душ велетериних, так саме як може і їм не збагнути її безпорадного горя. 
Вони два для бідної матері дві темних німих скелі, і вона мати між ними — живою, скорботною хвилею…
