Алім
“Алім — кримський розбійник"— це для Єрмолових і Ханжонкових була б досить екзотична тема для чергового випуску “Золотої серії”. 
Алім— завзятий джигіт, але це не джигіт-розбійник, а народній герой —він бореться за права пригноблених—от тема картини, що випускає ВУФКУ.
Аліма любить нарід—кримські татари, його люблять не за силу й зручність, а люблять і шанують, як героя, що підняв своїх селян на боротьбу із слугами царату, на боротьбу з визискувачами татарської бідности руськими й .рідними" поміщиками.
Алім—це борець за волю, революціонер свого народу. Революційним рухом серед національних меншостів, надто серед татар, проводили Аліми.
Фільма Алім відріжняється від багатьох однотонних східних фільм будовою сюжету й розвитком сюжету, в такому освітленні вона оригінальна й не шаблонова. 
Фільма малює добу до 1905 року. Побут кримських татар, гноблення, протести проти утиску. Азамата, Алімового батька, за те, що він заступився за селян, над якими знущався багатий Ібрагім Мурза, розгніваний Мурза побив. Побачивши жорстоку розправу з батьком, Алім підпалює Мурзину садибу. Розлютований Мурза наказує вигнати сім'ю Азаматову з села. З цього часу 11-тилітній Алім запалав ненавистю до своїх поневолювателів. 
Минули роки.... Алім виріс, змужнів. Алім працює на гербарні Алі-Бая. На гербарні панує непомірний визиск, гніт, сваволя хозяїна й його прикащиків. Робітника, Алімового сусіду по роботі, який не додивився, що шкура недобре вичинена, хазяїн налаяв; за це майстер б'є робітника, робітник впав у яму, де гаситься вапно, і попік собі лице. Обурений майстровим вчинком, Алім кидає в яму майстра і витягає звідти робітника. 
За цей вчинок Алі-Бай посилає Аліма на село на польову роботу. 
Злидні, гніт і така сама сваволя панують і на селі. Селянам, що роблять в Алі-Бая, видають тільки половину заробленого. Обурені цим селяне посилають Аліма до Алі-Бая. Алі-Бая нема дома—він на бенкеті в Ібрагіма Мурзи. 
Алім іде до Мурзи. На цій вечірці він стрівається з Ібрагімом Мурзою, вони пізнають один одного, Ібрагім Мурза нагадує Алімові про те, що спіткало його батька, і сулить Алімові те саме. 
Алім обіщає помститися йому за батька. Ібрагім Мурза обурений зухвальством Аліма, кинувся на його і вдарив батогом у лице. Алім, як несамовитий, кидається на Мурзу, вириває в нього батога й починає бити Мурзу. 
Сарра, Бобаджанова дочка, що була на цій вечірці, заінтересувалася Алімом. 
Аліма за те, що побив Ібрагіма Мурзу, суд присудив у тюрму на 6 місяців. В тюремній камері Алім зустрічається з селянським революціонером Петровським. Від нього він взнає, що не тільки татарських, а й руських селян так-само гноблять Їхні поміщики. Одсидівши призначені 6 місяців, Алім виходить з тюрми й стрівається із Бобаджаном, що приїхав їз Саррою до Симферополю. Бобаджан пропонує Алімові працювати в його. Алім згоджується. 
Радісно вітають Аліма селяне. І тільки Алі-Бай, побачивши Аліма, шаліє од злости й жадає, щоб селяне гнали його геть з села. Щільним колом оступивши Аліма, юрба селян у відповідь на це люто грозиться Алі-Баєві. 
З шаленою злістю Алі-Бай кидається з києм на селян. Алім кличе селян до боротьби з гнобителями. З юрби селян виходить гурток парубків і пристає до Аліма.
Селяне обурені на Алі-Бая й його прикащиків. Вони вбивають управителя Алі-Бая. Алі-Бай спішно шле листа до губернатора й просить помочи. Алім рішає покінчити з Алі- Баєм.
Дізнавшись про намір Аліма, Сарра благає його не ходити до Алі-Бая, бо йому загрожує небезпека—Алі-Бай оточений озброєними людьми. В сутичці з Алі-Баєвою сторожею Алім ранений в руку. Алі-Бай вбитий. Довідавшись, що прийшли козаки. Алім із своїми повстанцями іде в ліс. В його загоні бандит - грабіжник, що зветься Алімом Другим. Взнавши це, Алім прогонить його.
Прогнаний бандит рішає мститися Алімові. Стрінувшись із козацьким загоном, він веде його до табору Алімових повстанців. Козаки оточують Аліма.
Алім знову попадає до Київа до тюрми. Там він знову стрівається з Петровським і разом з ним, за допомогою Київської революційної організації, втікає з тюрми. 
Алім знову в Криму. Згадуючи останню росправу справника з селянами, що пішли було за ним, він рішає боротися й терпіти один. 
Звістка, що Алім втік з тюрми, блискавкою облітає ввесь Крим. Алімові треба зброї. Він рішає виконати що обіцяв,— помститися за батька, помститися Ібрагімові Мурзі. Вночі прокрадається він у дім Мурзин. 
Змішався Мурза від такого несподіваного гостя. Обеззброївши й звязавши Ібрагіма, Алім бере собі найкращу зброю, коня й скаче в ліс. Алім ловить поміщиків, кулаків, відбирає в них гроші й роздає вбогим. 
Справник, який намагається вловити Аліма, приїхав на село й наказує приставити Аліма живого, чи мертвого, в противному разі загрожує штрафом у 500 карб, і нахваляється спалити село. Довідавшись за це, Алім дає селянам 500 карб, заплатити штраф. 
Надзвичайно ловкий, Алім несподівано завітав до справника. Обеззброєний справник повертає гроші, що взяв був в селян. Розлютований такою зухвалістю Алімовою, справник рішає впіймати його. 
Алім Другий, бандит, якого прогнав від себе Алім, грабує селян, і багато-хто, не знаючи ріжниці межи цими двома Алімами. вважають Аліма за грабіжника.
Довідавшись про це, Алім ловить Аліма Другого і на очах селян втинає йому вуха, щоб він своїм однаковим ім'ям не неславив його—безвухий Алім ріжнитиметься від його виглядом. 
До справника пристає безвухий Алім і помагає йому ловити Аліма. Алім, втомився боротися самотою, знемігся й зневірився в своїх силах. Проїздячи лісом, Ібрагім Мурза бачить сонного Аліма і вже збирається вбити його, але в цей час Сарра, взнавши, де Алім, поспішає до нього. Побачивши, що Мурза цілиться в Аліма, вона стріляє і вбиває Мурзу. Та тут нагоджується справник, і в нерівній боротьбі Аліма ранено. Знесиленого, що сходить кров'ю, Аліма спіймано 
Настав день суду. Свідки—селяне говорять, що Алім помогав убогим і нічого злого вони від його не зазнали. 
Палкими оплесками вітає публіка останнє слово Аліма. 
Суд оголосить вирок завтра, при зачинених дверях. 
Цеї ночі Сарра, давши хабара, пробирається в тюрму й помагає Алімові втекти. Втеча невдачна—вартовий, помітивши їх, стріляє й ранить на смерть Сарру. Сарра вмирає в очах Аліма. Збентежена варта стріляє навздогін Алімові. Тяжко поранений грядом куль, втративши рівновагу, він падає в ріку. Бурхливий потік несе тіло Алімове. 
Легенди, що ще не замовкли в Криму, татарський журналіст - письменник Імчі-Омер поклав в основу сценарія цієї фільми. 
Щоб запобігти долі, яка мусить спіткати картину, що невірно відбиває історичне минуле, побут і звичаї східних народностів, керувати художньою, історичною й етнографічною частиною постановки запрохано тов. Боданінського. 
Кримський музей дуже радо згодився помогти постановці, давши для тимчасового користування кіно-фабриці багато історичних меблів, килимів, посуду й т. и. 
Сценарій розглянув Кримнаркомос і рекомендував його до постановки, як правдиво історично витриманий. 
Картину ставить режисер Тасик. 
Знімає оператор Лемке. Ролю Аліма грає народній артист і танечник Кримської Республіки—Хайрі, якого не раз вже фотографовано в татарських кіно-фільмах. 
Знімки роблено на Ялтинській кінофабриці, в Бахчисараї, на Аю-Дазі, на Чатир-Дазі й в инших місцях Криму. 
Крим має свою історію і не тільки історію татарських нападів на Вкраїну, не тільки історію гаремів і кав'ярень, алей справжню, величню історію боротьби за визволення пригноблених. 
Картима «Алім» має відбити цю боротьбу.
