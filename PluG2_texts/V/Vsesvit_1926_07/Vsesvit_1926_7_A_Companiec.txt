Велике досягнення техніки в галузі поліпшення якости вугілля
Інженер-конструктор К. П. Харченко винайшов породовидільчий прилад для промивання антрациту.
Цей винахід є найціннішою вкладкою в справі збагачення вугілля і установлює новий метод мокрого механічного збагачення вугілля взагалі та з'окрема є закінченим досягненням збагачення антрацитового вугілля.
Сконструйовану за завданням машину для промивання антрациту установлено нині на шахті № 10 Сніжнянського Рудоуправління (Донбас) і пущено в експлоатацію. Цей прилад робить виділення породи з антрациту завбільшки від 12м/м до 25 міліметрів, одержуваного безпосередньо з сортировочного графіту. Виділення породи з антрациту зазначеної величини це тільки в данному разі, взагалі ж, виділення породи може бути яких завгодно розмірів.
Працюючи на принципі, заснованому на ріжниці форми і удільної ваги частин антрациту і породи, машина зменшує попільність з 19% до 5% і наочно встановлює такі основні відмінні її властивости: 1. Короткий процес виділення, що закінчується на довжині 0,6% метра. 
2. Відсутність проміжних продуктів. 
3. Велика продуктивність приладу біля 400 пудів на годину, в порівнянні з робочою площею приладу, рівною 0,42 кв. метра. 
4. Витрачається води на прилад не більше як 150 відер на годину. 
5. Циркуляція води та виловлювання жужелиці відбувається в самому приладі.
Зазначені вище відмінні особливости утворюють самі собою конструкцію і всю звязану з нею установку дуже невеличких розмірів, цілком придатну до нинішніх сортировочних установок без особливих для цього розширень останніх, і це робить зазначені установки цілком доступними по ціні для нашої, порівнююче дрібної, вугляної промисловости.
Враховуючи позитивні наслідки робіт першої машини для промивання антрациту установлюється можливість виділення породи зазначеним способом, не говорячи вже про дрібніші сорти антрациту, з сорту кращого і ціннішого, так званого генераторного сорту, завбільшки від 25 міліметрів ди 500 міліметрів, в останній час він називається експортним сортом. Не на всіх копальнях удається дістати його із звичайного вугілля, здебільшого його дістають через дробління плитного сорту, винищуючи, таким чином, досить цінний сорт антрациту.
Враховуючи вище-зазначене стане зрозумілим, яку величезну вагу має для Союз а цей винахід, що здатний, крім всього иишого, дати експортні якости генераторному сортові, що дістається з звичайного антрациту, допомагаючи тим завоюванню зовнішнього вугляного ринку постачаючи його дешевим, красивим на вигляд товаром.
До перелічених і без того чималих можливостей поліпшення якости твердого горючого матер'ялу за допомогою цього винаходу, треба ще додати, що цей винахід є незамінним в разі виділення лупця з коксового вугілля.
