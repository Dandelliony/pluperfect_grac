ЦІЛЮЩІ ВЛАСТИВОСТІ УЛЬТРА-ФІОЛЕТОВОГО СОНЯЧНОГО ПРОМІННЯ
Недавно д-ри Нью-Йоркського Університету Хесс і Стенбок зробили дуже цінний винахід. 
Вони знайшли, на основі своїх дослідів та спостереджень, що ультрафіолетове сонячне проміння вилікує рахіт або, так звану, золотуху. 
Ця хвороба пиширена скрізь, крім тропічних країн, де рахітиків не буває.
Рахітизм буває чере те, що в нашій їжі бракує кальція і фосфору, потрібних для кісток. 
Але є ще инша причина цієї хвороби, а саме: нездатність тіла використовувати як слід кальцій та фосфор з їжі. 
І от ультрафіолетове сонячне проміння помагає організмові рахітика засвоювати з їжі все, що потрібне для зміцнення кісток. 
Вчені гадають, що утрафіолетове проміння впливає не просто на тіло рахітика, а збуджує до діяльности де-які річовини в животній і рослинній ткані. 
Ці річовини, що їх потім розносить по всьому тілові кров, і дають силу боротися з хворобою. 
Крім того, з дослідів Стенбока та Хесса виявилось, що де-які продукти—рослинне і молочне масло, яйця —під впливом ультрафіолетового проміння теж здобувають цілющу силу проти рахітизму, так наче б на хворого безпосередньо впливали ультра-фолетовим промінням.
Між иншим, масло, старанно закубрене, зберігає свою цілющу властивість протягом багатьох місяців. Вияснено також, що риб'ячий жир через те й корисний рахітикам, що тріска їсть організми, які живляться морськими водорослями.
Ці ж водорослі увесь час перебувають під впливом ультра-фіолетового сонячного проміння.
Але в наших північних країнах сонячне проміння падає під більшим кутом, ніж у тропічних країнах, через те у повітрі проподає значна частина ультрафіолетового проміння.
Курява і дим в містах ослаблюють вплив цього проміння, а скло у вікнах зовсім не пропускає його.
Ось чому рахітизм особливо поширений по великих центрах, де діти мало бувають на повітрі, на сонці.
Д-р Хесс дав наочні докази чудесного впливу сонячного проміння саме о півдні на хворих дітей, що убиває в їхніх організмах бактерії.
Що ж до ультрафіолетного проміння штучного світла, то воно безумовно має більшу цілющу силу, ніж сонячне проміння, навіть у чистому селянському повітрі. 
Діти рахітики, що їх д-р Стенбок лікував ультрафіолетовим промінням кварцових ламп, починали хутко поправлятися і—через де-який час лікування—зовсім одужували. 
Кажучи про свої досліди, д-р Стенбок зазначає; “Без ультрафіолетового проміння немає й кісток”. Значить, треба скрізь поширювати новий метод лікування рахітизму, треба, щоб рахітикам давали продукти, які де-який час побудуть під впливом ультрафіолетового проміння. 
А найголовніше треба, щоб рахітичні діти, що по великих містах живуть без чистого повітря і сонячного світла, могли б лікуватися ультрафіолетовим промінням кварцових ламп.
