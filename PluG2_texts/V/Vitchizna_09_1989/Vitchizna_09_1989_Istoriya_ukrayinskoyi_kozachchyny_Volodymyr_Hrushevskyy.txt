                                            
МИХАЙЛО ГРУШЕВСЬКИЙ
                                                ІСТОРІЯ УКРАЇНСЬКОЇ КОЗАЧЧИНИ
ТОМ ПЕРШИЙ

Справді, покладаючися, що за посередництвом Граціані, який все більше схилявся на сторону польську і під польські впливи, справа з турками буде полагоджена, Жолкевський уже з літа зачав ладитися до походу на козаків. Як і попереднього разу, пін задумував їх заскочити несподіваним походом, і такої ж тактики держалося правительство. Король вислав до козаків у червні старого стилю посланця з листами — зміст їх ближче незвісний. але Жолкевський вважав сю висилку дуже корисною, бо вона мала відвернути увагу козаків, зайняти їх. поки Жолкевський з комісарами зібралися б на них. під покровом операцій на турка. Від себе він радив їм іти з дніпровських перевозів на Запорожжя або вислати туди кілька тисяч війська, «бо і так їх дуже велика сила», тільки аби не йшли на морс. З другого боку,  правительствених колах вважали потрібним погладити «статочніші» кола козацькі й їхнього шефа Сагайдачного та дати їм пізнати, що правительство робить різницю між козацьким своєвільством і лояльними його елементами. Таку мету мала, очевидно, королівська грамота, видана 13(23). VII на ім'я Сагайдачного. В ній король заявляє своє вдоволення і вдячність Сагайдачному з огляду на засвідчені перед ним заслуги його і Війська Запорозького в останній московській війні та заходи його і «старинних його товаришів» коло приборкання своєвільного козацтва.  І тепер на волості,— читаємо тут,— гамус він і карає Військо Запорозьке, а особливо тих, що називають себе, но належачи до Війська Запорозького; іншим, тим, що звикли своєвільно перекрадатися й псувати трактати з цісарем турецьким, забороняє ходити на Чорне море і вояку зичливість і услужність показує з іншими мтаринннми товаришами своїми нам і Речі Посполитій». (На якесь реальне добродійство і супроти сих лояльних елементів правительство, одначе, не здобулося, і в сій грамоті король обіцяє свою ласку й опіку Сагайдачному, його родині й потомству).
В таких пересилках пройшло літо, а вже 23 VIII (З IX) король видав універсал, визначаючи предовгу низку українських панів і ротмістрів польських до комісії на козаків. «Тому що попередні умови не були здійснені, а тих козаків щодалі, то більше прибуває, так що ся сила не тільки може нас розсварити з поганами. але й викликати внутрішні замішання, поручалося сій комісії увійти а переговори з козаками, «аби ті своєпольці, що вже часто і своїх старших не слухали, були приборкані, уставлений був порядок і послушність» і т. д.
Ллє заскочити козаччину несподівано так само не вдалося сим разом, як і попереднім, а навіть іще менше. Репресивні заміри правительства не були для неї тайною в двірських колах варшавських оповідали, що козаки переловили кореспонденцію Жолкевського з Іскандер-башею і довідалися про обіцянки, які робилися турецькому правительству про приборкання козаччини; почувши се, козаки зараз рушили — одні кажуть, що вони збираються йти оружною рукою на Україну, другі — що вони задумують злучитися з татарами. Коли під кінець вересня Жолкевський з своїм військом і комісарськими полками прийшов по-торішньому під Наволоч над Роставицю,— військо козацьке притягло сливе під Білу Церкву і стало табором на р. Узені. Але було його не так багато— всього понад десять тисяч з арматою. Сил Жолкевського і комісарів докладно не знаємо. З великого числа магнатів комісарів сим разом ставилися особисто воєвода руський Данилович, ново іменований воєвода київський Томаш Замойський (син канцлера), Станіслав Конецьпольський, також новоіменований гетьманом польним, і староста кам’янецький і брацлавський Калиновський. Коли з табору козацького на заклик комісарів прибули козацькі делегати (Ян Костжевський, Петро Одинець, Яцина, Ратибор Боровський й інші — всього до двадцяти душ), по переговорах з ними була уложена декларація комісарська, і з нею вислані комісарські делегати в табір козацький для дальших переговорів.
Комісари поклали в основу своєї декларації попередню, ольшаницьку декларацію, І по проведених переговорах як спій ультиматум поставили такі жадання щоб відповідно до тої ольшаницької декларації козаки виключили з війська всяких «неприкаяних людей», які пристали від п'яти літ до козацького війська, та прийняли те число реєстрового війська, яке потім їм визначить король; щоб були занехаяні походи на море, понищені човни, які ще зосталися, і покарані учасники останніх морських походів; щоб козаки прийняли старшого, якого їм настановить гетьман коронний. З свого боку комісари робили тільки ту поступку, що підносили цифру річної плати козакам (а з сим розумілося і побільшення козацького реєстру) від 1620 року козацьке військо мало діставати на рік 40 тисяч золотих (замість давніших 10 тисяч золотих і 700 поставів каразії). При тім виплачено війську плат)' за рік попередній і останній, 20 тисяч золотих за службу московську і ще осібно потім на гармату і на старин ну коло 4 тисяч золотих «за покірність, яку вони показали».
СІ значні суми грошей, виплачені під сю хвилю, безперечно, мали значення бочок олії, розлитої на розбурхані хвилі. Золота шкаралупа осолодила гірку пілюлю, яку польське правительство подавало козаччині, використавши її quantum satis (вдосталь) в останній московській кампанії, а тепер певне того, що вже козаччини не потребує. Помогла вона й козацькій старшині прихилити козацькі маси до поступок сим правительственим домаганням, щоб не довести до загострення конфлікту. Переговори й торги, одначе, тягнулися довго. «Було немало торгіверсацій» (викрутів),— писав Жолкевський королеві по скінченні справи; «вставляли і хотіли включити в свій «реверсал» то те, то се, а особливо на тім наставали і дуже те зайняло часу, що хотіли додати коли б котрого року не виплачено їм визначеної платні, то було б їм вільно йти на море для здобичі; зійшло більше тижня на тім, в зносинах і пересилках з ними, одначе, стало таки на тім, що містять в собі ті писання». Маючи більші сили при собі, не потребуючи козацької ласки й помочі, як торік, комісари сим разом ставилися супроти козаків гостріше й безоглядніше І грозили оружиим нападом, війною, коли козацьке військо не прийме їхніх умов. «До такої скрухи в значній частці привело їх те. що бачили військо королівське хоч тяжкі були осінні непогоди, сніги, дощі, морози, таки ні одного дня без непогоди, але військо зносило ті невигоди; чули погрози, що як не схочуть піддатися волі і наказам короля, то жовніри королівські готові поступити з ними, як з ворогами, і завдяки тому справа взяла такий корисний для держави оборот».— писав Жолкевський. І так привабний дзенькіт золота, з другого боку — хвальний бренкіт польських шабельок рішили діло. Козацька старшина, не сподіваючися виграти оружної боротьби з Річчю Посполитою, а на випадок невдачі ризикуючи стратити й те все, що їй комісарські пропозиції лишали ще, рішила піддатися і за всяку ціну обминути конфлікт.
Рапорт польських делегатів, висланих в козацький табір для переговорів з дня 5( 15) жовтня, дає нам кілька характеристичних подробиць до сих переговорів та й дещо побутових деталей, так що варто з нього навести що інтересніше. «Поїхали ми до них скоро, тільки розвидніло, і застали їх при шикуванні війська. Спинили нас. не давши переїхати гребельки на Узені просили, аби ми почекали, поки вони упорядкують полки. Довго пересували полки на гору і за гору, довго мішалися і нарешті прислали до нас, аби ми їхали списувати військо. Втім, і сам гетьман Сагайдачний зближився до мас; ми зближились до нього і сказали, що нам не те важно, аби ми військо списували, але щоб ми прийшли до угоди Й комісію уложили; передали вам її (декларацію комісарів), а від вас узяли реверсал. Тоді вони усильно просили хоч не писати, то оглянути, і ми з тим остереженням поїхали. Поставили вони одинадцять полків; майже всі були з огнистою стрільбою, рідко хто з луками; на наш погляд, могло їх так бути 8000. Подали нам реєстр свого перепису і в мім рахували війська 10600. Полки по порядку давали постріли. Потім привели нас до армати; при ній було більше-менше 200 піхоти з рушницями. Дали постріли, стріляли з гармат. Потім обернено полки до обозу, показуючи їх нам. і так кожний ішов до свого становища. Сагайдачний, зсівши з коня, просив нас їсти. На прощения наше потім зараз били в бубни на раду; мало що стративши часу на їду, пішли ми на нараду. Там признали їм, що бачили у них готовність воєнну, і похвалили її; переказали подяку вашої милості (Жолкевського). По пунктах намовляли ми їх до постанов комісії; доводили, що тут в громаді, в гуку, в такій великій купі, ні до чого не можна договоритися. Тоді вони дозволили, щоб Сагайдачний з кількадесятьма відійшов з нами осібно. Насамперед не згодилися вони на те, щоб брати гроші у Львові, а щоб у Києві на св. Іллю, руське свято, чотири неділі по св. Іванові. По-друге, просять, щоб з шляхетських маєтностей їм виходити до того ж свята св. Іллі. І на се ми зважилися згодитись. По трете, коли ми їм сказали волю вашої милості (гетьмана Жолкевського), щоб їх тільки 3000 війська зісталося, на се ніяким чином не хотіли пристати. Казали «Ми вже виключили 5000 неналежних до війська і зісталися самі в собі, і те нічого не буде коштувати королеві і Речі Посполитій понад призначені нам 40 тисяч золотих; розпустивши раз, ми вже більше не будемо в такій масі, а не дай Боже, якби якийсь гвалт і небезпечність прийшла на Річ Посполиту від неприятеля!!), а їх (тих понад 3000) ви живимо з тої ж плати, не беручи стадії нізвідки,— хоч би й по грошу, то будемо ділитися з ними; і так сильнішими будемо на відправу неприятелеві, легко нам буде і своєвільних між собою стримати, і походи на море загамуємо. Секретно запевняли нас «Ми тепер вкупі голосимо, що всі в тій купі зістануться, а розпустивши, потім легше, без всякого замішання і небезпечності кровопролиття і усобиці, випишемо скоро, а якби тепер оголосили певне число, ніяким чином не уйшли (кровопролиття). Від присяги відмовляються, кажуть» що ми додержуємо татарам словесного приречення або дання руки, то його королівській милості, пану нашому милостивому, поготів дотримаємо, давши умову і обов'язок наш на письмі з печаттю і підписом рук, і по-рицарськи, прийнятим у нас звичаєм, як і на Ольшанці було, потвердимо (умову), підписавши реверсал комісії». Бачачи, що їм хотілося вже роз’їздитися, ми. щоб затримати їх і збільшити надію напевнішу постанову, казали їм на завтра рахувати гроші». Тим часом просять у гетьмана інструкцій, як бути з тими бажаннями козаків.
І так, по-перше, по тім, як козацьке військо прийняло і сповнило жадання виключення всіх «неприналежних до війська людей», які до нього вступили за останні п’ять літ. комісари поставили жадання, щоб військо козацьке було зведено до 3 тисяч. Була се велика поступка з польської сторони, по тім. як житомирська декларація 1617 року проектувала обмежити козацьке військо одною тисячею, але по тім, як кілька місяців тільки тому Річ Посполита покористувалася поміччю двадцятитисячного козацького корпусу, було се жадання попросту безстидне. Козаки не хотіли прийняти сеї цифри, як занадто малої, і не хотіли зараз перевести «виписки», кажучи, що се привело б до розрухів. Рішено виписку відкласти, перевести її по містах, а означення цифри козацького війська лишити королеві; всі виписані мусять стратити права до вольностей козацьких і підлягати власті дідичів і державців.
Особливу увагу сим разом звернено на місце пробутку козаків. Козаки можуть селитися і користуватися своїми вольностями (свободою від власті пана і козацькою юрисдикцією) тільки в королівщинах, «не обтяжуючи собою маєтностей духовних і шляхетських»; хто хоче бути в війську, мусить вийти з тих маєтностей і перенестися до котроїсь королівщини. В декларації комісарській ставиться дилема козаки або не мешкатимуть в маєтностях духовних і шляхетських, або коли б там мешкали, то будуть признавати власть тих панів і не будуть виломлюватися з підданства або удаватися до іншої юрисдикції. Але такої альтернативи козацький реверсал не приймає, не вважаючи, очевидно, можливим, щоб козак був не під військовою юрисдикцією, а під панською властю,— не хоче заводити такого претедента; хто хоче бути козаком, постановляє він, мусить вийти з приватної власності до королівщини. В королівщині державцям та їхнім урядникам козаки мають показувати «пристойне пошанування» тільки, не послушність, і не відрікаються їхати в наглій потребі на татар, коли нападуть, при старості, підстарості або своїм отамані, не більше. На переносини до королівщини виторгували вони собі дев'ять місяців. Але всю сю постанову — се обмеження в мешканнях — в своїм реверсалі називають вони «великою уймою наших вольностей, наданих нам привілеями покійних королів», і вимовляють, що удадуться ще з прошенням до короля, аби він у сій справі полишив їх при стародавніх вольностях і правах.
В справі іменования старшого козаки уступили сим разом стільки, що полишили се на волю короля. «Що панове зволили включити в комісію, аби ми мали при собі старшого з руки королівської і пана гетьмана коронного, як колись був небіжчик пан Оришовський, ми і тому не противимося; пан канцлер і гетьман коронний, не іменуючи зараз, зволив відложити се до будучого сейму, і ми вишлемо туди своїх послів, зоставляючи те на волю його королівської милості; просимо тільки такого, щоб разом з нами ставився на славу і послугу Речі Посполитій, наставляючи горло проти ворога держави, і нам потрібного у його королівської милості вмів домовитись».
Обіцяли понищити решту морських човнів, які ще не понищені (sic), а ті, що зістануться для перевозів, тримати під сторожею; ті, що осмілилися ходити своєвільно на море останніми часами, будуть покарані і на будуче козаки «своїм рицарським словом» прирікають в морські походи «на шкоду земель цісаря турецького» самим не ходити з Дніпра на море й іншим не дозволяти н не допускати. Як знаємо з вищенаведеної реляції Жолкевського, козаки довго не згоджувалися на таку абсолютну абстиненцію і хотіли лишити собі право ходити на море за здобиччю, коли їм не буде платитися платня, але комісари на те не пристали. Але в «реверсалі» козацькім воно постилізовано все-таки, може, й умисно, так що виглядає на певну умовність «Побираючи вищезгадану річку платню від його королівської милості постійно, ми обіцяємо» і т. д.
Козацький реверсал сей має дату 17 нового стилю Жовтня (два дні по згаданій реляції польських делегатів). Підписали його «Петро Конашевич, старший, Ян Ярич (чи, може, Ларич — М. Г.), Григорій Затиркевич, осавул Війська Запорозького. Михайло Воловець (може, Волевач — М. Г.). Тишко Бобель. Станіслав Злочовський, Дмитро Прецлавець» Ян Бакинський, Ян Костжевський, Мартин Пиєвський. Олександр Качкопський, Іван Гайдученко, Лаврентій Пашкевський, писар військовий, Ілляш Ільницький. Крім ствердження підписами і військовою печаттю, військо зложило на сі обов’язки присягу «Старші полковники і асесори (sic) формально, а поспільству читав їх писар військовий, і вони через акламацію присягли, що будуть то сповняти». «Не маю сумніву, що вони будуть мати охоту то сповняти»,— додав Жолкевський.
Надія була дуже сміла, супроти глибокого противенства між бажаннями і змаганнями козаччини і тими обмеженнями і обов’язками, які накинула їй комісія. Але Жолкевському хотілося вірити тривкості осягнених ним результатів, і він вірив. Від'їздячи з-під Паволочі в 20 х днях жовтня нового стилю, він лишив тільки три роти «при самій останній Україні», «аби випишчики, котрих козаки від себе відсилають, не збиралися в купи», та від «тих рвачів татарів». Все інше військо висилав на Підгір'я, під угорську і шлезьку границю, де треба було стерегти землю від хижих Лисовчиків з Угорщини Й де все більшим полум’ям розгорялася страшна тридцятилітня війна- «Глибокий спокій на Україні, з божої ласки»,— писав він з кінцем року до свого помічника, польного гетьмана Конець польського, і доручав вивести решту війська під Карпати, стерегти границю від карпатських «сабатів».
Але спокій глибоким не був. Нема сумніву, що козацька старшина, уступаю чи пресі і правительства та його чорній невдячності супроти козацького війська, мала надію, що й сим разом обставини незадовго розвіють всі обмеження, покладені на козаччину останньою комісією, і зовсім не брала собі їх дуже трагічно. Сагайдачний, щоправда, їздив на Низ і палив козацькі чайки — так принаймні доносив правительственны колам (Януш Радзивілл писав брату новину, що «старший козацький їздив на Низ. попалив і понищив човни«. — М. Г.); але не перший се раз уже палено ті чайки, а вони все далі зіставалися.
Виписка була, без сумніву, більше формальністю. З переходом до королівщини козаки, правдоподібно, не спішилися, справедливо сподіваючися, що до Іллі, свята руського, можуть зайти ще дуже важливі переміни в загальній ситуації. Старший, якого б за іменувало правительство, очевидно, міг бути тільки правительственны комісаром при козацькім війську, а не дійсним начальником його, коли б се іменування не мирилося з військовим вибором. Щодо заборони походів на море, то, загороджуючи дорогу походам на турецькі міста, польські комісари заразом давали козакам до зрозуміння, що не мають нічого проти участі їх в кримських усобицях і походах на Крим, а також, правдоподібно, відкривали їм перспективу участі у війні австрійській. Козацькі посли, вислані кілька місяців пізніше до Москви з трофеями кримського походу, пояснювали, що їм «на людей турецького царя заборонено ходити з Запорожжя, а не з малих річок з річок їм. окрім Запорожжя, ходити не заборонено трактатом і на Крим їм ходити не заборонено». І таке тлумачення було не вповні довільне; з листів Януша Радзивілла довідуємося, що і в офіційних колах було звісно про таку інтерпретацію «З козаками постановлено тільки щодо моря, все інше відкладено на сейм, дано їм, одначе, право ходити на Орду»,— писав Януш. З іншого його листа довідуємося, що до козаків їздили агенти австрійські з листами короля і гетьмана, закликаючи їх на службу цісарську. Козаки заявили готовність іти туди в числі тридцяти тисяч, але жадали гарантій, що без них не буде ніяких репресій на козаччину, і хотіли грошей наперед, мотивуючи се тим, що інакше для мобілізації мусили б брати різні побори, а се викликало б нарікання і репресії шляхти. Поки велися сі переговори, козаки пішли в Крим, закликані, очевидно. Шагін-Гіреєм. Що вернувшися з Персії, розпочав тоді разом з братом завзяту боротьбу з ханом Джанібек-Гіреєм. «Ходили з Запорожжя на кримські улуси, а було їх з 5000 чоловік, мали битви з кримськими людьми по сей бік Перекопу під самим муром; татар було в Перекопі з 7000 чоловік, а передової сторожі 1000, і козаки татар багато побили і народу християнського багато висвободили з рук татарських». Так оповідали в Москві козацькі посли, послані туди з татарськими невільниками з сього походу.
Польські мужі державні знайшли вихід козацькій енергії. Правда, се трохи нагадувало охрімову свиту, але польська політика не перший раз латалася тим способом — треба було зараз заспокоїти турка, отже, нехай уже відіб’ється то на татарнні.
                              КОЗАЧЧИНА В СЛУЖБІ НАЦІОНАЛЬНИХ УКРАЇНСЬКИХ ЗМАГАНЬ. 
                           КИЇВСЬКИЙ ОСВІТНІЙ РУХ І ВІДНОВЛЕННЯ ПРАВОСЛАВНОЇ ІЄРАРХІЇ
Козаччина проголошує свою солідарність в справах православної релігії з українським суспільством. її участь в церковних справах в другім десятилітті XVII ст. Київський культурно-національний рух в другому і третьому десятилітті XVII ст.; Єл. Плетенецький і печерський гурток; братство і братська школа. Відновлення ієрархії. Переговори з правительством і Хотинська війна.
Тоді як польські політики і правителі тішилися »приборканням української своєволі». вчиненим комісією 1619 року, що так безоглядно подиктувала козаччині свої умови й страхом окружної боротьби змусила прийняти їх всупереч змаганням і бажанням своїм,— козаччина готувала собі тріумф далеко важливі ший і реальніший від сих паперових побід комісарських. Те, що досі носилося перед очима уважніших політиків більш як побоювання або передчуття, готове було заманіфестуватися фактом значення в тих обставинах незвичайного. Козаччина приймала на себе справу, яка була протягом чверть століття предметом неустанних, завзятих, але безуспішних змагань української інтелігенції. І те, що вдавалося осягнути заходам публіцистів і богословів, політичних діячів і релігійних агітаторів, ліпших сил духовних і світських сучасної України й Білорусі, було здобуто завдяки тому, що справу взяло під охорону своєї шаблі «низове рицарство». Відновлена була православна ієрархія, засуджена на смерть правительством чверть століття тому, а з нею на повільну, але певну, як здавалося, смерть призначене церковно-національне життя України Й Білорусі, обставлене хитромудрими бар’єрами, на яких розбивалися стільки десятиліть всі заходи українського і білоруського суспільства, вирвалося знову на новий простір і забезпечило собі нову можливість боротьби й розвою. Національній політиці правительства був завданий удар такий, якого воно не сподівалося ніколи. І завданий був тими самими покірними козацькими опортуністами, які так низько корили голову перед маєстатом Речі Посполитої й її волею на Роставиці.
Козаччина вступила в нову добу свого існування, надавши незмірно важливу послугу релігійному (а з тим і національному) українському життю і включивши від сього часу в свою програму цілком свідомо службу національним потребам українським в їхній релігійній формі. Між козацькими домаганнями, між дезидератами, ставленими правительству козаччиною, майже незмінно фігурує від сього часу жадання гарантій для православної церкви — сього національного українського паладіуму тих часів — як одна з найбільш інтим них, найбільш близьких козацькому серцю потреб. Козаччина стає загальновизнаним, офіційним сторожем і протектором українського церковного, а з ним культурного і національного життя.
Досить несподівана се роль для буйних добичників, так мало пов’язаних з яким не будь церковним життям, що сучасник Сарницький. збираючи відомості про козаків 1580-х років, вважав їх переважно за магометан, а народна українська поезія в цілім ряді творів висміяла повне відчуження запорозьких козаків від церковного життя
Славні хлопці.
Пани запорожці, 
Побачили вони 
Скирду сіна в полі; 
Отаман і каже
«Оце ж. браття, церква!»
А осавул каже: 
«Я в їй сповідався». 
А кошовий каже: 
«А я й причащався»...
(Пісню сю навів Куліш в своїй «Истории воссоединения», де різко, але правдиво критикував традиційні погляди на козаччину як на якихось подвижників віри... Він вказав на повну невипранданість перенесення певних елементів релігійного життя з пізнішої Січі середини XVIII століття в старе Запорожжя XVI — XVII століть, але і по його критиці се робиться далі, раз у раз приймають Існування січової церкви на Запорожжі на підставі згадки в думі про Самійла Кішку в поділі здобичі:
первую часть брали — на неркам накладали.
на святого Межигорського Спаса, 
на Трехтемирівський монастир, 
на святую січовую Покроя давали, 
коториї давнім козацьким скарбом будували, 
щоб за їх. вставаючи і лягаючи, милосердного Бога благали.
Але сама згадка Межигірського монастиря вказує на пізнішу фактуру сього епізоду. — М. Г.).
Але ми знаємо тенденцію козаків — прибрати своє пограним не добичництво Ідеальною шатою боротьби «з неприятелем св. Христа», і можемо зрозуміти, що навіть такому здичілому добичнику, який в потребі не давав спуску однаково ні бусурману, ні своєму одновірцю — православному московитину чи білорусину,— навіть йому приємно було чути якусь вищу місію в сім козацькім житті, якийсь ідеологічний зміст в своїм буянні на степовім пограниччі. Навіть в душі таких степових вовків ідея оборони релігійних інтересів свого народу, себто того, що в тім часі було найбільш ідеального, високого, святого, з чим зв'язані бували приодягнені Ідилічним покровом спогади молодих, дитячих часів «на волості»,— не могла не знайти певних співзвучних струн. Але мусимо пам’ятати, що в тодішній масі козаччини отчайдушні козацькі Мамаї були тільки певною частиною, а переважна більшість її складали елементи, настроєні культурно і горожансько,— хліборобська і реміснича сільська і міщанська людність, прив’язана цілим серцем до того, що вважалося підвалинами культурного, національного життя. А на чолі козаччини стояли значною мірою люди, що були плоттю від плоті і кістю від кості тої української інтелігенції, що на своїх плечах виносила національну справу свого народу — репрезентанти шляхетських і міщанських кіл українських, вихованці нових шкіл, як ті різні «рібалти» (школярі), призначені до виписки комісією 1619 року, і як сам тодішній гетьман, що. за словами його панегіриста, був вихованцем острозької школи ---
Супроти сього фактом самим собою ясним і зрозумілим є,що коли релігійна боротьба і церковно-культурне та національне життя українське присунулося ближче до країв козацьких, воно неминуче мусило втягнути у вир сеї боротьби й козаччину, принаймні П інтелігентніші, чуліші на сі справи елементи. І нам зовсім не потрібно брати в голову й дошукуватися, хто то підбив козаччину, а Сагайдачного в першій лінії, до того, щоб узяти в свою протекцію церковну справу та дати змогу під охороною козацької зброї відновити православну ієрархію. Справи сі верхнім, інтелігентнішим верствам козаччини були такі близькі, самозрозумілі, що не потребували ніякої спеціальної проповіді, агітації.— досить, коли в них козаччина могла взяти участь і сею участю заважити на розвій і долю сеї боротьби. Не було, властиво, перебільшення або фальші в тім,що писали новопоставлені владики в своїм меморіалі, приладженім для правительства (28IV.1621), відкидаючи обвинувачення в агітації серед козаків
«Щодо козаків, то про сих рицарських людей знаємо, що вони паш рід, паші браття 1 правовірні християни. Про них думають, що вони простаки, не мають ані знання, ані розуму Й були намовлені духовними. Але ми як не відводимо їх від належної послушності, ані бунтуємо, так і не навчаємо їх розуму в справах і учинках їхніх. Вони мають природжений дотеп і Богом дарований розум, і ревність та любов до віри, побожності і церкви між ними живуть і процвітають, певно, здавна.
Се ж боже плем'я славного народу Руського, з насіння Яфетового, що воювало грецьке цісарство морем Чорним і сухопуттю. Се з того покоління військо, що за Олега, монарха руського, в своїх моноксилах по морю Й по землі, приробивши до човнів колеса, плавало і Константинополь штурмувало. Се ж вони за Володимира, святого монарха руського, воювали Грецію, Македонію, Ілірик. Се ж їхні предки разом з Володимиром хрестилися, віру християнську від Константинопольської церкви приймали і по сей день в сій вірі родяться, хрестяться і живуть. Живуть не як погани, а як християни; мають пресвітерів, учаться письма, знають Бога і закон свій. Як же думати, щоб вони самі від себе, за ласкою божою, не мали пильнувати віри і спасения свого Треба тільки уважати на їхню побожність коли йдуть на море, перш за все моляться, заявляючи, що за віру християнську йдуть па невірних. Другою своєю метою ставлять визволення невільників. При тім дають побожні обітниці, що своєю добичею наділять передусім церкви, монастирі, шпиталі та духовних. Задля спасіння душі своєї викупляють невільників; церкви нові і монастирі будують, мурують і збагачують. І коли в місцях безлюдних пам'ятають про віру і побожність і засвідчують се, то тим більше пильнують і піклуються нею на волості, вертаючися додому, де мають батьків, братів і свояків серед духовенства. То певно, що на цілім світі ніхто по Богу не чинить зневоленому християнству такого великого добродійства, як греки своїми окупами, король іспанський своїм сильним флотом, а Військо Запорозьке — своєю сміливістю і перемогою що інші народи виборюють словом і дискурсами, то козаки доказують ділом самим. І що ж, чи духовні того їх учать Хто вчить їх того розуму — воювати на землі Хто на морі, де вони так гарцюють у своїх моноксилах, які в порівнянні проти кораблів і каторг не більше як ночви Хто бунтує їх, коли вони в своїх справах, стоячи обозом, оружно по кілька місяців ведуть переговори проти тонких хитрощів (Очевидний натяк на останні комісарські переговори. — М. Г.), Ще раніше того, як ми стали владиками і до Києва та на Україну завітали, тім превелебний архієпископ Мелетій Смотрицький побував у Кисні, вони вже свідчили свою віру, писали, посольства посилали й присяги складали (в справі віри). Річ се знана і звісна широко. І до сього не те щоб мали духовні їх понуждати, але вони (козаки) ще самі пильнують їх і міщан, пригадують і навіть грозять їм, щоб у вірі не було ніякої переміни і не було ніякої спілки з апостатами уніатами. Досить згадати недавнє — спитати, що було і що за малим не сталося в Печерськім монастирі через те тільки, що превелебний його милості ксьондз біскуп київський увійшов до олтаря довідатися, яке нарікання було, яке роз'ярення! Ледве заспокоїли їх. А все-таки занесли вони скаргу на монахів Печерського монастиря на Запорожжя, в генеральній раді. Отже, нічого дивного, коли вони мають звістки про нагінки уніатів на православних з різних повітів, з міст і сіл приходять люде до них «в козацтво», одні своєю волею, другі — з причини кривд і здирств. Між ними і духовні, й світські. Ніщо не чинить стільки заколоту на Україні, як унія і утиски Русі через неї, та безправність і утиски убогих людей. По правді, самі уніати розпалюють гнів козаків, гонячи до них нашу покривджену братію та наповняючи нею Україну. Отже, несправедливий і безпідставний сей поговір і наклеп на нас, що ми бунтуємо козаків. Серцями Й замислами козацькими не керуємо. Бог керує ними, і він те тільки знає, на що він заховує ті останки тої старої Русі та їхню правительство і силу їхню на морі й на землі довго, широко і далеко розширяє. Бог держить їх і ними править як один писав, що то він татар положив на землі, як перуки І громи, і ними християн навіщає і карає,— так і козаків ннзовських, запорозьких і донських положив він, як другі перуки і громи живі на морі і на землі, щоб ними невірних турків і татар страшити і громити».
Певно, ми бажали б мати більше матеріалу, більше подробиць для повнішого образу сеї незмірно цікавої популяризації тих релігійно-національних і культурних інтересів, якими жили верхи сучасної української суспільності, між уоруженим українським демосом. Мусимо жалкувати, що Й тут. як і в стількох інших разах, маємо переважно голі, відірвані факти, без їхнього інтимного мотивування. Але саме явище нам ясне вповні — ясніше, ніж багато інших справ з сфери козацького життя, бо маємо з сеї сфери такі маніфести козацькі, яких даремно шукали б в інших справах. От хоч би й ся заява, зложена в київськім гроді козацькою депутацією в 1610 році, яку я з огляду на її крутий канцелярний стиль, ужитий паном гродським писарем, за ліпше вважаю подати в перекладі, трохи облегшенім
«Довідалися ми про протестацію якогось розстриги Антонія, виступника з чину монашого, чернецького, що, називаючи себе якимсь офіціалом або протопопом київським, смів і важився, вимисливши непристойне, внести до книг гродських київських протестацію на попів тутешніх київських і нас та товаришів наших, начебто вони з побудки або намови попів тутешніх київських мали чинити погрози на митрополита київського, поневіряючи сан його, і на того Антонія. Проти сеї вигаданої протестації, в небитності тих товаришів наших, котрі у війську на послузі Речі Посполитої пробувають в землі московській при його королівській милості, остерігаючи, щоб такі вигадані протестації не мали місця, протестуємо Іменем товаришів, що пробувають при його королівській милості, Й іменем всього Війська Запорозького, котре з давніх часів ставиться проти народів поганських за віру християнську, здоров'ям І головами своїми накладаючи кожного часу, й дуже немало визволяє народу християнського з неволі неприятельської, від поган турків і татар, також для охорони його королівської милості і Речі Посполитої дістає в’язнів, «язики» від усяких неприятелів турків і татар добуває (тих в'язнів і «язиків» і при Його королівській милості, і при їхній милості панах сенаторах повно в коронних землях, в багатьох місцях), і на розмноження народу християнського за православну віру свою при всякій оказії чинило послугу і завсіди чинить, не жалуючи здоров'я і життя свого. Коли ж під сей час той бувший чернець удає себе офіціалом або протопопом (не знати, чи від митрополита київського, чи сам собі то вимисливши) і на нашій релігії — православній соборній апостольській церкві, святими отцями на соборі узаконеній, чинить труднощі, проти постанови королівської сеймової, запорукою (грошевою карою на випадок порушення. — М. Г.) убезпеченої,— то як їхньої милості княжата, панята, дигнітарі, рицарство, шляхта, народ християнський з різних земель і повітів і з воєводства Київського непохитно обстають при старожитній православній релігії і при особах духовних, тій релігії вірних, і згідно з спільною любов'ю
прирікають стояти, так і ми. Будучи синами тої ж соборної апостольської східної церкви, іменем всього війська козаків запорозьких, що з любові своєї до розмноження слави божої і народу християнського, і до храмів божих, церков господніх. всякими прикрасами їх наділяють, прикрашають і поміч чинять,— Іменем тих всіх товаришів, що пробувають на службі Речі Посполитій при його королівській милості,— ми разом з їхніми милостями панами, з народом тої православної віри, релігії старожитної, хочемо стояти при духовних особах, які не відступили і не відкинулися її, і проти завзяття напасників на нашу старожитну православну релігію головами своїми її боронити».
Що сі ідеї, вложені в протестацію, не були ділом самого пана писаря гродського, який її записував до актів, на потвердження витягнемо з власного листа гетьмана козацького Григорія Тискиневича до київського під воєводи те, що належить до сеї справи. В коротшім викладі ми почуємо ті самі ноти, ті самі ідеї
---
Таким чином козацька делегація вже весною 1610 року проголосила публічно свою повну солідарність з українською інтелігенцією — «народом шляхетським» І духовенством — в справі оборони «своєї релігії» і готовність накладати за неї своїми головами. І справді, почавши від сеї заяви, в ряді випадків протягом другого десятиліття XVII ст. козаччина робила різні прислуги православному духовенству і міщанству Києва в їхній боротьбі проти митрополитів-уніатів та їхніх претензій на власть над духовенством, церквами й монастирями київської єпархії. 
Перший звісний нам випадок втручання козаків в церковні справи київські був, власне, сей. що викликав оту протестацію київського митрополичого намісника Грековича. Літом 1609 року Потій за поміччю правительства придавив опозицію православного духовенства І силоміць, військовою силою, забрав собі православні церкви в своїй білоруській столиці Вільно. Заохочений сими успіхами, задумав він задавити подібним чином опозицію і в Києві. Присланий ним намісник Грекович почав змушувати місцеве духовенство до послушності і грозив. що їх «имать и везать буду поты, покы отцу митрополиту послушенство отдаете». Духовенство київське, одначе, власті митрополита і його намісника не хотіло признавати і не хотіло служити разом з ним. Коли Грекович закликав київських священиків з’явитися в неділю православ'я в кафедральну церкву св. Софії, щоб відправити в ній соборну службу, яка має правитися, священики заявили, що вони туди не підуть, і людям не казали йти — «потурбували й побунтували простих людей і козаків, кажучи, що хто піде до св. Софії, тих будуть хрестити в лядську віру», як скаржився Грекович. А «направлені ними» «київські козаки» під проводом «козака неякого Петра», що мав при собі «товариство своє», переймали людей, щоб не йти до кафедральної церкви, і різні погрози чинили. (Потій і Грекович кажуть, що київські священики не хотіли йти й служити з Грековнчем в кафедральній церкві в першу неділю, коли він закликав;
---
Се дуже прохолодило запал Грековича і Потія разом. Грекович заявив, що його вдоволили вияснення київських священиків щодо сього епізоду — «же козаки, которыхъ овде непогамованая єсть своєволя, сами з своє« давноє натуры то учинили», і він свою протестацію проти священиків відкликує. А хоч для порядку вони рік пізніше позвали до сеймового суду київське православне духовенство і київський магістрат, але з процесу сього не вийшло нічого, і сим вичерпалася агресивна енергія Поті я щодо його київської столиці. І хоч король не переставав наділяти Потім все новими й новими бенефіціями І восени 1612 року надав йому київський монастир св. Михайла, то Потій з Грековичем ані пробували. здається, заволодіти сим цінним дарунком. Навіть коли до Києва загостив митрополит софійський Неофіт (весною 1612 року) і, осівшися тут в Печерському монастирі під охороною міщанської громади і козацького війська, почав робити конкуренцію владичим правам митрополита святив церкви, поставляв священиків і дияконів,— Грекович не відважився нічим проти сього виступити, «за для погроз різних людей духовних і світських, а також козаків». навіть жалітися в суді не рішився. Тільки рік пізніше сам Потій розпочав за се процес, покликавши київське духовенство перед люблінським трибуналом (духовним департаментом його), за те, що воно ввело в Печерський монастир Неофіта і дозволяло сьому «обчому неякому чернцови» посвящати в духовнічиство й святити церкви, а свого законного митрополита не слухає. Справа скінчилася нічим, бо трибунал визначив обвинуваченим присягу в тім, що вони того Неофіта до монастиря не вводили й посвящати духовних або церкви святити йому не доручали; а пізвані духовні особи, хоч ставилися на суд, але з тим тільки, що юрисдикції того суду не признали й рішення його не прийняли.
Неофіт же, очевидно, далі зістався собі в Печерськім монастирі, де бачимо його потім ще в 1620-х роках, і далі сповняв єпископські функції на очах митрополичого намісника під охороною козаччини. Печерський же архімандрит, славний Єлисей Плетенецький, не тільки не набрав по сім процесі більшої реверенції до уніатського митрополита, «яко зверхного пастира свого», але навпаки — слідом по смерті Потія (1811 1613). користаючись з того, що козаччина тоді затопила литовські провінції, він силоміць забрав головно за поміччю «козаків українських, людей своєвольних», величезні маєтності, які належали Печерському монастиреві в землях Великого князівства Литовського і після унії були забрані королем від Печорського монастиря і надані митрополиту Рогозі, а по нім перейшли до Потія. Митрополит Рутський заскаржив Плетенецького і виграв справу, але маєтності фактично держав далі Плетенецький, очевидно, також козацькою силою, і кінець кінцем Рутський мусив згодитися за якусь суму відступного відректися тих маєтків, і король потвердив їх за Печерським монастирем (1616 року). (І пізніше в таких справах Плетенецький не переставав користуватися козацькою поміччю, див., наприклад, скаргу адміністрації князів Острозьких 1625 року на Плетенецького, що він заїхав у маєтність князів Острозьких c. Ставок «з немалою людей українських і козаків громадою, на те умисно зібраною. — М. Г.).
Був се и тих часах загального погрому православної церкви успіх зовсім виїмковий, який міг тільки ще більше піднести дух в православних київських колах і навчити їх оцінити ще вище свою богодану зброю, яка знайшлася в особі козацького війська. Між київським духовенством і православним суспільством, з одного боку, і намісником уніатського митрополита, що держав в своїй власті ще цілий ряд церков і монастирів, з старою кафедрою св. Софії включно, та митрополичих маєтностей, з другого — зачинається нова боротьба, малозвісна нам в подробицях, але закінчена голосним, кривавим фіналом екзекуцією над Грековичем давнього козацького засуду. Місцевий київський літописець каже, що ближчим приводом були заходи Грековича коло Михайлівського монастиря. Монастир сей, як знаємо, наданий був уже давніше митрополитові, тепер Грекович хотів його фактично перейняти і напитав собі біди його «поймавши козаки тамже против Выдубицкого подъ людъ (лід) подсадили воды пити» в лютому 1618 року. Убійників не зловлено і не викрито, і вбивство лишилося непокараним. Митрополит Рутський обжалував перед трибуналом київське духовенство, міщан, православну шляхту що вони бунтують людей і козаків проти нього, як і проти його попередника чинили; замишляють його убити і, не можучи сягнути по нього, вбили його намісника. Але справа прогомоніла без сліду правительство, що тоді всякими способами силкувалося притягти козаків до участі в московській війні, очевидно, не попробувало вчинити якісь репресії над тими козацькими чи іншими ініціаторами убивства. Так само заглохло і менше помітне, трохи пізніше убивство митрополичого агента шляхтича Оклинського, висланого до Києва на збирання податку з митрополичих підданих за словами його брата, вбили його київські «козачки — могло быти их с тридцать», «з ведомости войта киевского Федора Ходыки и всих радец тогож Києва, посполства того места Киевского», «маючи ранкор на отца митрополита киевского», а митрополит Рутський в сім убивстві підозрівав ініціативу новозаснованого київського братства.
Такі були звісні нам прецеденти участі козаків у церковній боротьбі, що випередили епохальний факт відновлення православної єрархії під козацькою протекцією. Вони переважно дрібні, можуть бути зведені до категорії простих козацьких галабурд, як участь козацьких ватажків в різних сусідських спорах і наїздах місцевих шляхтичів, як участь Наливайкових ватаг в рахунках православних панів. Але за ними стоїть козацька декларація 1610 року — проголошення повної солідарності козаків з українською інтелігенцією в справах релігійної (чи, властиво, релігій но-національної) боротьби й готовності козаччини служити їй всіма силами своїми. Ся декларація надає глибше значення відокремленим тим фактам і являсться прологом до акту 1620 року. Козаччина стала свідомим союзником православного духовенства й суспільності, і ті не завагалися покористуватися сею поміччю. Такі різкі ексцеси, як убивство Грековича або Оклинського, сюди в рахунок не йдуть; вони, певно, не були подиктовані ані київським братством, ані магістратом, ані вищим духовенством київським. Але уживання козаччини на службу церковних справ тим не менше стало фактом (оружні заїзди печерських маєтностей, може, ще деякі факти).
Прозвище «Наливайків», кинене на православних кільканадцять літ тому як злобна інсинуація, переходило в реальність. Козаччина за сей час виросла незмірно не тільки матеріально, а й морально. Стала силою не тільки незмірно великою, тривкою, а й поважною, з якою серйозно рахувалися в політичнім житті і на бажання й настрій її оглядалися вже і в обговоренні релігійно-національних справ на сеймах. Особливо під проводом такого політика і адміністратора вищої марки, як Сагайдачний, вона була таким серйозним та солідним політичним елементом, що з нею і з її старшиною, її верхами взагалі не було страшно або соромно піти разом — стати під її оборону і признатися до певної з в'язі з нею. Се ; й заманіфестували київські духовні кола актом 1620—1621 років і вищенаведеним своїм маніфестом, де вони не вагаються проголосити козаччину за репрезентанта державних, національних і культурних традицій руських, руської слави і сили — osłenki опеу starcy Rusi, що воювала під Олегом Царгород, за св. Володимира здобувала цісарські регалії та з ним разом приймала християнську віру і культуру від царгородської церкви.
З другого боку, козаччину не тільки більше моральні, ідеологічні мотиви, релігійний пієтизм, почуття своєї солідарності з українською суспільністю, а навіть і чисто тактичні міркування вели до сього ж союзу.
Коли козаччина хотіла усадовитися на волості, опанувати Східну Україну й стати на ній сильною ногою, їй треба було дбати про те, щоб з різними елементами тутешньої суспільності пошукати певні співзвучні точки, певних зв’язків, спільних інтересів. Розуміється, вони могли знайтися у неї тільки з елементами українськими. З сільською масою була вже зв’язь певна і сильна, хоч і не сформульована, не зведена до якоїсь ясної програми. З того часу, як козаччина стала формою емансипації від панського права та живого протесту проти нього, вона мала за собою сільські і дрібноміщанські маси й могла з них черпати силу і поміч стільки, скільки лише могла проявити сама сили Й енергії екстензії. Ставши на грунт оборони релігійних і національних прав української народності, І вона проголошувала свою солідарність з рештками української шляхти — в Східній Україні ще немалозначними тоді, з могутньою духовною верствою й вищими верствами міщанства. Се були кола, в сфері соціально-економічній не співзвучні, а навіть просто ворожі козаччині, як репрезентанти великої земельної власності, привілейованого землеволодіння, права над підданими. Їх поки що
козаччина могла до себе прихилити тільки обороною релігійно-національних інтересів. Історичні обставини українського життя привели до того, що в сім моменті національні інтереси, національні змагання, національна боротьба скупилася на точці оборони існування православної церкви. Обороняючи її стан володіння, козаччина прихиляла до себе всі оті верстви, які обстоювали національні й релігійні інтереси українського народу.
Такий союз на два фронти для козаччини був незмірно корисний. З загальнонаціонального погляду можна було теж вважати корисним фактом, що між двома бігунами (полюсами) українського елемента, розлученими соціально-економічними інтересами, тим проваллям польського шляхетського права, з'являвся певний сполучник у вигляді козаччини й зв'язував новим обручем розсипану українську народність. Правда, можна було побоюватися, що, шукаючи союзу й співзвучності з вищими духовними, шляхетськими і міщанськими колами, козаччина ослабить свій нахил в бік селянських, підданських кіл буде слабше підкреслювати свої співзвучні моменти з союзниками з лівого боку, з огляду на своїх союзників з правого боку — власників і володарів земель і підданих. Дійсно, ми бачимо, що тим часом, як оборона православної віри у козаччини виявилася у вповні конкретних вчинках і постулатах, включених в козацькі петиції до правительства, союз і опіка над селянськими масами не вийшли за весь час з дуже ембріональних, примітивних стадій козацької демагогії між селянством та стихійного нищення всього зв’язаного з панським правом — під час повстань. До певного сформульованого протесту проти панського права взагалі, до якоїсь формули оборони брав селянської чи підданської людності взагалі козаччина не дійшла ке вийшла за домагання певних винятків з польського права для себе і не перейшла до принципової ногації польсько-шляхетського режиму взагалі. Докладніше сказавшися, ногація не вийшла з стихійних форм повстанського нищення і не усвідомилася в якійсь програмній формі.
Трудно сказати напевно, що тут мав вплив той союз козаччини з привілейованими українськими елементами, уложений на грунті оборони релігійних і національних Інтересів. Може бути, в сім заважив головно той факт, що домагання в сфері релігійній були продумані і з’ясовані, мали характер вповні ясний, конкретний, легкий до формулювання, а дезидерати народних мас не вилилися в такій продуманій і сформульованій формі. У самих селянських мас вони зісталися в формі неясних бажань і мрій. Дезидерат життя без холопа і без пана самим прихильникам Його здавався до певної міри утопічним, а практичне здійснення його вимагало надзвичайно смілої і сильної творчої мислі і глибоко продуманої планової творчої роботи, так і чисто національні домагання, хоч були, безперечно, близькі тим привілейованим елементам і козаччині, в ії програмі поза сферою церковних справ і кількох конкретних питань (як школи, допущення до урядів православних і т. ін.) теж не знайшли свого вислову, тому що також не були продумані й уняті в якусь ясну програму.
Важливе значення мало також і те, що ті церковні і релігійні справи не стояли в такій рішучій і непримиренній суперечності з усім суспільним укладом Речі Посполитої Й могли бути заспокоєні в його межах, тим часом як дезидерати безпанського життя були питанням життя і смерті для сього укладу і не могли б бути осягнені Інакше, як дорогою повного розбиття польської Речі Посполитої або повного відірвання від неї.
Так чи інакше, зістається фактом, що свої відносини до релігій но-національного питання козаччина з'ясувала і у вигляді певних конкретних постулатів включила до своєї програми супроти правительства; відносини ж її до соціально-економічних домагань мас не вийшли з стадії певної співзвучності, певної симпатичності або союзності інтересів, і розірвати вповні й безповоротно з соціальним світоглядом шляхетських кіл І взагалі цілої суспільності Речі Посполитої козаччина так і не наміркувалася або не відважилася. 
Далі буде
