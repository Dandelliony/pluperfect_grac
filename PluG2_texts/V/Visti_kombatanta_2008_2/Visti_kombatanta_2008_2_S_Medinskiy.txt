Із дивізійного записника з полону в Англії 
(Закінчення з попереднього числа)
Неділя, 28.3, Після сніданку, попрощавшись з друзями, відходжу. Тому що це був латинський Великдень, автобуси рано не йшли. Отже, мусив вертатися пішки до своєї концертової групи. Пополудні з Василем Наконечним їдемо до міста Бері на прогулянку. Ввечорі о год. 7-ій даємо концерт разом з німецькою оркестрою і театральною групою. Концерт тривав понад три години. На концерті були також англійці. В таборі нас приймали гарно. 
Понеділок. 29.3. Пополудні від’їздимо до свого табору. В таборі на свята були гості з цивільних таборів. В нашій пекарні відкрили деякі надужиття. Справу віддали до англійців. 
Вівторок. 30.3, Табір не йде до праці, всі відпочивають після свят. Ввечорі знову їдемо до англійців з концертом. Тим разом одну частину дали англійці, а другу ми. Концерт тривав 3 години. 
Четвер. 1.4. Я залишаю працю в таборі, присвячую більше часу науці. Ходять чутки, що наш табір перенесуть в іншу місцевість. 
Субота. 3.4. Таборовики йдуть на прохід. Хто пішки, хто ровером. Всі прибираються якнайкраще, з чого англійці дивуються. Ввечорі драмгурток відіграв комедію „Швець Копитко" Актори грали свої ролі дуже добре, декорації зробив П. Полянський. 
Неділя. 4.4, О год. 9. 30 рано православний священик Іов Скакаль - ський, який прийшов до Дивізії з Волинським легіоном у Словенії, відслужив в церкві Службу Божу. Ввечорі наш хор їде співати до одної англійської церкви. 
Неділя. 11.4. Погода гарна. Пополудні їдемо з концертом до м. Іолі. По концерті проводимо товариські забави. 
Понеділок. 13.4. Цілий табір йде на прохід. В таборі проводиться контроля інвентару. 
Вівторок. 12.4. Пополудні з Василем їдемо роверами до міста на фільм „Сонґ оф Шехересада"
Четвер. 15.4. В англійськім касіно відбулася забава військових. Виступила наша танцювальна група. 
П’ятниця. 16.4. Цілий табір йде на прохід. Англійський комендант табору просить хор до першої сотні, отже, цілу дорогу розливаються пісні. Весна вже в повному розквіті. 
Субота і неділя, 17-18.4. Ввечорі паде сильний дощ, громовиця, всюди погасло світло. 
Четвер, 22.4, Після збірки і Служби Божої табір йде на прохід. Примусовий для всіх. 
П’ятниця, 23.4. О год. 10 рано збірка. Переглядає капітан і дає деякі накази. Ввечорі їдемо з концертом до міста Стовмаркет. 
Субота. 24.4. Пополудні їдемо роверами за лозою на неділю. Ввечорі відправилась Вечірня. Хор дає концерт у шпиталі. На концерті був присутній німецький фельдмаршал Манштайн. 
Неділя, 25.4. По збірці відправилась Служба Божа, свячення і роздача лози. Ввечорі - Вечірня. 
Понеділок, 26.4. По збірці відправилась Служба Божа перед освяченням дарів. Відбувається великодня сповідь. 
Вівторок. 27.4. Рано відправилась Служба Божа. В таборі відбулась виставка ручних робіт. Ми дали малий концерт для англійського генерала, який відвідав наш табір. 
Четвер, 29.4. По збірці відправилась Служба Божа з Вечірнею, а ввечорі - Страсті Христові. 
П’ятниця. 30.4. День дощовий. О 5-ій год. вранці в церкві приготовляємо Божий Гріб. Рано відправляються Царські Часи, відтак Вечірня і винесення Плащаниці. Біля гробу стоїть почесна варта. Ввечорі відправляється Єрусалимська Утрення. 
Субота, 1.5. День дощовий. По збірці відправилась Служба Божа з Вечірнею. Пополудні приготовляємось до свят, прибираємо церкву. До табору приїздять на свята дивізійні та цивільні товариші. 
Неділя. 2.5. Воскресіння Христове. Раненько, о год. 4-ій, цілий табір на ногах. О год. 5-ій почалась Воскресна Утреня, відтак Служба Божа і свячення пасок та інших страв. По сніданку ходили до шпиталю зі священиком співати хором Службу Божу. Настрій святочний. Хоч у невідрадних обставинах, за дротами, але в серці відчувається радість Великодня. Ввечорі в таборі відправляється Вечірня, а в театральній залі відбулася вистава „Воскресіння"
Понеділок, 3.5. Частина людей з табору йде до праці. Я їду з о. Кордубою до табору ч. 85, де відправляємо Службу Божу. Ввечорі даємо концерт в нашому таборі. 
Вівторок. 4.5. Рано відправилась Служба Божа, а ввечорі - „Маївка" Сьогодні приїхала до нас німецька оркестра і театральна група. Вистава була дуже цікава. 
Неділя. 9.5. Драмгурток повтоює виставу „Воскресіння"
Понеділок. 10.5 По від’їзді нашого ад’ютанта - англійця новий ад’ютант і деякі нові старшини в команді починають ставитись до нас вимогливіше. 
Вівторок. 11.5. З табору виїхало 72 людей, котрі записались до Німеччини. Іакож розглядають справи тих, котрі записались до Ф ран - цїї і Аргентини. 
Неділя, 16.5. Пополудні ідемо до англійської церкви співати. Опісля перекуска і гарний настрій між англійськими дівчатами. 
Понеділок. 17.5. Англійські Зелені Свята. По обіді їдемо роверами до села на весняні забави. Наступного дня також. 
Понеділок. 24.5. Ввечорі в тетральній залі відбулася Академія в честь головного отамана Симона Петлюри і полковника Евгена Коновальця. 
Вівторок. 25.5. Приїхав священик. В театральній залі - кіно. 
Вівторок, 1.6. З табору від’їздить 100 людей на іншу працю. 
П’ятниця. 4.6. Зранку відправляється Служба Божа. Поблизу нашого табору приїхав невеликий цирк. Вечорами там великий рух. Не бракує там і нашої „братви"
Неділя, 6.6. Погода гарна. Після збірки відправилась Служба Божа, на котрій були дві англійки з родини священика. О год. 11-ій відправилась друга Служба Божа у шпиталі. Ввечорі відправився Молебень. 
Вівторок, 8.6. По раннім богослуженні йдемо до праці. З табору знову відходить 10 людей. їдемо з концертом до місцевості Іепворт. Люди задоволені концертом. 
Середа, 9.6. З табору виїхало 25 людей. Прийшло офіційне повідомлення, що не вільно носити зеленої уніформи. Будуть вимінювати на чорну. Ввечорі в церкві відправилась Велика Вечірня. 
Четвер. 10.6. Вознесіння. О год. 6-ій відправилась Служба Божа, а ввечорі у шпиталі - Молебень. 
П’ятниця. 11.6. Після богослужения священик від’їхав. 
Неділя, 13.6. По збірці робимо таборові знімки до альбому. Ввечорі хор їде до церкви в м. Дісс. 
Середа, 16.6. 3 табору знову має виїхати 300 людей. Ввечорі ми даємо для них концерт і для англійської комісії, яка приїхала до табору. 
Ранішня збірка у таборі. 
Четвер. 17.6. Погода дощова. Вранці їдемо з хором на похорон нашого друга з 82-го табору, котрий помер після автомобільної катастрофи. Сьогодні від’їздить 300 людей до міста Ілі. Ввечорі їдемо з концертом до м. Бектону. До шпиталю приїхав наш священик о. М. Ратушинський. 
П’ятниця. 18.6. Погода змішана - вітер, дощ, сонце. Після богослужения в церкві їдемо за харчами до Цетфорду. Священик від’їхав. 
Субота. 19.6. Зелена субота. В церкві робимо могилу, замаюємо зеленню. Хлопці привозять з праці квіти і зелене галуззя та замаюють
бараки. Пополудні, на прохання жінки ад’ютанта, даємо малий концері
Неділя. 20.6. Зелені Свята. Після збірки, в церкві відспівали (без священика) Панахиду за поляглих. До табору приїхали три дівчини - „діпістки” до хлопців, з котрими переписувались. Перед вечором їдемо з хором до церкви у Ботесфілд. 
Вівторок. 22.6. На дворі хмарно, паде дощ. Я йду до праці в поле. З нашого табору відійшли люди до праці в шпиталі з причини виїзду німців. Між ними - три хористи. 
Середа. 23.6. В таборі ходять поголоски про наше скоре звільнення, однак ми не віримо, бо знаємо з досвіду минулих років полону. 
Субота. 26.6. Ввечорі о. М. Ратушинський відправив Молебень. 
Вівторок. 29.6. Приїхав о. Кордуба. Ввечорі грає кіно. Знову ведуться балачки про наше звільнення. Полон вже всім досить докучив. По таборах ширяться чутки про виїзд до Німеччини. 
Середа. 30.6. Ввечорі у театральній залі відзначено проголошення відновлення Самостійности України у Львові 1941 року. 
Четвер. 1.7. До праці не пішли. Причини не знаємо. Ввечорі у шпиталі відзначаємо Акт 30. 6. 1941 року. 
Неділя, 4.7. Надворі дощ. Богослужения не було. Ввечорі хор у шпиталі дає концерт, який голосниками був поширений на цілий табір. Сьогодні кількадесят людей записались на виїзд до Німеччини. Приїхав о. Кордуба. 
Вівторок. 6.7. На праці знову виникають непорозуміння. Кількох людей замикають до „калабушу"
Середа. ТІ Всі на праці. Приїздить сотник Богдан Панчук. 
П’ятниця. 9.7. Цілий день дощ. В такі дні в бараках йдуть різні гутір - ки „на весело" Особливо тоді, коли хтось дістане якогось „веселого” листа, найчастіше від наших „діпісток’’ котрі пережили тяжкі часи в Німеччині, а тепер доля кинула їх до Англії. Від’їхав о. Кордуба, а приїхав православний о. І. Скакальський. З нашого табору має виїхати 300 людей, в тому числі наш хор. 
Неділя, 11.7. Службу Божу відслужив о. Скакальський. Тому, що з табору виїздимо, то кожний ще востаннє переходить вулиці і знані місця цієї околиці
Понеділок. 12.7. Св. Петра і Павла. Приготовляємось до від’їзду у Норвігу на жнива.
Вівторок. 13.7. Вранці забираємо свої речі й виходимо з табору. Машини відвозять речі й вертаються та забирають нас уже з дороги. Зі станції Дісе від’їхали до міста Норвіч. Пішки йшли до табору, зараз біля міста. Тут взялися до чищення бараків, які були запущені. Пополудні проба хору. В таборі провадяться курси танців і, на запрошення керівника, я йду увечорі грати на акордеоні. 
Середа. 14.7 До праці не йдемо. Збірок нема. Вранці англійський
старшина проводить перегляд наших речей. Пополудні йду з товаришами оглянути нову околицю, а передовсім місто, котре має понад 120 тисяч населення. 
Четвер. 15.7. Пополудні йдемо до музею у Норвіч. У вечорі даємо в таборі концерт. 
П’ятниця. 16.7. Табір на праці. Хор до праці не йде. В перших днях табір нам не зовсім подобався. Вільний час проводимо в місті. 
Неділя. 18.7. В таборовій каплиці католицький священик відправив богослужения. Хор співав частини літургії. Під табір кожного вечора приходить багато дівчат. Нас відвідують також наші дівчата. 
Понеділок, 19.7 Всі йдемо до праці. Наша група, 15 людей, працює при садженні капусти. 
Вівторок. 20.7. Вибираємо льон. Праця досить прикра, бо робимо схильцем. 
Четвер. 22.7. Весело проходять години в полі. Вечорами „більші кавалери” снуються по парках з англійками. 
П’ятниця. 23.7. Англійський комендант повідомив, що наступного тижня мало би бути наше звільнення. Цілий табір радіє. 
Субота. 24.7 Футбольна дружина грає матч з англійцями. Наші перемогли 3:0. 
Неділя. 25.7. Чеський католицький священик відправив Службу Божу. Співав наш хор. Пополудні всі ідуть до парку, де кожної неділі грає оркестра. Ввечорі ми в парку заспівали хором кілька пісень. Цивільні щоразу більше цікавляться нами. 
Понеділок. 26.7. Майже всі команди працюють тепер біля льону і бараболі. Дні тепер дуже гарячі. В таборі ввечорі грає кіно. 
Четвер. 29.7. Від’їздить 200 людей назад до 56-го табору. 
П’ятниця. 30.7. Ввечорі даємо концерт в більшій школі в селі Спровстон біля Норвічу. 
Неділя, 1.8. Вранці співаємо в церкві підчас богослужіння, яке відправив чеський католицький священик. Пополудні під час проходу в парку п’яний американський вояк - чех розвеселив нашу „братву"
Понеділок. 2.8. Свято банку. Отже, день вільний від праці. Пополудні йдемо до міста й заходимо до церковного музею, де є ікони та церковні золоті речі з України. 
Четвер. 5.8. Ввечорі даємо концерт в таборі, на котрий приїздять репортери з міста Норвіч. 
П’ятниця, 6.8. В таборі вже працює комісія, котра приготовляє документи звільнення. 
Понеділок. 9.8. Після праці ввечорі повідомила нас команда, що ми повертаємося до свого старого табору ч. 56. Трохи шкода нам від’їздити, бо тут ми щойно почали розгортати працю - концерти, вистави, спорт. 
Четвер. 12.8. Погода не сприяє. Підчас маршу нашої вісімдесятий
до станції, цілий час іде дощ. О год. 9-ій всідаємо до поїзду. Дорогою чомусь нема веселого гумору. На станцію Дісс приїздять дві машини. На одну вантажимо наші речі, а на другу сідає частина людей. Ще на станції довідуємось від наших шоферів, що в таборі почали голодівку. 
Голодівка
Під табором повіяло сумом. Довкола колючий дріт, брама замкнена на колодку. Військова служба, котра вештається біля табору, дивиться на нас вовчим оком. Ми уставляємось п’ятками й анлійці проводять в наших течках і валізах ревізію. За чим шукають? Не знаємо. За якийсь час приїздить решта людей і машина з пакунками. Тут знову перевіряють наші пакунки, декому забирають цивільні речі. 
Йдемо до табору, за нами брама знову замикається. В таборі майже всі лежать в ліжках під покривалами. Ми приміщуємось у вільних бараках. Від знайомих довідуємось про події. Наш 56-ий табір був взірцевим щодо порядку і дисципліни. Однак чомусь його вважали за найгірший з усіх. Коли роз’їхавсь по інших таборах, якось відчувалось кращу атмосферу й назад ніхто не мав охоти вертатись. Однак вертатись мусили. Минулого тижня сталась одна подія, яка спричинила голодівку. 
Люди поїхали, як звичайно, до праці, а їх привезли на заміновані поля. Частина поля вже була відмінована. Англійці дали пояснення і сказали братись до роботи. Наші відмовились. Приїжджає комендант табору з своїми штабовцями і вговорює, що нема ніякої небезпеки, що міни будуть вишукувати апаратами. Не помогло. їм відповіли, що ми вже три роки в неволі й незабаром буде звільнення. Отже, ми не хочемо тут шукати собі смерти або каліцтва. Ми цих полів не мінували, з вами ми не воювали, добровільно перейшли до вас, отже, цієї роботи не будемо виконувати. Всі вернулися до табору. Вихід з табору замкнули. Згодом прийшло повідомлення з головної кватири, щоби до цієї праці наших людей не брали і табір знову дістав дозвіл на вихід. Якийсь час було все спокійно. Приходить повідомлення, що має приїхати цивільна комісія на звільнення. Однак прийшов цей день і показалось, що це неправда. Людей це страшно вразило. Ввечорі в кожному бараку заповіли, щоб не йти до праці. 
Середа. 11.8. Всі встають, однак на збірку й до праці ніхто не йде. До табору привозять харчі. Весь табір вийшов перед браму і не допускає автомашин з харчами. Два рази скидали з машин харчі і два рази викидали їх назад. Всі стоять перед брамою. Тоді виходить англійський комендант з фузією і ще кількох англійців з палками,та пробують цим настрашити людей. Ніхто не злякався. Один з таборовиків вийшов наперед, розстібнув сорочку і сказав: „Стріляй!". Тоді комендант відійшов. Згодом через нашого коменданта перепросив людей, що він зле поступив, бо був дуже знервований. 
В таборі тимчасом вибрали комітет. Ухвалено, щоб також відмовитись від прийняття харчів. Увечорі приїхав англійський підпоручник, а з ним голова Союзу Українців у Британії сотник Богдан Панчук. 
Цілий вечір обговорювали вигляди звільнення, про обдурювання обіцянками і відкладанням з місяця на місяць. Почалась голодівка. 
Ми, приїхавши, застали всіх в ліжках. Довідавшись про ситуацію, ми прилучились до цієї акції. 
П’ятниця. 13.8, День хмарний, немов співчуває нашому невідрадно - му положенню. В таборі спокійно. О год. 9-ій старші бараків і члени комітету мають нараду, як представити нашу справу англійському генерал-бригадирові, котрий має приїхати з головної кватири о год. 11-ій. О год. 11-ій ввесь табір виходить на збірку. Приїхав бригадир, а з ним приходить комендант і ад’ютант табору. Бригадир сказав, що він нас розуміє, чому ми зробили цей протест, однак, каже, що цим нічого не осягнемо. Сказав, що вони стараються, щоби нас якнайскоріше звільнити. Запевнив нас, що в понеділок приїде цивільна комісія, відтак лікарська. Однак мусимо перестати голодувати. 
Опісля наша делегація з’ясувала йому наші домагання і погодилась перервати голодівку, якщо його запевнення будуть правдиві. Табір почав повертатись до життя. 
Неділя. 15.8. Погода гарна. По збірці відправилась Служба Божа. Після гамірного й рухливого міста Норвіч, наш Ботесдейл виглядав глухим і непривітним. До деяких хлопців приїхали наші дівчата. 
Понеділок. 16.8. Починає працювати цивільна комісія. Записують виключно до сільськогосподарських робіт. Чомусь багатьох не приймають. 
Вівторок. 17.8. Комісія працює далі. З табору люди переходять через дроти на приватну працю до фермерів. Я з двома товаришами також йду. Через дві години вдалось дістати працю в одного господаря. Кожний був вдоволений, бо заробив кілька шілінґів, яких нам так бракує. 
Середа, 18.8. На списку вже є моє прізвище, тому залишаюсь в таборі. 
Четвер. 19.8. Проходжу комісію, опісля йду до праці. 60 людей поїхало до лікарської комісії. 
П’ятниця, 20.8. Половина табору пройшла комісію. З табору люди ходять командами до праці. Працюють по 12 годин денно. 40 людей від’їхали до 85-го табору на працю. 
Субота. 21.8. До праці пішли, як звичайно. Багато пішло на приватні роботи. На збірці бракувало людей, тому після списків вишукували, кого бракує. По полудні наша трійка знову ходила до праці. Ввечорі в театральній залі наш драмгурток давав виставу „Швець Копитко"
Неділя. 22.8. На збірку всі стають біля своїх бараків і англійці проводять точне числення. Пополудні йдемо на прохід. 
Середа. 25.8. Збірка в таборі два рази. Промовляє майор-комендант табору. Упоминав, що табір не придержується порядку і дисципліни. Від сьогодні вихід з табору дозволений щойно від 5-ої години увечорі. Ми дали концерт для англійської цивільної комісії. Зробили з нею знімки. Буде пам’ятка перших кроків до цивільного життя. 
Четвер, 26.8. Маючи вільний час, пишу листи, вивчаю англійську мову, граю на фортепяні. Ввечорі йду зі священиком до шпиталя, де відправляєм Молебень. 
Субота. 28.8. До поблизької місцевості приїхав цирк. Наших хлопців це цікавить, бо в кишені дзвенить якийсь гріш. 
Понеділок. 30.8. Через дроти йду на цивільну працю. До лікарської комісії їде 40 людей. 
Вівторок. 31.8. 70 людей, в тому числі і я, їдуть до лікарської комісії міста Іпсвіч. Гарне місто. Цивільні документи потверджені. 
Середа, 1.9. Йду до праці з командою. Праця можлива, однак прикро, коли подумаєш, що такий довгий день треба робити та сухих харчах за мізерний один шілінґ. Перша від’їжджаюча наступного дня група до цивільного табору дістала виплату з рахунку запрацьованих грошей. 
Субота. 4.9. Праця при молотарці досить тяжка. 
Неділя, 5.9. Отець Кордуба відправив Службу Божу. У шпиталі відправилась також співана Служба Божа. Пополудні їду ровером до знайомих англійців, в котрих працював кілька днів. Дуже мені подобалось їхнє ставлення до мене. 
Вівторок. 7.9. По праці маємо ще досить вільного часу. Проводимо його досить приємно на „одному мості” з дівчатами. 
Четвер. 9.9. Вранці від’їздить група „щасливців” - 110 осіб. До табору вертає група людей, котра була на праці під Лондоном. Сьогодні закінчуєт ься робота на жнивах для таборовиків, лиш дві команди ще йдуть до праці. 
П’ятниця. 10.9. Відпочиваю у таборі. Увечорі приїздить сотник Богдан Панчук і два священики з Лондону для полагодження особистих справ полонених. 
Понеділок. 13.9. Праці нема. Повідомляють про від’їзд 50 людей, їдемо ми, тобто хор (не всі, бо кількох вже виїхало). 
П’ятниця, 17.9. Наша п’ятдесятка вибирає гроші. Я маю 20 фунтів. Це моя заплата за майже півтора року праці в полоні в Англії. Гарні гроші на перші кроки цивільного життя. Здаємо „прізонерські” лахи. Чуємося задоволено. 
Неділя. 19.9, По збірці відправилась Служба Божа, на котрій ми останній раз співали хором. Відтак іду зі священиком до шпиталя, де відслужили ще одну Службу Божу. 
Пополудні йду попрощати знайому англійську родину. З ними іду у відвідини до їх родичів. Дуже мені подобалась їх гостинність. Пізно вечором вони привезли мене своїм автом до табору. 
Кінець полону
Понеділок. 20.9. Встаємо раннім ранком. Який це радісний день. Я звільнений з полону. По трьох і пів роках задротянського життя, сього
дні починається нове, вільне життя. У це не хочеться вірити. 
З табору автами від’їжджаємо до Цетфорду на станцію. їдемо в напрямі Лейчестер. В Петерборо маємо двогодинну зупинку. У Ґрентген перебирає нас цивільна влада і автами їдемо до гостелю в Редмайл. 
Іостель нам сподобався, бо малий, якраз на нашу п’ятдесятку. В кожній кімнаті замешкало нас по 8. Меблі для кожного окремо, всюди чисто і гарно. Відразу відчулось оживлення, задоволення і взагалі зміну. По вечері директор табору видав нам розпорядки, поінформував про все - почалось нове життя. 
Ми цивільні. 
Перший ряд стоять: Онуферко, В. Нищота, М. Романюк, М. Костюк. Задній ряд: С. Мединський, В. Кецун, Т. Романюк. 
Вівторок. 21.9. Погода гарна. Йдемо до праці. Працюєм як цивільні, за нормальну платню. 
Середа. 22.9. Ті. хто працює в поблизьких господарів, їде ровером, а решта автом. Я їду ровером. Праця нормальна. У вечорі приїздить цивільна поліція і виписує документи. Ми заспівали їм кілька пісень, з чого вони були дуже вдоволені. 
Четвер. 23.9. Ввечорі до гостелю приїздять араби з різним крамом. Зачули свіжі гроші в нових цивілістів. 
П’ятниця. 24.9, Дістаєм перші гроші, по одному фунтові. 
Субота, 25.9. Працюємо до полудня. По полудні йдемо на футбольний матч. Грає наша дружина з англійською. Виграли наші. Ввечорі йду з товаришами на пиво, щоби трохи розпізнати місцевість і познайомитись з людьми. Як звичайно, при пиві ми заспівали кілька пісень і люди нами зацікавились. Обговорюємо концерт в цьому селі. 
Неділя. 26.9. Приїздить декілька знайомих товаришів. Майже цілий день йдуть розмови. 
Понеділок. 27.9. Увечорі робимо пробу хору. Араби-гендлярі знову з крамом у гостелі. 
Четвер. 30.9. Сьогодні не йду на роботу - перестудився. Життя почало набирати щораз більшого темпу. Хор і спортова дружина почали свою діяльність, культурно-освітня праця поширилась, і нове, цивільне, вільне життя потекло своїм руслом. 