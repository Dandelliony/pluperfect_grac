Нове угруповання революційних письменників хотіло порвати з минулим «Клярте», в якому було багато вагань, намацувань, ідеологічної невиразности. Марсель Фур’є з цією метою надрукував в останньому числі «Клярте» автокритичну статтю, позбавлену яких-будь потурань, де він згадує, як обставини вперше зблизили в активній праці комуністичний гурток «Клярте» з сюрреалістами.
Це було другого дня після смерти Анатоля Франса. Тоді на могилі великого художника відбулося найновіше з усіх «священних об’єднань». Мусоліні прислав телеграфом своє співчуття. Рояліст Мора оплакував утрату французької літератури. Блок лівих у повному складі з М. Кайо був присутній на похороні. Національний блок також. І уряд. Соціялісри оплакували великого соціяліста, «Юманіте» згадувала про прихильність небіжчика до комунізму… Чотири товариші з «Клярте» (Берт, Мікаель, Фур’є і Берньє), відокремившись від цього задушливого й підозрілого хору, видали різкого памфлета проти Анатоля Франса, де немилосердно згадувалося постійні ухили в думках великого майстра, а також відому його фразу про «буйне божевілля Комуни» й патріотичну діяльність письменника під час імперіялістичної війни. Може, наші товариші були надто жорстокі, але, без сумніву, вони мали рацію, і ми гадаємо, що революціонерам небезпечно захоплюватися тими-ж особами, яким поклоняються їхні вороги. Сюрреалісти зі свого боку видали памфлета такого-ж характеру («Труп»).
Почалася війна в Мароко. Таке-ж зближення сталося тепер в політичному плані. В обох групах виникла думка про довге співробітництво. На цей раз об’єднання було зміцнене печаткою.
Сама назва «Клярте» зникає. З 15 лютого з’являється новий бойовий журнал, що продовжує справу «Клярте», але за иншою назвою-програмом «La Guerre Civile» (Громадянська війна). Його фундатори: Луї Араґон, Жан Берньє, Андре Бретон, Віктор Крастр, Робер Дено, Поль Елюар, Марсель Фур’є, Поль Гітар, Веньямин Пере, Мішель Лейрі, Андре Массон, Філіп Суполь, Victor-Серж. Чотири чи п’ять із них — комуністи.
«La Guerre Civile» спеціялізується в галузі бойової критики; слід навіть сказати — в галузі руйнації. Наші товариші вважають, що треба покласти найбільше зусиль, щоб ударити ворога по його слабому місці. Всі його дефекти, брехливість, внутрішня порожнеча буржуазної думки й мистецтва добре відомі цим борцям. Звідци бо й походить їхнє обурення. Вони завзято викриватимуть ворога, певні, що в такий спосіб вони тепер найкраще служитимуть пролетаріятові. Вони утримуються від постановки теоретичних справ (ріжниця з «Клярте»), не чіпатимуть також галузи агітації та пропаганди, в якій вони глибоко солідарні з роботою комуністичної партії. Ця стриманість диктується ім так бажанням виявляти справжню чинність, як і справедливою оцінкою своїх засобів.
