НА ХВИЛЯХ ЕТЕРУ
Років тридцять тому думка про використання викритих німецьким ученим Герцом хвиль етеру для передачі телеграфних сигналів на велику віддоль без проводів уважалась просто утопічною. Це видно хоч би з того, яка доля зустріла обох винахідників радіо – Попова й Марконі.
Попрохавши в царського уряду коштів на переведення цих дослідів – руський учений О. С. Попов одержав круглу цифру в 300 карб. Перші досліди були проведені доволі вдачно, а на дальші не вистачило коштів, так що справа і зародку й загинула.
Молодого італійця Марконі, що виступив майже одночасно з Поповим, але зовсім незалежно від нього, італійський уряд зовсім не захотів підтримати, так що він мусів виїхати до Англії, де найшов кращий грунт для своїх дослідів. Через короткий час ці досліди дали остільки блискучі наслідки, що їх не сподівався й сам винахідник. Америка почула перші радіосигнали х Европи, перекинуті через Атлантичний Океан. 
З цього часу розвиток телеграфії йде шаленим темпом, так що вже через яких десять років починаються досліди над радіо-телефонією, тоб то над передачею голосу за допомогою Герцових хвиль, що нарешті з винаходом катодної лямпи, дають неймовірні наслідки.
Радіо, що спершу використовувалося тільки урядами окремих держав для звязку і для преси, - виходить у маси. Замість кількох тисяч фахових радіотелеграфістів  повстає величезна армія радіоаматорів. Перше слово в цьому сказала Америка, де зразу після закінчення імперіялістичної війни було дозволено окремим громадянам влаштовувати свої приймальні станції. Рівночасно організовується низка т. зв. Широкомовних станцій, що й гуртують довкола себе радіоаматорів та просто радіослухачів.
Згодом хвиля радіоаматорства перекидається і до Европи і швидко поширюється на всю планету. 
Радіоаматори вже не задовольняються одними тільки приймальними станціями, але роблять теж досвіди над передачею і швидко наладжується радіодзвінок міє аматорами обох берегів Атлантики – Европи та Америки. Найдивніше в цьому те, що зв'язок цей був здійснений за допомогою коротких хвиль (100-200 метрів), що вважались до недавна для передачі непридатними.
Починається нова доба в радіотехніці – доба ультракоротких хвиль (від кількох міліметрів до кількох метрів), що дає нові відкриття.
Навіть батько радіотелеграфу Марконі покидає 30-кілометрові хвилі й робить при хвилі 1-3 метрів новий геніяльний винахід: радіопередачу в певному напрямку, що при мізерних кількостях енергії дає змогу передавати сигнали на величезні віддалі.
Але й на цьому розвиток радіо не спинився. В міліонах радіолабораторій (адже кожна радіоаматорська станція —це окрема лабораторія) вперто працюють над дальшим удосконаленням радіо. Праця ведеться в преріжних напрямках і радіолітература, що за короткий час переросла літературу інших галузів техніки, що дня приносить відомості про нові відкриття й удосконалення. Найбільше уваги притягує до себе проблема передачі образів (малюнків, фотографій і навіть цілих подій, що відбуваються перед апаратом) через радіо, що дасть змогу не тільки чути, але й бачити, що діється перед мікрофоном пере дачної станції. Певні досягнення в цьому напрямку вже, є так що швидко зможемо не виходячи з кімнати не тільки чути, але й на власні очі бачити, що діється у всіх зукутках світу. Мандрівка довкола світу за один вечір' Це перевищує найсміливіші фантазії не давніх казок!
Зараз немає такої галузі життя, куди не проходили б радіохвилі. Лікар вислухує пацієнта через радіо; учень звязується радіоприймачем з шкільною авдиторією; геологові допомагають радіохвилі вивчати грунт та находити просто й швидко поклади руди, що лежать десь глибоко в землі; технік через радіохвилі керує механізмом, що находиться на великій віддалі від нього; мандрівець серед пустелі Сагари на тратить, дякуючи радіоприймачеві, звязку з культурним світом; пасажирів пароплаву чи навіть залізниці весь час звязують радіохвилі з суходолом; пілот одержує через радіо курс в разі негоди; навіть куховарку повідомляє про ціни на базарі її кухонний голосномовець.
В громадському житті радіо стало наймогутнішим засобом звязку: в конгресах, з'їздах, засіданнях, лекціях, нарадах, громадських диспутах беруть рівночасно участь тисячі тисяч громадян, що не виходячи хати звязуються через радіо з місцем зборів. Вся країна перетворюється у величезну авдиторію. Міліонний мітинг, що про його мріяв Ілліч! Не достає тільки одного бачити того, що чуємо в телефоні. Але й ця проблема буде розвязана швидше, а ніж ми цього сподіваємось.
