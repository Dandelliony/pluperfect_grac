ЗРУЙНОВАНА ІДЕЯ
От що Петю: Прибула свіжа партія мануфактури. Збирай своїх «заробітчан» і в цю-ж хвилину розсилай по соробкопівських крамницях. За амортизацію по 50 коп. кожному на рило, марш!
Я, Рибальченко Вікентій, нащадок свого батька, головного компаньйона фірми Рибальченко і К-о, власника кількох крамниць мануфактури, тепер – прийдіте поклонімося Робкоопові…
-	Петю, я тобі казав, чи ні – йди на роботу?
Петя, мій прикажчик, сухорлявий, довгий, мов голобля, хитро посміхається.
-	Не ізвольте безпокоїцца, Вікентіє Петровичу!
-	Ти сьогодні зробиш те, що я кажу, чи ні?
-	Я вже зробив.
-	Ти вже зробив? Коли?
-	Ще вчора з вечора…
-	Я добре знаю Петю. Знаю джерело, з якого Петя черпає свої для мене інформації – передбачає всі мої накази, - проте не вадить запитати зайвий раз.
-	А хто тобі сказав  це, Дунька Соловейчикова, га?
-	Вона, канешно, - вже нераз я чую цю стереотипну відповідь.
Петя—це його улюблена манера: мрійно закопилити розсічену в дитинстві губу й розповісти мені все, обов'язково до кінця. (Соловейчик мій, під боком, конкурент, а Дунька офіційно числиться його хатньою робітницею). Поки ще нема в крамниці покупців, я охоче слухаю Петіну насичену фолькльорними зворотами розмову.
- Іду я Ленінським проспектом — коли Дунька. Ви куди, кажу, Дуняша зверх положеної норми закаблуки в туфлях викривляєте? Жартую, значить, да. Вона, канешно, засміялася: „Приходьте, каже, — завтра погуляємо". Чому, кажу, взавтра, а не сьогодні? Бо сьогодні. Каже є робота. А, робота?! А яка така, Дуняша, в вас робота? Взяв я в оборот її. Вона й призналася: „по крам до соробкоопу, каже йду“...
Киньте, говорю, Дуняша! Ваша пролетарська совість должна протестувать. Соловейчик через вас кармани набиватиме, а ви робочу масу зводити з путі советськой власті. Ходімте, краще зараз погуляємо. Я
 боки рву зо сміху, уявляю, коли-б це донеслося до Соловейчика: Ну, далі, далі? Далі? Ну, гуляємо ми єто з Дунькою... Я їй значить агітірую по своїй нежонатій лінії, а в голові людям, думаю, сьогодні треба дати знати. Молодця ти, Петю! — вмисно фамільярно хльоскаю його по спині — як же з Дунькою?
- З Дунькою? — ввічливо сміється Петя. — Дуньку передав на вулиці йому, Дуньчиному, значить, ухажоров , а сам до Митьки Кривов'яза: Так і так, кажу, мовляв, робота є... Давай на ранок своїх членів.
- Правильно зробив! — Хвалити Петю не доводиться. Він моя права рука, чудово знає всі свої обов'язки й крім того... це вже наша спільна справа. Петю, нам сьогодні треба ще обміркувати наше діло, — кажу „наше", це зближав мене з Петею й примушує його уважно ставитись до моїх інтересів — крамниця наша мало заробляв...
- Мало,— згоджується Петя. Я не знаю, що в нього на думці, та мені й не треба цього знати.—Агентуру треба нам поширити, нагадую йому, і бачу, як лукаво слухає мій „зам“ (О, він добре розумів, що це значить агентура в наші дні, в умовах НЕП'и).
- Не ізвольте беспокоїцца, Вікентіе Петровичу, єто дело в мене на мазі: Дунька Соловейчикова, раз і Манька з Соробкоопу —два, Юхим сторож Соробкоопівського складу три, Настя нашого Мильтона й фінінспекторша чотири... Нацрайону, вчора коли вас не було, драпу з верхньої полиці по дішовке йому дав. 
Я слухаю. Синодик агентурний — Петя підібрав його гаразд:
А як ти поквитався з головою Бор... ського Єства?
З отим хамлом? недбало чвиркає крізь зуби Петя — дуже просто! Взяли ми для Бор. .ського Єства 800 метрів мануфактури. Я дві третини заплатив за них і дві третини краму перевіз на склад до Митьки Кривов'яза. 
Геніяльно! Мати гарного прикажчика це половина успіху. Раніше він не знав, як можна вигідно купити пару оселедців, а тепер... Ти хочеш, Петю. більше заробляти? К чему такой вопрос, — галантно кланяється Петя.
Я тебе настановлю хазяїном одного діла, хочеш?
Єто как вам понравіцца —дубово, а зато яка ретельність, ясність думки. Дивиться на мене, мов сорока в кістку. Це вам не розбещений член спілки: горлоріз, бандит, готовий душу витягнути —з приватника. Петя має професійного квитка. Але одно тикати його з погрозами під ніс, і друге —тим, гаки квитком допомагати, дбати про приватника — свого господаря.
- Пам'ятаєш, Петю, ми балакали з тобою про артіль, кравецьку трудову артіль, де члени спільно користуються знаряддям виробництва й самі збувають свої вироби, ти пам'ятаєш?
- Значить, ви про єто дело?..—насторожується Петя.
- Про це саме. Я даю приміщення, матеріял, машини швацькі, все, що треба для порядної майстерні... Залишається навербувати членів, а вони хай оберуть тебе на голову правління. Зрозумів? Ясно!— ввічливо хіхікає мій майбутній голова правління.—Ви дайотє капітал, а я вроді как-би мариканець, наглядаю... Правильно!
І ми обидва сміємося моїй геніяльній думці. До крамниці зазирає Соловейчик. Старий єврей, колишній гуртовик і продавець гнилої риби, а тепер мій конкурент... У нього завжди є для мене свіжі новини. Ще здаля здіймає Дувид свого, що вже бачив не один погром, старого капелюха і роблено приватно посміхається.
- Ой, ви вже працюєте, Вікентіе Петрович.,! Що чувати? Здрастуйте! У мене є для вас свіженька новина, приємна новина, така, що я вам кажу „анци-пікес”!
Революція перетасовує людей, мов спритний банкомет тасує карти. Ще вчора Дувид Борухович Соловейчик — «король" і визначна людина в комерційному суспільстві, а сьогодні він задрипана «дев'ятка», що розносить по крамницях свіжі новини.
- Будь ласка, пане Соловейчику! Ви кажете приємна новина?— Заходимо обидва до приміщення, маленького ванкірчика моєї комерційної контори. Отут я бог богів: Звідсіль виходять мої плани і проекти, тут гартується моя непманська міць, сюди сходяться всі новини, що діють наші друзі, тут я спочиваю тілом і душею забуваючи радянську дійсність.
- Прошу вас, сідайте, пане Соловейчику!
 І Дувид Борухович, колишній гуртовик, що носив коштовні одяги, несміливо збирав поли свого засмальцованого халата. Звиняюсь, у вас мебель... Прошу, прошу! — Іншого єврея яб нізащо не на поріг. Але Дувида я поважаю. Ну яка там новина, розповідайте? Соловейчик, видимо, схвильований. Моя приязнь завжди викликав в нього патетичний тон.
Ой, ви не повірите! Що? Може інтервенція? Навіщо так далеко забігати—інтервенція... (Конторою опанував конспіративний настрій)—це, що я скажу вам, краще інтервенції, це, ой-ой-ой, ви уявіть собі...
Новина інтригувала. Хоч я й не уявляв собі, що може бути краще — інтервенції... Демократичний лад? Нова радянська конституція?
- Ой, ні! - Соловейчикова слина бризнула мені на вухо:
- Нова опозиція...
- Значить проголошення війни більшовикам, чи що?
- Вейзмір!— Мій Борух сердився. - У вас, пане Рибальченко, не голова на в'язах, а сувой мануфактури. Опозиція це просто опозиція. Не второпаю. Ви толком поясніть мені,— довелося просити.
Те, що я клену більшовиків —це так. Але-ж моє життя усталилось. У мене є вже певні життьові стосунки. Є звязки. Моя дочка збирається виходити за комуніста...
- Ай-яй-яй, присмокував цей дурень Соловейчик. Що-то буде, що-то буде?
- Ви скажете мені, що значить нова опозиція, чи ні? — Терпець мій увірвався. Дувид злякано зірвався з місця.
- Ой, пане Рибальченку, який ви нетерплячий! Опозиція —це значить: комуністи проти комуністів...
- Комуністи проти комуністів?... Ви згубили клепку, пане Соловейчику!..
- Да, да, да — авторитетно запевняв мене старий. Наші вчора тільки-що приїхали з Москви...
- І що-ж там? Військо, кулемети хто проти кого? — новина спирала дух, приємно тенькало у п'ятах.
- Ой-ой-ой! Навіщо військо й кулемети, лагідно сміявся Соловейчик. Чи вони ще не набридли вам? А як же-ж опозиція без війська й кулеметів? Отак, без війська й кулеметів. Буває ріжна опозиція, — пояснював на прикладі. — Коли ми з вами не зійшлися на гешефті, ви-ж не станете мені по морді бити—ні?
- Ні, розуміється... Так само й тут: одні за будівництво а другі —за поширення торгівлі, за концесії. Ха-ха, наївний пане Соловейчику! Ця сама опозиція накинула на нас торік, ви знаєте, скільки відсотків порівняльного? Це не та, не та, рішуче сперечався Дувид. — Клянусь вам своїми дітьми, це... 
— Годі! Ви за опозицію? Що значить? Я завжди за опозицію! Дивлюсь на Соловейчика, колишнього гуртовика, і чую, як наші серця ритмічно б'ються в унісон: .за опозицію, за опозицію, за опозицію".
За чверть голини я на вулиці коло колишньої міської думи. Площа Революції „Червона площа". Сьогодні Ленін ще хмурніший, ніж учора: „А, ви проти опозиції, товаришу" —моя іронія летить до ніг йому на постамент. Чиясь руки легенько потягла мене за комір: —А ви за опозицію? Я ні, я... (Ох, і налякав же він мене, цей Войнаровський, біржовий ходячий політмінімум). - Розуміється, за Опозицію, а ви? Я теж, вітаю!
Чутки про нову опозицію літали швидче блискавки. Раділи всі: дебелі кримарі, власники крамниць, їдалень, ресторанів, геть аж до останньої перекупки. Власник ресторану „Ренесанс", нащадок славних родичів вельможних, Дорошенко мав, на оці свій „конспіративний кабінет": „Ви побачите, що я зароблю", запевняв де яких скептиків. 
Наївні люди. «Легше на зворотах» —це не дурень вигадав. Треба роспитати Оліного комуніста. Коли ця поголоска справді має під собою грунт, тоді... Лови момент, Вікентію Петровичу. Ах, коли-б це 6jAa правда. Мені однаково, яка там опозиція: стара, нова, я радий кожній зокрема. Не я один. Варто глянути на цих людей, що наче хто з мішка їх висипав на вулицю. Це схоже на Великдень. Тільки замість застарілого „Христос Воскрес ", що не крок то „ви за опозицію"? Соловейчик правду говорив На вулиці непманське, посполите рушення: за опозицію, хе-хе...
У вечорі стомлений, схвильований чутками йду додому. На порозі Оля: Я за опозицію, папа. Молоді совбаришні, частенько краще розбираються в політиці, ніж їх папаші. (Новий спосіб розрахованний на женихів з партстажем).
- Гаразд, моя розумнице. Прийде сьогодні твій короткозорий комуніст?
- Ти хочеш перевірити чутки, папа? — лащиться до мене Оля.—Володя каже, що коли візьме верх опозиція, його переведуть до Харкова відповідальною особою — Солідно! Миршаве пенсне, сумнінна репутація (його на прикажчика, в порядний магазин неможна) —до Харкова відповідальною особою. Курьйоз. А в тім нема нічого дивного. Припустимо, що в Харкові живе моя донька, а чоловік її, мій зять — відповідальна впливова особа.
- Як він зокрема? - Цей натяк, Оля добре розумів його сенс.
- Ти, папа, черствий матеріяліст, штучно ображається, моя козулька. — Вова, він мене кохає ідеально. Ідеально? Гм, не буду сперечитися. (Знаємо ми ці ідеї). Краще, коли-б він зафіксував це в ЗАГС'і офіційно,— раджу їй. Можливо, справді, ситуація, така що доведеться зятеві моєму бути в Харкові. А це гешефт серйозного порядку. Сьогодні вас, товаришу Вово, чекає невеличкий іспит з моєї власної набутої практично — політграмоти.
Дома, це я взяв собі за правило, переглядати пресу. „Вісти" цей офіціоз ВУЦВК'у (читаю виключно останні сторінки), московську „Правду" (для орієнтації), журнали. Бути непманом не проста річ. Чорна біржа й далі включно до вечірки на користь Помдиту, бігуни —між ними вертиться й де треба поспішає непман. Я охоче йду на літвечірку подивитися: коли одна ідеологія чепляється і цупить по загривку другу. Це все цікаво. А про опозицію ані телень. Можливо, що чутки, як це завжди буває, випередили пресу. До кімнати просувається знайома голова. Це покоївка. 
- Пані просять пити чай. Скажи пані, що я питиму пізніше. Там до баришні прийшли товариш їхній, ухажор. Я, зараз, зараз!
Мені хочеться поринути в майбутнє... Опозиція — болячка, перший прищик на здоровому міцному тілі... Прищик загнивається, свербить, болячка засівається довкола білим, дрібним маком, шириться, росте й виділяє гній... Пухнуть руки, ноги, пухне все міцне здорове тіло — валиться страховисько непманське, ух! ...На зміну йдуть консорціуми, банки, повертаються мої будинки, моя фірма... Пані просять пити чай, —це знову покоївка. Не дають пожити мрією, сто кольок вам у ребра.
-  Іду!
У кімнаті, що тим часом править за їдальню, сичав, розносив чад, старий родинний самовар, єдина річ —що її не торкнулася революція. Довкола нього за столом сиділа вся моя родина: дружина, Оля й Володька „їхній ухажор", як каже наша покоївка.
- Мов поважання, папаша! З якого часу на політику захворіли? — Це дзявкало гадав, що мені приємно слухати його запаН. братство. і всеж таки я роблю задоволене обличчя.
- З того самого, що й ви. Як ваша опозиція? умисно починаю з цього.
- Ви вже знаєте, чудово, потішав мене Володька. — Ко- наші справи далі підуть отаким крещендо, то... 
І дурноголовий блазень розкривав мені одну за другою свої партійні таємниці. Це було приємно. Самовар давно вже перестав сичати, а Володька все оповідав. 
„Ми проти того, щоб партійні генерали і заставляли нас робити, що їм забагнеться. Ми за революцію, ви розумієте — всесвітню революцію, папаша... Нам індустрію давай! Фінанси —пустяковина: пудів п'ять на десятину можна дядькові накинути". Стара з донькою мало що не лізли йому в рот. Володю, а ти-ж матимеш тоді відповідальну працю, — патякала Оля. Безумовно — твердо і категорично.
Ще вчора я, можливо, засміявся-б і поклав на цю розмову нуль. Але сьогодні, після того, що я чув на чорній біржі, його слова для мене абсолютна істина. Тепер я певний, що це так: і те, що я сьогодні чув від Соловейчика, і те, що говорив мені наш Войнаровський, біржовий ходячий політ-мінімум —усе це тільки стверджує мої всі міркування.
Можу вас вітати — підбадьорював я цього ренегата.
 Моя дружина, їй сміливо було б родитись безязикою. Язик — страшна жіноча зброя — телепався в неї на заваді. Часом вона чистила ним зуби. Тиха, лагідна спокійна... Зате Оля не скидалася на матір. Ця моя єдина зміна вже радянським перцем.
- Папа, Володя має щось тобі сказати... — До сьогоднішнього вечора всі Володині розмови зводились до позички грошей. 
- Що таке? Я сьогодні вибирав патента...
- Справа не в карбованцях, папа, заспокойся — перебила Оля. Да, папашо, справа не в карбованця — підхопив нерішучо Володька, скоса позирнувши на мою кишеню. — Справа тому, що...
- Ми рішили одружитися, папа, скінчила моя зміна. Це був грім з ясного неба.
- Одружитися? — Не скажу, щоб я не чекав цього момента, але припускати в такій формі сватання я теж не міг.
- Да, да, папашо, одружитися — сміявся в вічі цей голяк, що крім сумнівної ідеології, не мав копійки за душею.
Мати слухала: одружіння й купівлю на базарі гуски вона однаково сприймала Залишався я один, що мусив так чи сяк реагувати. У таких випадках я мислю так: Чи є від цього якась вигода? — ясно є. Цей надолобень, коли за нього взятися уміючи, може багато де чого зробити для поліпшення комерції свого тестя. — Ви добре зважили цей ваш вчинок? — урочисто питаю молодят.
- Ах, папа, їй ще питаєш!.. Ну, звичайно, зважили... — І Оля кинулась мені на шию. На руці повис зятьок. Мамаша глянула на цю ідилію з під лоба, встала і демонстративно вийшла.
„Треба ще порадитись з мамою" звільнившись не без труднощів з обіймів молодят, я вийшов до сусідньої кімнати. Того вечора між нами, мною й дружиною, виникла перша сутичка родинна.
- Я не потребую зятя комуніста. Але-ж цього потребує наш родинний стан і зокрема моя комерція, — змагався я. Про мене, я на шлюб своєї згоди не даю.
- Ти хочеш, щоб мене посадовили в ГПУ за зневагу до компартії? Мій тон і ГПУ вплинули на неї краще, ніж я сподівався. 
За вечернім чаєм, обмірковували ми подробиці майбутнього весілля.
- Папашо, — навчав зятьок — наше завдання: по-перше заощадження, подруге заощадження і по-третє заощадження... Ви звільняєте одну кімнату, позичаєте мені 500 карб, на пальто і всяку всячину. Мамаша справить барахлішко: постіль, подушки, хутро і все, що треба, що повинна мати дама, комуністова дружина.
- Розуміється!— підтримувала Оля. Мамаша не перечила. І так моє кубло родинне збагатилося одним потрібним, з погляду сучасности, важливим членом.
Антитезою вимог мойого зятя було моє приховане бажання: використати його поперше, використати його по-друге і використати його по-третє... Як? це справа хисту. 
Уже за північ. Молодята десь пішли на „Баядерку". Стара в кутку поклони б'є перед своєю патронесою, а я лежу на чистому м'якому ліжкові міркую. А все - ж таки життя прекрасне...
Підраховую свій місячний баланс. Приємно дивляться на мене прибуткові рубрики. Охайні ряди чисел власною рукою вишикувані приватній капітал. Рости, маленькій мій мікробе, заповняй артерії, вилазь на верх численна арміє форункулів-крамниць... Гнуздай радянського коня. Приборкуй його сапом наших непманських змагань, кричи „дайош" —у боротьбі всі засоби годяться.
Хто там? А, це ви, шановний пане Соловейчику, заходьте! Давненько ви бували в наших палестинах. Що чувати? 
Соловейчик шаблоново посміхається, тягне засмальцовану серветку, що з якогось часу править за „нустіхіла" І довго витирає очі.
- Новин ніяких? — нахиляюся над рахівницею.
- Так собі маленька новина, — хитрує Дувид. — Ви не чули?
- Гм, не чув, не маю часу — знаю, що яка-б не була новина, вона залишиться в моїй конторі.
- Що значить! А коли-б у мене половина вашої комерції, я теж не мав би часу — образився старий. 
Одсуваю рахівницю — Ви щось ховаєте від мене? Я ховаю щось?! Наївно дивувався Дувид. Навпаки прийшов сказати вам: „Зоря рулетки» вчора наложив сто м а червінцями...
- Стома червінцями? Бідачисько! Хто він? Трестовський господарник?
- Він нахваляється вам дати сто очків - набилював старий. Це серйозно, чи? Мене кортіло засміятися.
- Коли вам Соловейчик говорив,, щось несерйозно? — Його обличчя споважніло. І тепер нехай ви знаєте, „Зоря рулетки" хоче перебити вам комерцію.
- Комерцію? —Я далебі не розумів нічого. «Зоря рулетки» і моя комерція.. — Хто він цей безклепкий чоловік?
- Ну, кажуть, він москвич. Приїхав, хоче підробити, магазина хоче тут орендувати — Інформація серйозна. Найкращий магазин мануфактурний мій — коли не брати Соробкоопу.
Я його не знаю і не бачив, але я так само, як і ви, не хочу мати конкурента — перехопив мої думки бувалий Дувид.
Рація... А може це містифікація моїх колег, приватників—пошкодити мені закласти швацьку трудову артіль. Можливо, Петя, єдиний опікун мого плану десь проговорився...
- Хотів би я побачити цього пуриса? Ви можете його побачити, коли не пошкодуєте червінця на рулетку радив Соловейчик.
- Червінця на рулетку? Зайвий конкурент для мене небезпечний, а для Соловейчика і поготів. А в тім... гаразд! Зійдемося о 10-і й. До побачення!
Зачиняю двері за старою гавою. З магазину чути гамір покупців. Два прикажчики тепер працюють замість Петі — голови правління „Швачки". Два дні вже Петя ходить, закуповує приладдя, устатковує майстерню. На одні швацькі машини 100 червінців. Сума чималенька!.. Коли мій шановний конкурент «Зоря рулетки» програватиме що-дня по сто червінців, я вітаю цю приємну конкуренцію. Плин моїх думок перебиває Петя.
Чоботи —„бутилки“, шкірятянка й галіфе з портфелем він нагадував мені героя із сучасної ревп'єси, що її „репертуарна вища рада до вистави ухвалила".
Петю, що за машкарад, для чого це?
- А ето на предмет, щоб уваженія було побольше. — Він самовдоволено кладе портфеля на мов бюрко на книги й лізе у мов робоче крісло. Ось вона самодіяльність. Ще вчора мій прикажчик, а сьогодні голова фіктивної артілі, в нього вже немає поваги до господаря.
Може б ти, Петю, пересів на цього дзиглика? — пропоную йому. С удовольстійом для вас, — погоджується Петя. По його зів'ялому обличчю, по невиспаних очах я вгадую червону п'янку. Треба було випити з одним там членом Профсоюза, обіцяв столи приставити дешевше, — зізнавався Петя.
Рація. Я сам за те, що треба випити, коли це вигідно. 
У мене стольки завелось ділов тепер, що просто нет спасенія, — жалівся Петя.— Туди бігай, сюди бігай, скрізь ладнай.., У кооператкомі: затеряли ето наше дело всьо как єсть і списки і статут. Через регістрацію, говорять, не проходило, не знаємо. 
Как же, говорю їм, не проходило, коли я сам його давав совбаришні на регістрацію? Все равно, говорять, не проходило. Да как-же так? —Подняв волинку. А когда я вам, говорю, приведу всю свою артєль, тоді пройдьоть? 
І тода, говорять, не пройдьоть. Посмотримо, кажу.
Собрав я, значить, своїх членів, іщо „на стрелке" двох до себе прикупив і гайда до Едема. Так і так, говорю, братця потеряли наші списки й статут. Ладно, говорят, найдьом. Випили по скольку треба там на члена. А тепер, ходімо, говорю, про віримо, яка там реєстрація в советських учрежденіях. Я слухав з насолодою цю Петіну розмову. Бідний Петя. Скільки треба тут енергії докласти — Артіль зареєстрована? Конешно. — Показував папери:. Кооперативне товариство „Швачка". Серед членів в — пишається Завальська. Прізвище — колись закинула моя дружина просто як негідний зайвий мотлох, а тепер поновлене воно до речи пригодилося.
Рибальченко Викентій, власник магазину на Ка . . . анській вулиці. Він непман і буржуй, йому не можна бути пайовиком „Швачки“, а Завальська Катерина (безробітня швачка) може...
- Ха-Ха-ха!— Ми з Петею регочемо весело, довго, переможно. Скільки всіх паїв? Що-б усі дали по 3 червінці, бо инакше не приймаю на роботу... — Петю, ти не знаєш, часом, що за цяця цими днями приявилася до нас —„Зоря рулетки" —чув такого?
Петя заперечливо знизав плечима і поліз за кешеньковою хустинкою. Не чув нічого. Хіба що? 
Нічого, —В мене виникає думка. На тобі червінця й сьогодні спробуй щастя на рулетці. Заприміть, кого там звуть Зорею. Стурбоване обличчя Петіне засяяло. — На заметку взяти цього супчика? 
Ну-да .. Візьмеш „на заметку”, а червінця я защитую тобі на твій рахунок. 
Так буде краще. Бо самому йти давати привід розносити побрехеньки про свою особу —не годиться. Навантажений порадами-наказами, Петя йде на „Швачку". Я знову залишаюся один, віч-на-віч зі своїми книгами. Спроквола шелестить папір, мерехтять перед очима рубрики, соковито смачно цокають на рахівниці колещата. 
125, 146, 385, 90-540.
На обидва боки з маслом, да. Просувається прикажчикова голова: Хазяїн, зачинять пора. Іду. — Як швидко летить час. Складаю книги, беру касу й замикаю з середини магазина. Тепер я в свойому царстві: звідусіль на мене дивляться полиці з моїм крамом... до побачення, мої хороші! Вихожу чорним ходом. Вулиця. Пристойні одяги, веселі підфарбовані вуста, капелюхи і модні сукні. Тхне приємним подихом ТЕЖЕ... Серединою мов гайвороння, безпритульні. „Дами, берегите ридикюлі"... Я охоче дихаю цілющим пахом вулиці.
Сьогодні цілий день мене гнітить важке передчуття. Можливо, Це весільний чад і досі ще не вийшов з голови. Породичалися з пануючою класою, хе-хе. Захожу до кав'ярні. 
Пляшку Есентуки!—-може трохи посвіжішав голова. За столиком, ліворуч мене пили голий чай, якихся два, не-то товариші, не-то люди без певної професії. Я вчора на рулетку викинув останнього карбованця, жалкував молодший (Де я його бачив?).
Ми дивилися один на другого. Його обличчя проясняється; — Здрастуйте, Вікентів Петровичу! Я десь бачив вас, але не пам'ятаю де, — кажу йому. Якже-ж так, не пам'ятаєте—пригадував мені—я складом ще в папаші вашого на Верхній вулиці завідував. Андрій Васильович Перепічка. і — А, Перепічка? Пригадую! (подали руки). — Що-ж ви робите тепер? Та так, по большей часті безработними шатаємось. — Обидва приятелі скоса поглядали на мою почату пляшку Есентуки. 
Сюди три пари пива! — Сідаю разом з ними за столик. Серце чомусь билося, мов недорізане курча. Нарешті я напав на певний шлях, бо Петя так-таки й не виявив мого загадкового конкурента. Ви знаєте „Зорю рулетки"?— кажу Перепічці. Позавчора він підрізав мого стоса, — булькнув знехотя Перепіччин товариш. Я чув, що в нього є своя комерція?- випитував я в них. Мені доводилося грати препаскудну ролю. 
Тиждень, як пошився в комерсанти, — зневажливо сміялись мої гості. Я нотую дату: „тиждень як пошився в комерсанти" й тиждень, як почала працювати «Швачка". Гм, знаменна дата. 
Знаєте, що я скажу вам, громаданине Перепічко? 
Скажіть, — обидва собесідники роззявили роти.
Я хотів би бачити „Зорю рулетки". Мої червінці, а ваш досвід і колода карт. — Ми всі троє граємо на пару - згода? Компаньйони з початку не йняли віри. — Жартуєте, Вікентіє Петровичу — Перепічка зрадівши не знав, куди дівати йому руки. Без жартів, пристаєте на мою умову? —Я хотів нарешті знати, хто цей загадковий конкурент, що зазіхає на мою комерцію. 
Пристаємо, тричі пристаємо. Увечері ми вас чекаємо в оцій кав'ярні... Попрощавшись мої нові друзі залишили одного мене платити за сніданок, і за все. Було рівно дві, коли я прийшов на працю. У магазині було повно покупців і дуже мало краму. Влучно пущені чутки, що фабрики припинять виробництво, позначилися на продажі. Кожний поспішав купити про запас. Прикажчики ледве управлялися задовольняти всі вимоги. А передчуття гнітить. Його не може заглушити гамір публіки, що здошкувалася в мойому магазині.
Смеркало. Швидко посувалися стрілки—годинникар напевне їх повішав дратувати мої нерви. — Петя мав привезти крам і запізнився. Правда в нього є ключі, що їми можна відімкнути чорний хід. Іду на вулицю. Захожу до кавярні і шукаю столика, де можна було-б примоститися. Он, вони в кутку мої друзі й компаньони. Вже побачили мене. 
Сюди, сюди, Вікентіе Петровичу! А ми гадали, що вас тільки й бачили. Шкода гадки, — кажу їм.—Я звик додержувати слова. Трохи дивно, може й ризиковано, але я йшов, Куди? — Спочатку головною, далі ми всі троє завернули до вузенького заулку й там я мав нагоду запитатися: — Далеко ще? 
Ви не турбуйтесь, заспокоїли мене. Перед нами виріс невеличкий двохповерховий будинок. Тут! Дім належав мойому знайомому. Правда, я не знаю всіх тутешніх пожильців, але-ж орендар —не знав, що в його будинкові завелася малина, — міркував я підіймаючися східцями на другий поверх.
Зоя Добровольская, прошу стучать.
Одчинила нам середнього віку пані. Андрій Васильович, будь ласка! Прошу Дмитрів Карювичу — Пані задивилася на мене: А це приятель Петра Даниловича, одрекомендував мене Перепічка. Хочемо сьогодні трохи в картишки побалуватись. Охайно прибрана кімната. Жадного натяку на малину не було. За столом сиділо кілька чоловік, кадили папіросами. Широкоплечий чолов'яга тримав банк.
 Тисяча пятьсот, панове, стукаю! — Нервово шелестіли карти. Грачі встали. Витягнули шиї. На момент кімната стихла. Очі всі вп'ялися на мужчину, спиною до мене, що поклав на карту жмут червінців. Банк! пронизав кімнату хриплий голос. 
Швидше, швидше—понукав Перепічк — .Зоря рулетки" бере банк. Мене це не обходило, я хотів побачити його нахилене над картою обличчя. Банкометова рука тремтіла: — Прикуповую на туза... Павза. Усе живе в кімнаті затаїло дух,
На туза єсть! - і банкомет глузливо поволік до себе жмут червінців. Вам не повезло, товаришу! Грачі зітхнули. „Зоря рулетки" тихо звів на мене очі, його скривлене обличчя зблідло.
- Петя?! —Я готовий був повибивати собі зуби.
„Зоря рулетки" —мій прикажчик Петя... Здрастуйте, хазяїне! — глузливо привіталася до мене ця облуда. За столом почався шопот. — Що мені було робити? Стояв, немов прив’язаний коло ганебного стовба, — примара зубожіння класала до мене своїми страшрими іклами—так ось де він, мій загадковий конкурент...
- Нещасна ти тварино, де мій крам?! — кричав я в розпачі. А разі тольки вам гуляти? — прилюдно глузував цей вирід. Ага, ти так! —В очах вихрилися червоні круги. Я ліз на ворога, немов еспанський бик, якого підкололи.—Здохнеш, гаде, в кріміналі.- гукав я.
- Хватить і для тебе місця. Там тобі покажуть всі твої артєлі мов обухом оперіщило мене по голові. Далі не пригадую, що було. Нас розняли. Кричали женщини. й над усім лунав добірний мат. Я вискочив на вулицю. Арештувати шахрая й самому сісти?— Ні! Додому швидче. Зять мій комуніст. Там поміркую, як запакувати злодія і повернути крам. Ей, Ванько. Скоріше повертайся, чобіт. Гони на площу Революції. Дома як завжди мене зустріла Оля. Заплакана повісила моє пальто. Що трапилось? Нічого.- Хлипала.
Стара заводила в моїй кімнаті. Що так , Володю! Де Володя? Його виключили з партії, як зайвий елемент—ламала руки Оля. 
Ставало гаряче. Кімната захиталася і попливла. „Пропало все“ — ворушилося в мозгові. На очі напливали грати, справжні грати бупрівські... Мій магазин, мануфактурний магазин „Ідея , кращий над усі приватні магазини зруйнований! Мій плач, мій ревний плач, покрив жіночий лемент. Я плакав і проказував немов дитина: Я не буду більше...
