З ВУЛИЦІ
Ось одна з установ, створених і підтриманих громадською допомогою, Радянською державою. 
Дитячий колектор, В. Панасівна, 25. Тут живуть позбирані з вулиці діти, що зазнали злигоднів безпритулля, тут вони перебувають 2-3 місяці, доки не обізнає малячої натури педагог і комісії при колекторі не визначать свого справедливого рішенця: цього —до нормального дитячого дому, цього—до будинку для морально-дефективних, а оцьому треба до лікарні Рік тому колектор був дітям якоюсь заполохою. Він тулився в вутлому будинку, де двері не зачинялися, шиби в вікнах були повибивані, по кімнатах гуляв собі вільно холодний осінній вітер, діти спали долі в тім самім руб'ї та лахмітті, що в них сюди були приведені. Єдиною грубкою володіли безконтрольно найдоросліші та найсильніші споміж їх. Хлоп'ята воліли нидіти на вулиці, а ніж тут і цілими ватагами втікали звідси, завдаючи чимало клопоту вартовим міліціонерам. 
Тепер же в кімнатах тепло, чисто, тут влаштовано спальні, їдальні, читальні. Тут у спальнях стоять блискучі металеві ліжка, вкривані чистою білизною й новою теплою ковдрою. Тут веселим полум'ям горять у старовинній голандській грубці сухі дубові дрова. В обід у їдальні смашно пахне густий борщ і м'ясні січеники. Коли настає час відпочинку, в читальні й книгозбірні повнісінько малечі: цікавляться й пригодами „Червоних д'яволят" і дитячим журналом.
Тут же кілька хлоп'ят преповажно сидючи за шахівницею, стратегію гри.
Читачу наш, відкинь свою зневіру! Так, так... Вуличні діти, оті, що обиватель ненавидить їх за поцуплений з кошика шмат хліба; оті, що цілими днями никають по базарах, шукаючи собі некупованого хліба, а вечорами на ганках кам'яниць грають у „гарби", вдаючи з себе запопадливих гралів, —то вони читають „Червоних д'яволят", то вони сидять коло шахівниців книгозбірні колектора.
Легко перейначується натура дитяча в колеторах.
Тут є досвідчені педагоги. Тут до дітей пристосовується новітні методи виховання, розвивається цілою системою заходів самодіяльність і громадські звички...
В одній із спалень забрало нашу увагу синьооке маля років з вісім. Воно слідкувало за нами та все обурювалось, що фотограф не зняв з його фотографії. Поводилося воно вільніше за інші.
Цей був у бувальцях—Шепнув нам зав. Колектора, переконаний прихильник повільного переродження дитячої вдачі й звичок під впливом оточення.
На запитання „бувалець" залюбки розповів, що в колекторі не зле йому живеться, проте він мусить його покинути, бо його „корешок" переведено до другого дитячого будинку. Він росповів нам що „корешок" —це на базарній говірці визначав „приятель", що їм обом жилося весело після „хопок" (крадіжка з кешеві) і що хоч у колекторах добре жити і діти звідціля не тікають, та він мусить піти звідціль геть, бо „корешок“... 
Ми довго ходили скрізь по колектору, розглядаючи чи його відділи. На порозі в лазні сиділо похнюпившись троє тільки що при ведених безпритульних. Лазня і дезинфекційна— це чистилище потрібне на те, щоб безпритульному попасти в карантин, а звідти — до шкільното відділ — основного. 
Дві годині перегодом вони вимиті, чисті, в нових сорочках і в штанятах сиділи вже в карантині. Найвідрадніше вражіння справляв головний відділ та червоний куточок. Тут учаться групами. На чолі кожної групи — старший. Ми потрапили як раз саме підчас навчання. Діти вставши привіталися з нами. Дисципліна — нічого не вдієш! Безробіття, сирітство, неврожаї —ось що зараз підсилює вуличну безпритульність. Особливо в селах, де не вродило, є така поведінка —„посилати в безпритульні". По селах так гадають, що безпритульний у місті не пропаде. І майже не помиляються.
Прекрасне вражіння справляє клуб і червоний куточок безпритульних. Тут працюють діти, що вже звикли до колектора. Вони видають гарну стінгазету з карикатурами й статтями, стінгазету не гіршу, як видають дорослі. Черговий номер стінної газети присвячено 9-му листопаду, і ви прочитаєте тут серйозну передовицю про локомотив історії, що звернув на соціалістичний шлях і фейлетоне про боротьбу з безпритульністю, про цей „найкращий пам'ятник Іллічу", як говориться в статті, і побачите чудові динамічні карикатури, що змальовують загибель старого режиму. А із стін куточка позирають на вас портрети провідників революції, мальовані рукою місцевого живописця. У Ілліча запитливо-примружене ліве око, немов питав: чи не тут родяться питомі „бистрі розумом невтопи". 
На дворі, перед тим як виходити з колектора, бачимо групу безпритульних, що копаються у величезній, тільки що викопаній ямі. Фізичний розвиток дітей пояснює невтомний зав, приємний і корисний. Нам потрібна яма на сміття. 
Діти працюють одностайно. Лопати разом врізуються у м'який від теплої погоди грунт і викидають звідти купи піску. Бадьорить ця розміреність і чіткість роботи.
