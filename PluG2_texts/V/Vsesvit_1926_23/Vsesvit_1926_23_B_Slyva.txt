САЛТІВСЬКА КУЛЬТУРА
Мало хто чув — хіба який фахівець-археолог, про т. зв. «салтіяську культуру», що біля неї в свій час виникла суперечна між вченими руськими та німцями. 
Сперечалися вчені про походження хазарів, які відогравали досить велику ролю на терені нашої країни.
Німці вважали хазарів за нарід турецького походження, а руські за нарід, подібний до скитів.
Сперечалися на підставі яких захочете джерел — тільки не на самих пам'ятниках старовини
З відкриттям року 1933 у с. В.-Салтові (Харк. округи) городища з слідами хазарської культури вчені мали змогу більш серйозно вивчити хазарську культуру. 
25 річні досліди в с. В.-Салтові довели, що «салтівська» культура подібна до культури Північного Кавказу, бо археологічний матеріал, як тут, так і на П. Кавказі, однаковий. 
Це розкрило очі вченим і розвязало кілька важливих питань. Археологічний матеріал, що його знайдено в Салтові, свідчить про досить високу (в свій час) культуру населення, яке залишило ці могили.
Сама будова могильників доводить, що населення було знайоме навіть з прийомами земляних робіт та з плануванням городищ.
Сила ж річей та знарядь хатнього та господарського вжитку, а особливо зброї, доводить про значний загальний культурний рівень поселенців. Найцікавіші ті джерела, що характеризують знайомство народу а керамічним мистецтвом. 
Більш того —  знайдено цілу керамічну майстерню піч та силу посуди. Самий посуд відзначається особливою добротністю та художньою обробкою.
Трапляються навіть тавра на днищі, що свідчать про певний розвиток продукції керамічної тих часів. З інших джерел довідуємся про існування важливих ремесл (обробка металів залізо, срібло, золото). Крім найріжноманітніших поковок маємо відливки (бронза) та навіть штамповки з металів (бляшки, оздоба до упряжи). Особливо цікаві золоті та срібні серги та намисто з мастики.
Що до громадського стану — є також певні дані, що говорять про існування класи бідних та багатих, а також і рабів. Весь знайдений археологічний матеріял (1766 експонатів) зосереджено зараз у Вовчанському Історичному Музеї. На самому місці дослідів місцеві селяне остільки зацікавились дослідами, що при місцевій хаті-читальні засновано сільський музей, який цього літку поповнився новими експонатами — зразками салтівської культури.
