СЛАВНИХ ПРАДІДІВ І ВЕЛИКИХ-ПРАВНУКИ ПОГАНІ
В МІЖНАРОДНІЙ політиці недавно було викрито сенсаційну справу: було викрито міжнароднього Азефа що продав фашистській поліції „Каталонське повстання».
З цих подій виступають дві постаті, цілком ріжні. 
Одна з них — колишній полковник еспанського інженерного корпусу Франческо Масія.
Бувши вигнанцем з Еспанії щось два роки тому, полковник Масія, що вже років двадцять, ЯК 6 одним з проводарів каталонського сепаратистського руху, осів в околицях Парижу.
Там, під назвою „літературного бюро“ він зібрав коло себе каталонських та еспанських республіканців, інтелігентів, анархистів дуже ріжноманітних напрямків —але об'єднання виступало проти режиму генерала Примо - де - Рівера. І от тут було утворено змову, що мала на меті не менш, як скинути мадридську директорію і разом з тим оголосити незалежність
„Каталонської Республіки".
Організація користалася й фондами чужоземного походження, або ж тими, що постачав сам полковник Масія з своїх власних коштів. Було розроблено докладний план кампанії.
Кілька—сот змовників вдаючи з себе туристів, мали невеличкими групами податись у департаменти східних Пиренеїв, де їм було призначено зборні пункти у городах вздовж кордону.
 Вони одержали повну екипіровку, ковдри, все потрібне для того, щоб отаборитись, запасні харчі і навіть санітарні пакети і люльки, а також і документи.
Що ж до зброї — рушниць мітральє —та гранат — вона була захована по прикордонних французьких фермах.
Проте, деякі члени експедиції мали нести бомби. Маленьке військо, забезпечене проводирями, мало завдання перейти кордон і підняти прапор „Республіки" над першим селом, що воно займе. Сподівалися, що проти них вишлють каталонське війське, а це б полекшило повстання, що в той же час вибухнуло б і в Барселоні. Було призначено й день: це була середа 3-го листопаду.
Але французька поліція, чудесно інформована про змову, слідкувала за її розвитком не перешкоджаючи, щоб з часом мати змогу ще краще переловити і намовців і прихильників.
Еспанське посольство в Парижі було інформоване й держалося в курсі фрацузькою поліцейською розвідкою.
Вночі проти 3-го листопаду, ледве за кілька годин до виконання, було зроблено арешти в Перпін'яні й коло нього, головним чином, в той момент, коли змовники, окремими загонами, щоб не звертати на себе уваги, виходили з потягу по станціях дрібних містечок. Усіх заарештованих, щось із сотню, крім поодиноких арештів, зроблених в Бордо, в Парижі та його околицях, було поміщено в Перпін'яні, в старій касарні. Вони майже всі еспанці або італійці. 
Полковник Масія із своїм штабом не попа - при перших арештах. їх викрито на другий день в одній вілі недалеко пиренейського села Пра-де-Моло. 
Між змовниками в кілька італійських гарибальдійців і полковник Масія признався, що мав зносини з „полковником" Річіоті Гарибальді. Цей останній був так само заарештований французькою поліцією в Ніці, де він пробував, і переведений у Париж, де він, хоч і не заарештований, але узятий під найретельніший догляд.
Річіоті Гарибальді один а сьоми синів славнозвісного героя 1870 року. Річіоті офіцер Почесного Легіона, получив чин командира, але він називав себе полковником. Живучи в Ніці досить широко, він викликає законні підозріння кількома інтригами, в які він був замішаний. В усякім разі, він займав видне місце в колах політичних вигнанців, ворожих фашизмові і був у близьких відношеннях до кількох правідників змови чи замаху на Мусоліні. Але з рештою одержано докази, що Річіоті Гарибальді був на таємній службі у фашистської поліції Франції, Еспанії, та Італії, що не раз виплачувала йому значні суми. Начальник Італійської поліції зустрічався з ним особисто, і так дивно траплялося, що посланці, яким він давав доручення, усі .засипались", як тільки переходили через італійський кордон. Цього вже досить, щоб бачити в ньому провокатора, сучасного Азефа. що продав поліції Каталонську справу і кілька сот людей повів на шибеницю та заслання.
