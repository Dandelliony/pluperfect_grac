УЧАСНА СВАНЕТІЯ
Є КРАЇНА з природними границями — горами, вкритими одвічним снігом. У країні цій найнижче селище лежить порад рівнем Моря на 1 тис. метрів. Більш-менш буває безпечно пройти шляхами вцю країну лише на протязі 3 —4 місяців за рік. І живе там з давен давна 10-тисячний народ, своєю мовою відмінний від інших народів Закавказзя.
Ще від 18-го віку, визволившись з кормиги зайдисвітів — князів мінгрельських, імеритинських та інших, він здужав відборонити свою незалежність.
Отака-то є країна — Сванетія, один з найцікавіших куточків Закавказзя.
Пройти в Савнетію можна трьома шляхами: від півдня з Кутаїса через Долішню Сванетію й Латпарський перевал на височині 2.600 метрів над рівнем моря.
Від південного заходу з Мінгрелії вгору вздовж річки Інгуру й, нарешті, від півночі з Балкарова Кабардинського краю — через головне Кавказьке гірське пасмо (перевал Донгуз- Орун — 3 тис. метрів над морським рівнем). Є, звичайно, багато інших стежок, що проходять горами та льодовиками головного кавказького та Сванетського гірського пасма, але вони приступні або для тубільців, що зважуються проходити ними навпростець, або ж для туристів - альпиністів, що їм тяжка дорога одна втіха.
Та й отими трьома найприступнішими шляхами можна проходити регулярно в Сванетію й назад тільки від липня до жовтня, а раніш і пізніш проходи засипає снігом, бувають обвали, й проходити цими шляхами небезпечно,
Ось чому звідколи радянська влада встановилася в Сванетії остаточно, від 1924 року (після придушення меншовицького повстання), місцевий Повітвиконком на чолі з тов. Дбалі звернув увагу на встановлення повсякчасного й тревалого звязку з сумежними краями.
Спільними заходами місцевого населення і присланого спеціяльно саперного батальону шлях уздовж р. Інгуру, що досі навіть в'ючними кіньми тяжко було пройти, тепер поширено і укріплено так, що проходити цим шляхом до Зугдидського повіту цілком можливо цілий рік. Крім цього заведено постійне почтове сполучення і проведено телеграф. Однак, цих заходів зовсім мало, щоб як слід розвинути Сватенію.
Досі ще свани живуть первісним життям. З хліборобства вони зароблять стільки, аби не вмерти з голоду, бо придатного грунту тут є дуже мало (на селянина припадає ¼ дес.). Скотарство в них не розвивається, бо свани не мають змоги прогодувати свою худобу цілу зиму місяців B—9. Інші промисли (молочарство, бджільництво, огородництво) розвиваються в них тільки в межах особистого вжитку, бо вивозити по-за межі Сванетії ріжні продукти дуже тяжко, а місцевого попиту нема. Ось чому господарство в Сванетії здебільшого натуральне.
Промисловости в Сванетії зовсім нема, як що не брати на увагу примітивної переробки зерна, дерева, вовни та конопель на свої домові потреби. У Сванетії свого металу нема, отже в господарстві тут майже зовсім нема металевого посуду й знарядів і хатні статки у свана надзвичайно оригінальні.
Сван вживає в господарстві деревяні, дуже примітивно злагоджені знаряддя. Хатній посуд це здебільшого з ріжними прикрасами видовбані та витесані оцупки дерева. Хати є тільки кам'яні, вкриті або плитами з шиферного каменю або гонтом. І в тім і в іншім разі частини скріплюється не металом, а деревиною корою, нарізаною довгими стьожками.
По середині звичайного двохповерхового будинку стоїть ватрак—шиферна плита, де смажиться коржі й готується просту їжу. У ватраку горять цілі стовбури дерева, їх посувають потроху, доки не згорять. Тільки ланцюг над ватраком вішатн шматки м'яса, сокира та може ще молоток —це все сванове металеве наділля.
Коліс у Сванетії не знають. Велику вагу влітку й узимку перевозиться саньми, запряженими волами. Меншу вагу перевозиться в'ючними кіньми. Зрозуміло, що за цих умов транспорту не може як слід розвиватися ця одірвана від усього світу країна.
Не диво й те, що хоч і є тут школи, а в звичаях і поглядах свана збереглося багато дичини, багато середньовічного.
Досі ще існує тут крівава помста, збереглося багато поганських обрядів у релігійних відправах (офіціяльно вся людність православна), панують старі звичаї в мисливстві, в шануванні свят, в ріжних родинних обрядах і т. інш. Всього цього позбудеться сван, тільки з'єднавшися з іншими сумежними краями.
І цим зацікавлений не тільки він. У горах Сванетії є багато природніх багатств (золота, срібла, міди, олива то-що). Ці багатства відкрито ще з кінцем минулого століття. Тут є багато лісів, є багато ріжних залізяних, вуглекислих джерел. Нині склад їхньої води досліджується. Все це доводить, що Сванетія має економічні перспективи.
Однак Сванетія заслуговує на увагу не тільки з цього погляду.
У Сванетії є багато старовинних XI, XII віку будівель церков (з церковним начинням, що в де-яких з них збереглося). При кожнім будинку за старих часів неминуча була башта, де ховався сван з усією своєю родиною, як що нападав ворог. Все це дає багатющий цікавий матеріял історикові та археологові.
Досі ще невідомого походження людність і самобутня мова, що ще не має письма, ввесь уклад його життя, норови, звичаї, пісні й легенди—все це надзвичайно цікаве етнографові, філологові та соціологові.
А сама природа Сванетії? То порослі густим, мішаним лісом або ж самими борами; то скелясті, до самого неба голі гори Сванетії, глибокі долини, що збігаються іноді вузьким міжгір'ям, де на дні бурує й рве бистра гірська річка, заквітчані ріжнобарвними квітками сванетські луки. Величні та могутні й грізномовчазні льодовики, найкращі й найоригінальніші, власне, в тій частині головного кавказького гірського пасма, де під збоччами її притулилася Сванетія, — хіба ж усе це не велична краса, що вас захоплює і радісно п'янить.
Звичайно, говорити тепер про Сванетію, коли до неї нема путящих шляхів, як про кліматичну станцію, як про курорт — нема чого.
Але подоріж по Сванетії дає так багато, так сприяє відпочинку від міського життя, стільки дає сили втомленому від роботи організмові, що її можна сміло рекомендувати всякій фізично здоровій трудящій людині, але людині втомленій, що потребує відпочинку.
Ще кілька слів про саму подоріж до Сванетії. Нехай не візьме на думку читач, що ця подоріж можлива тільки небагатьом.
З власного досвіду мандрування по Кавказу останніх двох років можу сказати, що маючи одну яку сотню карбованців можна сміливо починати таку мандрівку. Найголовніший контингент мандрівців, це безперечно відпущена на довгий час . вакацій наша шкілька молодь. Не тільки чоловіки, а й жінки можуть легко подорожувати, як що тільки вони фізично дужі, досить енергійні й, головне, — цікавляться вивченням чужих країв. А коли є таке зацікавлення, то ніякі труднощі в дорозі, ні довга дорога,
 ні ночівля під голим небом на височині 2—3 тис. метрів понад рівнем моря, не тільки не страшні, а ще більше заоохочують та підбадьорують організм, свіжать та міцнять його і надають почуття бадьорости й радости.
