Бишиха
Наркомам освіти і здоровля
БІЛЯ полу, в головах хворого, стояла вагітна жінка й плакала. Вона витирала сльози рукавом сорочки, сякалася в широку жменю й коливала високим животом у такт глухим хлипанням.
В хаті сіріло. Підсліпуватий осінній ранок ледве продирався крізь вузькі шибки вікон і клав на всьому мертві, сині тіні. Тхнуло дьогтем, пелюшками, варивом для свиней й пахли сухі, давлючі васильки.
Жінка сказала: Ти вмреш, Борисе. Хворий повернув голову, здивовано поводив пальцями біля підборіддя і в роздум'ї відповів:
- Мабуть ні... Жінка настоювала: Умреш! Мені з вечора кажани приснилися. Тоді хворий випростав руки з під рядна й вилаявся: Дурна!... Мені ж з неділі треба їхати в Диканьку. Дубів купив, хто, хто ж їх перевезе? Але жінка не вгавала: 
- Умреш!...Я пошлю за лікарем у район може, він поможе. Хворий замовк, але в справу вмішались тесть і теща, що тільки но ввійшли у хату. Вони обоє були заспані, невмиті й перелякані. їх розбудила онука, крикнувши в вікно, що тато вже вмірають.
Тесть довідався й образився: Таке-таки! У таку годину за двадцять верст у район по лікаря. Худобину треба пожаліти, дощ, он, як із відра пиріще!..
Потім заспокоївся й додав: Звичайно, воно б може... Так куди ж його у такий дощ? Та й чого йому емірати? Он, мати краще хай йому пошепче, то він до снідання ще й танцювати буде...
Теща суха, з виснаженим лищем і сумними очима, що звикла за довгий час коритись чоловікові, мовчки роздяглася й взяла у руки довгого ножа. Вона роблено позіхнула, потім перехрестилася широким хрестом І почала мимрити довгу, складену віками, старовірську молитву. Лихо хворого вона знала, бо ще на вчорашньому консіліюмі —з трьох сусідів, жінки хворого й чоловіка — було точно встановлено, що її зять захворів на бишиху. Та й помилитись було важко: у хворого опухла шия, лице й одне око вже зовсім не розплющувалося. Вона щиро зверталася до дев'яти вітрів, щоб забрали зятьове лихо й занесли на чорне болото, що десь гниє аж за синім лісом. Зморщені губи її швидко згиналися гадючкою, а рука з ножем урочисто повисла в повітрі. Вона час —від часу повертала голову в бік хворого, позіхала беззубим ротом і плювалася на долівку, заслану сьогорішньою житною соломою. 
В хаті всі замовкли. Двоє малих дітей висунули голови з під полу й з напружінням слідкували за бабиними рухами. Тесть кадив в кочергах кріпким доморослим тютюном, а хворий злегка покашлював і стогнав.
Зрештою теща відшептала. Вона енергійно плюнула, поклонилась перед столом і підійшла до хворого, щоб остаточно прогнати лихо. Зять оглянув її одним оком і з жахом відсунувся від холодного ножа, що швидко забігав по пухлій щоці. На дворі розвиднялося і в хаті повеселішало. Сині тіні сховались по-під лавами, діти вилізли з під столу й жінка перестала хлипати. Теща скінчила й тесть заїкаючись заспокоїв: Ну от, тепер хай засне, а там, може ще якою водою напоїти...
Він зібрався йти й одяг вже шапку на сиву патлату голову, коли хворий раптом роскинув руками й вигинаючи голі груди, голосно застогнав. Діти знову сховались під піл, а жінка вдарила себе по стегнах і заголосила: Умре! Недопомогло!..
Теща авторитетно повчила: 
— Багато розумієш. Другим же помагало. Га жінка нікого не слухала, вона кричала, щоб спасли їй чоловіка й торсала за руки хворого. Тоді роскричався її тесть:
Лікаря, лікаря!.. Ну й лікаря, так чого ж пертися в район, коли селі є свій Кіндрат Семенович? Він взяв ціпок у руки, сердито хряпнув дверима й вийшов.
Лікар —що за свій фах дістав поваги: Кіндрат Семенович! жив на вигоні й використував паркан сельбуду для об'яв про хвороби, які він уміє лікувати. Він був санітаром у велику імперіялістичну війну, навчився там багато чому й лікував тепер людей.
Тесть увійшов до нього в хату й привітався: З вівторком, Кіндрате Семеновичу! Ну як воно у вас? Лікар тільки-що підвівся від снідання, протер вуси й підняв голову столу: Не заперечую! А в вас? Тай ми нічого. От тільки година така на дворі, та ще Борис наш... А що з ним? Та захворів. Таке, що мабуть і помре. Лікар насторожився: А саме?—Бишиха, видно, що бишиха, всі кажуть.
Їздив у місто —був здоровий повернувся — ліг, вже й оком не бачить... Поможіть будь ласка. Лікар гордо підкреслив: Мій обов'язок. А скільки? Пуд пшенишного. Тесть присів і помняв бороду. А мірку ячменю? Не можна. А про те я спочатку на хворого погляну.
Вони ввійшли у хату й лікар не роздягаючись підійшов до хворого. Він подержав його руку, потрогав ноги, заглянув в рота й щиро, в розпуці, подумав: ну що з ним робити? Але підвів голову й строго заявив: — Не плачте! Треба трогательних капель і... може видужає.
Він швидко дістав з кишені пляшку, струснув її і налив у чашку зеленої вонючої води. Як тільки прокинеться, хай вип'є половину, другу потім. Але ще потрібна мазь, щоб шия зтухла. 
Він поглянув на тестя й додав: Мазь окремо... А ввечері я ще зайду. 1 вийшов.
Тесть провів його за ворота, й забув попрощатись, бо з сумом думав про два пуди борошна. Він вже повертався в сіни, коли згадав про свою коняку й мазь. — Така халепа! І як він раніше не згадав. — В літку в нього захворіла кобила, опухло вім'я. Так він водив її в район до ветеринара, там дали для неї мазі — двічі помазав і помогло!
В хаті всі мовчали. Хворий випив пів чашки трогательних, капель; здавалося, що він спить, й боялися попів чашки трогательних, капель; здавалося, що він спить, й боялися потрівожить його сон. Невмиті, голодні діти сиділи під столом й боязко показували пальцями на хворого тата. Тесть на вшпиньках підійшов до полу й прошепотів:
Є мазь. Треба зразу ж й витирати! кобилі помогло від двох разів Він розгорнув брудну ганчірку, набрав у жменю жовтих, слизьких ліків і з досвідом (лікував кобилу) почав намазувати шию й щоки хворого. Хворий безсило перекачував головою, покірно приймав наругу від конячих ліків.
Але раптом він підвівся. Рот його широко відкрився, губи хватали повітря, а руки блудили над головою, наче він збіравсь когось ловити. Він хотів щось сказати, та не зміг і впав на подушки.
В хаті знову піднявся плач. Заголосили діти, захвилювалась теща. Спасіть мені чоловіка! Лікаря!... На „цей раз тесть не сперечався. Він мовчки вийшов з хати. їхати, так їхати... Не часто ж людина хворіє. Можна і в район, хоть воно і двадцять верст!.. 
Він завів коня в оглоблі і підняв вже було дугу, коли в хаті раптом замовкли, а потім закричали разом всі: дочка, жінка і онуки. У нього похололо в грудях. Він прислухавсь одну хвилину, потім опустив дугу, швидко заблимав віями й промовив тихо: Твоє щастя, конячко. Помер!.. І залився сльозами.
