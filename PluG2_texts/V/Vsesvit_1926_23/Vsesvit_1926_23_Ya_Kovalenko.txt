Цвітуть морози на світанку 
Далекий схід розплющив день. 
То закружля в шаленім танку, 
То знов утомлено впаде. 
Цвітуть морози на світанку
 Гаряче сонце палить сніг 
Лягають золотом серпанки 
Серед пухких доріг.
Кругом ні звука, ні зітхання, 
Поля й левади тихо сплять 
Але в мені горять бажання—
Я хочу працювать ... 
Цвітуть морози на світанку, 
Минають стомленії дні — 
В мені цвітуть весняні ранки 
Й надії молоді.
