З АРХІВУ ПРО Л. Б. КРАСІНА
„Справа № 149 про студента Харк. Технологічного Інституту Л. Б. Красіна"
Л. Б. Красін вступив до ХТІ після того, як його двічі виключено з Сан-Петербурзького Техінституту, після відбуття трьохрічного заслання в Іркутську. 
В архівах ХТІ знайдено справу № 149 про студента ХТІ Красіна Леоніда, що свідчить про пильну увагу влади до „неспокійного" студента. У синій, пожовклій від часу теці збереглися особисті документи Красіна й офіціальне листування ректора інституту, міністерства, губернатора та охранки. 
Найцікавіші документи ті, що свідчать про шкідливу діяльність Л. Б., коли він був студентом. 
Така в насамперед записка-доповідь до департаменту поліції, де говориться: „Леоніда Красіна звільнено з СПБ Техн. Інституту вперше на прикінці березня 1890 року за участь у студентських заколотах, потім прийнято і знову звільнено з інституту в квітні у 1891 році за участь у похороні письменника Шелгунова“. 
Цікава річ, що в проханні до міністра народньої освіти, власноручно написаному Л. Б. Красі ним, без найменших звичайних для таких прохань ознак лояльности викладається обставини звільнення з інституту і п'ятилітньої роботи після звільнення на практиці. 
У проханні між іншим Л. Б. писав: ... „На роботі я пересвідчився, ідо треба скінчити технічну освіту і наповнити огріхи, що я маю в галузі теорії"...
Красіна назад до Петербургу не прийнято. Слідом за його проханням надійшов лист з міністерства Наросвіти до ректора ХТІ з тим, чи не приймуть Красіна до ХТІ. 
Як видно, міністерство дуже збентежилося. Перебування Красіна в столиці, де тоді уже був великий революційний рух серед робітництва, звичайно, було небажане. 
На лист з міністерства ректор відписав, що на його думку можна прийняти Красіна, та тільки з умовою: ... «Він повинен перед тим дати слово чести, що виконуватиме всі правила інституту, не брати жодної участи в будь-яких заборонених виступах або товариствах. Як що хоч трохи він не додержить цього, його негайно звільниться .
Красіна (Харківський проф. Зуев), показує, що умови, поставлені ректором, Красін не виконав. 
Про увагу поліції до Красіна свідчить справа жандарського управління про Красіна, яка переховується В архіві Істпарту ЦК КП(б)У. Гут є лист губернатора до жандармського правління про те, що Красін приїхав, повідомлення жандармського управління поліцеймейстера, що прибувши Красін живе в готелі „Мане“, і вказівки, що Красін перебрався на друге помешкання і оселився на Єпархіяльній 26. 
Підчас перебування Л. Б. в ХТІ не тільки харківська, а й петербурзька охранка не спускали з нього пильної уваги. Наприклад, збереглася телеграма до ректора такого змісту: 
„Прохаємо телеграфувати Аптекарський 3 адресу студента 4-го курсу Красіна, що виїхав на вакації. Інженір". 
Таємничий інженір був видно найвищою особою в охранці.
Отак архівні документи росповідають про студентські літа Л. Б. Красіна, коли поруч свого великого академічного успіху він виявив і свою „невпокійливу" натуру, на перших ступнях свого довгого і тяжкого шляху боротьби за робітничу класу й революцію.
