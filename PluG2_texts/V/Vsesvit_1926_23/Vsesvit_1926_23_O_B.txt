Герой матчу.
РАДСЛУЖБОВЕЦЬ Храгкін не тільки ралслужбовець. Установа, папери —все це між іншим. Головне — футбол. М'яч— центр ваги його життя.
Ось і зараз він присяде отут на лавочці й недме м'яча.
Такий пружнастий, пикатий, такий любий серцю його м'яч —і Храпкін задоволений поспішав до-дому поклавши м'яча до портфелю, що одразу запузатів і став подібний до Зава.
Але вдома на нього чекала зовсім приємна несподіванка. Його дружина захоплювалась не лише футболом, а й футболістами.
Через вікно вона кокетув з Пижовим, але... через плече Пижова на неї дивляться злі, ревниві очі Храпкіна, що нагодився в саме цей мент.
Хранкін тигром влетів до кімнати і невідомо чим кінчилася-б ця історія, як-би не портфель, що почав стрибати аж до стелі й цим звернув на себе увагу та нагадав про треніровку.
І подружжя, знову щасливе, йде на площадку. Іде? Що я кажу? Вони несуться, як вітер, обганяючи візників, мотоцикли й навіть авто.
Та у Храпкіна сьогодні нещасливий день. Капітан зустрів його незадоволено: „Останній день —і спізнення!" Хапається Храпкін. Ось тільки футбольні черевики й м'яч. Але замість м'яча з фортфелю. летить... головка капусти, помідори й пара білизни. А м'яча нема. А м'яч зник! Хочете знати, як це сталося? О, не гадайте, що чи чорна магія. Нічого подібного. Просто по дорозі на площадку йому забажалося випити води, а комусь забажалося купити овочів, але й той, і другий використовували портфелі не лише за призначенням.
Хіба так важко, кваплючись, обміняти портфелі? Та міркувати часу нема. Храпкін на воротах. Свисток. Почали.
Зараз він покаже, як треба грати. І раптом —жук. Отакий собі чорний, звичайнісінький жук уподобав Храпкінову ногу.
І зарізав Храпкіна цей жук. Як побачив його Храпкін, так очей одвести не може, чи то з переляку, ЧИ ТО сила така вже в жукові тому. Одним словом очі —як прикипіли. Тим часом м'яч візьми, та й пролети ворота, та ще й з ніг замалим не збив.
А тут ще капітан: „Ще один раз... і...“ Думаєте звичайнісеньке собі „і“? З такою, брат, крапкою, що й конем не об'їдеш. Знаєте, як ото кажуть: точка над „і“? Так не сама воно й є.
Знову почали. Храпкін — сама увага. Летить! Держи! Піймав! В обіймах Храпкінових... черевик. Виконав погрозу капітан. Вибув зі строю Храпкін. І нема співчуття до нього ні в кого. Що-то казано — день нещасливий.
Храпкін вдома. Храпкін тренірується. Розгардіяш у кімнаті Храпкіиа: перекинута шафа, розбита люстра все шкереберть.
Одним словом гармидер. А Храпкін в ражі. To-ж не дарма сьогодні зустріч двох найкращих команд.
Але тут трапилось нещастя: м'яч вискочив у вікно, залетів у кімнату напроти, потрапив в суп, далі знову опинився на вулиці, бахнувши по голові Храпкіна, що хотів зазирнути у вікно.
Розтягся Храпкін поперек тротуару й не то зомлів не то заснув.
І бачить він, що м'яч покотився на брук, а далі пішов гуляти по місту. Ніяк не пійма його Храпкін, бо кожному, кому прийдеться він на дорозі, цікаво „футбольнуть". З реготом несеться вулицями юрба хлопчиків та дівчат, Щ що женуть перед себе і м'яча, а позаду розлютований Храпкін.
Ось юрба зупинилась, забавляється м'ячем. Храпкін розхристаний, засапаний, протискується до м'яча й нарешті йому з величезним зусиллям щастить його заполучити.
Але юрба протестує, незадоволена швидким кінцем веселої гри серед вулиці. „Мій, мій власний!"—прорізує галас натовпу нелюдський вереск Храпкіна, що ховає м'яча під себе.
І нараз — свисток. Це міліціонер, що пробираючись крізь галасливу юрбу спішить навести порядок. Храпкіна оточило кілька людей.
Міліціонер віддав йому м'яча. Тепер тільки Храпкін починав розуміти, що все це йому приверзлося. Храпкін бере візника —на матч. Ось уже й площадка. Збирається публіка. Дружина його теж там, але його вона й знати не хоче.
Сумно-сумно Храпкіну, долею скривдженому. Та нема коли сумувати: гра почалась.
Храпкін захоплено слідкує за Трою, забувши про все на світі. „Ах, як би тільки йому дозволили, як би допустили!" — кублиться в голові настирлива думка. І він після „голу" йде до капітана з проханням дозволити йому грати. Капітан дозволяв. Щасливий Храпкін старається, що є сили, й нарешті справджується його мрія: він герой матчу.
Такий невеличкий (на три частини) комедійний фільм кінчав ставити На Ялтинській кіно-фабриці ВУФКУ режисер Константиновський. Не шукайте в ньому глибокого змісту, їдкої отрути сатири, складних ситуацій, глибокодумних висновків.
Публіка наша по кіно-театрах, напружено дивлячись на екран, так одвикла щиро і звичайно сміятись, що комедійка, легко споживна й безпретензійна, стане на пригоді.
