РАДЯНСЬКИЙ КЛОНДАЙК
Пуста Тайга, мовчазні сопки. Бистрі, бурхливі ріки а безлюдними пустельними берегами. Колорит всії місцевости навкоуги суворий і сумний. Такий Далекий Схід.
Коли їхоти залізницею, то починаючи від Іїти до самого Хабаровська майже нема великих станцій. Величезні незаселені простори.
Тайгою можна їхати день, два, цілий тиждень і не зустрінеш жодної живої душі. Рідко коли проскрипить на своїх собаках група орочан або гольдів, що їдуть на полювання. Рідко можна зустріти зимівлю, покинуту яким небудь випадковим „приіскателем” або впертим хінцем, що шукає джень - шень, корінь життя .
Вітер сумно гуде у верхів'ях могутніх кедрів, що гордо підносяться серед первісних нетрів тайги, де ще не ступала людська нога.
І в таких глухих кутках, по ріжних місцях краю риються в замерзлій землі шукачі золота, роблять розвідки, копають шуфри (свердловини). Слово „шукач золота”— овіяно романтикою.
Але на жаль, в Далекосхідні умовах трудно говорити про романтику життя робітників, що працюють на копальнях. Трудно уявити, до якої міри тяжкі й суворі умови їхньої праці та побуту.
Насамперед, брак свіжих харчових продуктів. Спробуйте налагодити доставку провіянта на копальні “Томот Непомітний” наприклад. Вони
 притулилися десь біля кордонів Якутії. Навкруги болота, густі нетри, сопки і майже повна відсутність шляхів.
Доводиться покладатися на мовчазних, широколицих гольдів, або орочан, що вміють продиратися через тайгу й там, де здається зовсім не можна цього зробити, вміло користуються своїм випробуваним „місцевим транспортом" — собаками.
В цих, як то кажуть, „богом забутих" диких місцях, золото добувають кустарним, первісним способом, оспіваним ще американцем Брет-Гартом. 
Так само копають землю, промивають її в звичайній мисці, вибирають блискучі золоті зернятка.
Але тут це трохи тяжче, НІЖ у романах Брет-Гарта. Земля вічно мерзла, вкрита товстим шаром снігу.
Доводиться росклааати велике багаття, щоб ґрунт хоч трохи відтанув і його можна було копати заступом. Температура повітря не дуже сприяє плодотворній роботі —тут завжди біля 30° нижче нуля.
Але шукачі золота працюють не зважаючи ні на які труднощі. Це--суворі, бувалі люде, справжні персонажі з творів Джека Лондона.
Коли починає сутеніти робота припиняється і шукачі золота росходяться по домівках. Це звучить трохи гіперболічно: які там у них будинки. Назвичайнісівькі брудні бараки, збиті самими робітниками. Вікон, звичайно, немає, піч і димохід не обов’язкові, світло таке, що ледве дозволяє бачити предмети всередині барака.
Зайшовши до цього „інтернату" ви почуваєте величезний сморід і неймовірну духоту. Дим із саморобної печі коле оч , викликає сльози. Сплять тут же на підлозі, покотом. В довгі вечорі шукачам золота
 нічого робити і від великої нудьги молодь хуліганить і береться до азартної картьожної гри. На копальнях надзвичайно поширене піяцтво.
Коли у Джека Лондона „апетитно" читати про „салуни", де добре веселяться і навіть танцюють шукачі золота з гарними дівчатами, то тутешні тайгові „салуни “, особливо в Охотському краю, зовсім не справляють приємного вражіння.
Вонючі, низькі трактирчики, де хінці нещадно отруюють себе опіумом та морфієм, де руські —до смерти обпиваються спіртом.
Газети тут надзвичайно рідкі. Книг не бачать по кілька років. Тому газету тут зачитують доти, доки вона не зотліє, кожен друкований шматок паперу переходить з рук у руки, є предметом жадібного інтересу робітників.
Все це, звичайно, дуже далеке від романтизму. Шукачам золота живеться не солодко. Часто вони хворіють на такі прозаїчні хвороби як цинга, шлунково-кишкові захорування, причім хворіти тут надзвичайно рисковано. Відшукати лікаря це дуже тяжка річ і майже безнадійна. На „Томоті” доводиться йти до найближчого лікаря... 300 верстов. Але й тут хворого можуть чекати ріжні неприємності. Один шукач золота, огрядна людина з засмаглим обвітреним обличчям, росповідав: Захворів я. Не можу працювати. Ну, думаю, погане діло. Треба їхати до лікаря. А тут не сила моя, — зігнуло мене в три погибелі, кинуло в жар. Біда. Ну, вліз я в нарти до нашого підрядчика—поїхали. Доки продиралися через тайгу 300 верстов, я лежав на нартах без пам'яти, трусило мене Приїхали в Рухлове. Йду до страхкаси, а сам ледве на ногах держуся, коливаюсь наче чверть відра горілки видув. Прихожу і кажу: захворів, на ногах не втримаюсь, прийміть на лікування. Подивились мої папер і і так ввічливенько сказали:
Ні, громадянине, не можна. Вам доведеться ввернутись до Якутської страхкаси. Та як же це? А так, ваш район тяжить більше до Якутська ніж до Рухлева. Ну, що ж, так і поїхав ні з чим. Ледве не здох, коли повертався.
І справді, легко сказати, до Якутської. Це те ж саме, коли хворого харків'янина з Журавлівської райстрахкаси послати до Архангельської амбулаторії. Ріжниця лише та, що до Архангельска з Москви можна доїхати за 2—3 доби, а до Якутського з Рухлова й за місяць не доберешся.
Так живуть шукачі золота на Далекому сході. Тепер, коли трест „Дальзолото" та золотий відділ Дальбанку взяли до своїх рук всю золоту промисловість краю і потроху витискують приватника, становище робітників шукачів золота, безумовно, поліпшиться. Але не відразу. Далеко не відразу.
Все залежить від капітальних витрат, від клятого бездоріжжя, від неймовірної територіяльної роскиданости. В південних районах краю далеко легше. Тут роботи провадяться, здебільшого, на золотоносних ріках Зея, Унаха, Інгода. Встановлюється величезна драга,що механічно витягує з дна золотоносний пісок і промивав його.
Всі процеси, звязані з добуванням золота, і в першу чергу його промивка, відбуваються тут механічно. Цим не тільки досягається збільшення продуктивности робіт та раціональнішого використання наявної робітниничої сили, але й полекшуеться працю робітників.
Не дивлячися на відірваність від світу та суворий кліма —в побуті робітників на заводах тресту „ Дальзолото" є багато позитивних рис.
Тут робітники живуть у звичайних, нормальних трудових умовах, вони—члени профсоюза, сполучення в центрами через річки зручне.
Житлові умови робітників тут далеко кращі. Вони живуть у теплих - , збудованих коштом тресту будинках, пристосованих до суворих кліматичних умов Сибіру.
Доставка харчів тут теж далеко зручніша, а через те менше зустрічається захворувань, що від них так страждають шукачі золота північних районів.
До того ж тут краще наладжено справу з лікарською допомогою—її хворий завжди може одержати на місці, не потребуючи для цього мандрувати на другий кінець світу.
А тим часом на далекій Півночі, відрізані віт культурних центрів, позбавлені найелементарніших потреб, працюють суворі, похмурі шукачі золота, справжні персонажі з романів Брет-Гарта та оповідань Джека Лондона.
По зернятку, по жменці вони добувають з замерзлої землі коштовний метал, збільшуючи таким чином золотий фонд Радянського Союза.