
Переглядаю листи покійного письменника і вся його мила, симпатична постать виринає перед моїми очима немов жива. Здаєть ся, що ось він порушить ся, усміхнеть ся і промовить тихим голосом: Добрий день! Єк спали? — як звик був витати ся побувавши на Гуцульщинї.
Не можу собі відмовити приємности, щоби не подати хоч коротенької характеристики сеї незвичайно добрячої і так небуденної людини.
Середного росту, стрункий, худорлявий, в останніх часах трошки в перед похилений, одягнений скромно, але все без найменшого закиду, і конечно з якоюсь цвіткою в бутонєрцї. Цвіти — се була його пристрасть і роскіш і треба було бачити, як його очи іскрили ся і гуляли з утїхи, коли переходив царинкою, засіяною сотками ріжних родів цвітів, що миготіли та виблискували до сонця всякими знаними барвами. Не міг здержати ся, щоб не запитати когось про їх місцеву назву, яку не-раз записував собі, додаючи до неї й ботанічну назву. Дуже рад був знати, чи уживатть ся цвітка до чого та чи не звязане з нею яке народне ві руванє.
Високоінтелїґентний, умів вести і піддержувати всяку розмову так, шо кождий мав сатисфакцію розмовляти з ним. Усе делікатний, старав ся ніколи нікого нічим не вразити, а іронія, хоч би й легка, не являла ся на його устах. Понад невинний, мягкий жарт не посував ся далі.
До кождого привітливий, скромний, нї тришки не зарозумілий, умів усе ввійти в чуже положене, відчути його, зрозуміти чужу душу. Особливо був чуткий на чужий біль, терпіне або нещастє, і на скілько се було в його силах, силкував ся зменшит и їх або хоч злагіднити.
Вирозумілий для кождого, старав ся виправдувати та пояснювати чужі похибки чи вади та протиставити їм добрі прикмети індівіда, які все дуже зручно потрафляв винайти та сумлінно оцінити. Любязний, лагідний, бояв ся вчинити кому найменшу неприємність, тому заздалегідь обдумував, як обминати такі рафи, коли вони трафляли ся на житейськім мори.
Любив пристрасно природу і давав сему вираз на кождім кроці'. Любив добрих людий, любив приємне товариство, а знайшовшись у ньому, любив вести безконечні розмови, аж нераз умучу-вав ся ними. Незвичайно любив дїтий і ніколи не пройшов коло них, щоб їх не зачіпити, не заговорити та не пожартувати трохи.
У всім щирий, отвертий, але коли треба було, дуже дискретний, умів у всему знайти міру та поставити границю, поза яку ніколи не дозволяв собі висувати ся.
Безкористовний аж до пожерівованя, усе робив із внутрішного переконаня, а нічого з інтересу, через що нераз давав сам себе використовувати тим людям, що на сїй точці мали зовсім супротилежні погляди. Горячий патріот, любив свій край і народ над усе, готов був йому віддати всї свої сили, все своє зі анє, ввесь свій талант. Не був одначе при тім фанатиком, загорільцем та пристрасним поборником якихось кличів чи струй. На всі прояви житя задивлнв ся фільософічно і приймав усе з фільософічним спокоєм, хоч бурливі події, що просували ся перед ним, денервували його та були причиною, що йому не все вдавало ся удержати рівновагу.
Коли недуга не гнітила його, був усе в бадьорім настрою, повний гумору, веселий і жартовливий та розмовний. Коли-ж недуга придавлювала його, вираз болю відбивав ся зараз на його лици, хоч як він се силкував ся скрити та терпів, що міг, аби лиш своїм терпінєм нікого не непокоїти.
Загалом був покійний письменник незвичайно любою, приємною і товариською людиною. Задля великої скромности його житє одначе до того степеня не знане ширшому загалови, що коли умер, ті, що писали його некрольоґи, не знали нічого майже подати з його біографії понад дату уродин, тай то не докладну.
З уваги, що житєпись такого визначного письменника, як М. Коцюбинський, зовсім не може бути байдужна для нас та що лише в парі з її зна-нєм може бути належно розяснена та відповідно оцінена його літературна творчість, зважую ся видрукувати його листи до мене з доволі довгого протягу часу, бо вони лають першорядний матеріял до пізнаня тих обставин, серед яких приходило ся йому жити та працювати. Надію ся, що через те віддам найкрасше честь памяти покійного письменника та особисто дорогої для мене людини.
* *
*
Розповім вперед, як прийшло до переписки між мною і М. Коцюбинським.
В 1898 р. святковано в нас столїтну річницю нашого нового письменства. Головне свято відбуло ся в осени у Львові, але й по провінції відбували ся разураз святочні обходи по ріжних місцевостях. Із тої нагоди підношено по часописях ріжні гадки і проекти, яким одначе ніколи не судило ся здійснити ся. Між університетською молодїжю виринула тоді гадка заснувати в нас товариство письменників, яке мало би за задачу не тілько видавничі цїли, але яке згуртувало би по можности всіх наших письменників в одну спільну організацію та запевнило би їм і матеріяльну поміч на випадок безробітя, хороби або старости. Безпосередну принуку до таких думок піддавав факт, що коли в попереднім році, 1897, І. Франко, якого ювилей 25 літної літературної дїяльности святкузала молодїж рівночасно зі святом І. Котляревського, стратив місце співробітника „Kurjera Lwowskiego“ наслідком надрукованя в віденськім тижневнику „Die Zeit“ статі про А.Міцкевича, дуже неприємної для Поляків, то опинив ся в такім прикрім становищи, що його прихильники побою-вали ся, чи загалом зможе він продовжити свою літературну діяльність. Розпочала ся дискусія по газетах на тему заснованя товариства письменників („Діло“, „Руслан“, „Буковина“), в якій між иніпим забирав і я голос, Д. Лукіянович, О. Ма-ковей і ин. В „Академічній Громаді“ вибрано окремий комітет, який мав занятк ся урядженєм юви-лею І. Франка, бп про старших громадян не могло бути тоді' й мови, вони майже поголовно відносили ся неприхильно до Ів. Франка наслідком ви-друкованя передмови до Gbrazköw galicyjskich, в якій заявив: „Nie kocham Rusi“ і стараз ся уарґу-ментувати сей свій вислів. Між проектами, що мали зреалізувати ся ще в тім ювилейнім році', принято й мій: збирати добровільні датки на фонд лїте-ратів, а опісля передати його в заряд товариству письменників. Комітет вніс зараз до намісництва просьбу про дозвіл збираня складок і дістав його. Видруковано окремі бльочки і я розсилав їх на ріжні адреси. Деякі з тих адресатів, хоч збирали датки, не поприсилали їх до комітету, але переважна часть поприсилала і з того повстав фонд ім. І. Котляревського. По заснованю „Видавничої Спілки“ передав я той фонд у її заряд і вона була зразу призначила навіть якийсь процент зі свойого чистого річного доходу на його збільшуване. Коли ж опісля змінила свою ухвалу, я передав його в заряд Наукового Товариства ім. Шевченка, де він є й тепер і з кінцем 1912 р. виносив квоту 2.752Т2 кор. Додам, що він зростає виключно
з процентів, тому й так слабо, а жертв не впливає на нього ніяких.
Так отже один плян молодїжи здійснив ся, хоч для мізерности фонду він не увійшов до нині в житє і певно не швидко увійде, бо кому поможе процент від такого малого капіталу? Чей змінять ся одначе колись обставини, фонд зросте і стане дійсно підмогою у прикрих хвилях нашим письменникам.
Друга гадка, про засноване товариства письменників, пішла иншою дорогою. На комерсї, урядженім із приводу свята І. Котляревського, підніс її між старшими громадянами проф. М. Гру-шевський, вони приплеснули їй і деякі зложили від разу датки на перші потреби при заснованю товариства. По ювилею скликано зараз нараду в справі заснованя товариства і порішено заснувати його як спілку на уділах, при чім одначе надано йому переважно видавничий характер, а поминено запомоговий та емеритальний, бо мотивовано, що й се буде добре для письменників, коли вони будуть мати де друкувати свої твори та мати змогу заробляти щось при тім. Уложено статут, внесено до намісництва, відбуто загальні збори і вибрано на них надзираючу раду та дирекцію; останній поручено ввести товариство в житє і вона справді взяла ся горячо до діла, бо вже з початком марта 1899 р. статут був затверджений та товариство розпочало свої функції друкуючи як першу книжку збірку оповідань Ст. Ковалева. Мене вибрано також до дирекції і поручено мені секретарські обовязки. Як секретар мав я вести переписку з письменниками, укладати пляни видавництв та предкладати пропозиції що до друку видань, а крім того редагувати одну частину книжок; другу частину книжок мав редагувати (і корігувати) другий директор, яким був від 1901 р. 1. Франко. На тім становищи секретаря пробув я аж до половини 1912 р., (доки мене не усунули зовсім не по товариськи самі товариші директори),
та зредагував поверх 140 більших і менших книжок, при чім за редакцію не діставав ніякої винагороди, лиш незначну за коректу, при якій нераз так наслїпав ся, що аж очи боліли від того.
Товариство мало хиби одначе вже при своїм заснованю і тому не стало ніколи осередком, довкола котрого гуртували би ся письменники, чого бажано і про що писано та говорено в 1898 р. Насамперед виникли непорозуміня між надзираючою радою і дирекцією, які скінчили ся зміною статута та усуненем із нього ради надзираючої. Сей факт зменшив одначе заінтересоване до товариства в ширших кругах і не дав йому розрости ся та зміцнити ся так, щоб воно не тілько не стояло на однім місци, але щоби чим раз далі" розширяло свої аґенди та обсяг дїяльности. Потім настали комеражі між самими письменниками, які брали або хотіли брати участь у дїяльности товариства, аж нарешті" воно стало виключно накладовим, без ширших аспірацій, чим може стати яка-небудь особа, що розпоряджає трошки більшим капіталом та може його вложити в видавництво. І вправдї навіть при таких обставинах воно має свої заслуги, хоч би тим, що з його видань можна зложили вже малу бібліотечку та. що ті виданя випирають чужі з рук нашої публики, та все не є воно тим, чим могло стати при иншій організації.
Недостачу товариства письменників відчували найліпше самі письменники і кілька разів робили проби заснувати його, але доси все безуспішно. Найдальше була посунена проба в 1909 р. на весні", коли вже виготовлено навіть статут і передискутовано, його в поміщеню редакції „Діла“, але й тоді" справа заковязла.
Літом 1912 р. поновив сю гадку в часі" побуту в Криворівни поет О. Олесь, а до неї запаглив ся був сильно також покійний М. Коцюбинський. Я маючи вже досвід у сім напрямі, висловлював ся про се скептично, але коли до обох попередних прилучив ся й Антін Крушельницький, а потім і ще дехто, постановлено передискутувати в нашім кружку всю справу, а потім віднести ся до ріжних письменників із запитом про їх думку. З дискусії вийшло, що для заснованя товариства письменників треба конечно скликати їх з’їзд у Львові, бо в Київі на нього не одержано би дозволу; що найвідповіднїйшою порою для нього були би великодні свята, бо тоді ті письменники з росийської України, що заняті по урядах, мають кілька день вільних і могли би приїхати до Львова. Намічено головні теми для рефератів на з’їзд і особи, що опрацювали б їх, та головних організаторів з’їзду. Висловлено погляд, що орґанїзацийний комітет повинен складати ся з двох рівно-рядних відділів, київського і львівського, та що інїціятива повинна вийти від київського, бо коли звідти буде запевнена участь письменників, галицьких буде легко зібрати. Признано, що товариство може бути лиш одно для всіх письменників, бо окремі для рос. України і Галичини »не мали би виглядів на успішний розвиток. Підношено, що одною з головних задач товариства було би здобуте такого фонду, з якого процентів можна би визначувати визначнїйшим письменникам, які працюють по урядах для хліба, річні ренти з тим, що вони мають виступити з уряду і віддати ся виключно літературній праці'. Реферат про сї наради мав зложити в Київі О. Олесь, а остаточний результат предложити Львовянам. Що стало ся одначе з усею справою, чи радили над нею київські письменники і що постановили, мені невідомо; в кождім разі' до Львова не відносив ся ніхто, а на самий Великдень, 1913 р., коли у Львові відповідно до проекту мав відбувати ся з’їзд письменнице, у Чернигові ховано його одного головного інїціятора..
Ставши секретарем Видавничої Спілки почав я виробляти плян видань, який мав предложити дирекції до одобреня та затвердженя. Між иншим
запропонував я видати всі працї М. Коцюбинсько го, які мені дуже подобали ся, особливо-ж узяті з бесарабського житя. Дирекція згодила ся на мій проект і я мусів тоді віднести ся до автора та дістати його згоду. Так розпочала ся наша переписка, що протягла ся більше як чотирнацять літ.
Майже рівночасно з тим, як мене вибрано секретарем Вид. Спілки, ввійшов я і до редакцийного комітету Літ. Наук. Вістника, до якого належав іще д-р Ів. Франко, як головний редактор і проф. М. Грушевський. Вістник видавало тоді Наук. Тов. ім. Шевченка і аж 1906 р. передало його на власність Вид. Спілці. Як член ред. комітету мав я такі обовязки: 1) Нести відповідальність за редакцію. 2) Редагувати відділ хроніки, яка тоді вела ся, та писати до неї. 3) Давати від часу до часу оріґінальні статі або переклади. 4) Вести одну коректу (одну вів І. Франко). 5) Вести переписку з письменниками. Таким чином дістав я ще другу нагоду до переписки з М. Коцюбинським. Зміст перших листів обертав ся майже виключно коло друку його писань, а звільна почав розширяти ся на всякі инші справи. Для будучого біографа М. Коцюбинського мають у листах найбільшу вагу звістки про його здоровлє, службу та матеріяльні відносини. На них я й спиню ся трохи довше.
М. Коцюбинський відбувши студії в київськім університеті, вступив на службу до міністерства рільництва, яка відповідала найбільше його характерови та симпатіям. Він дістав припорученє нищити фільоксеру по виноградниках, зразу в Бесарабії, потім у Криму Начальна його власть сиділа у Петербурзі, а на місци був він сам собі володарем і виконавцем приказів. Наслідком того не міг мати ніяких службових конфліктів, які могли дуже шкідливо впливати на нервовий систем такої пе-речуленої, як він, людини. До помочи мав під собою відділ вояків, якими мав розпоряджати по - свому переконаню, а при тім держати їх у військовій дисципліні'. Він не звертав одначе ніякої
 — 11
уваги на військові формальности і через те вояки любили його дуже. Пробуване на свіжім повітрі, на сонци, посеред природи, було йому також по нутру. Тут мав він нагоду не тілько навчити ся мови місцевої людности — румунської та татарської — але й вистудіювати її житє, якого знанєм покористував ся опісля в таких прегарних своїх оповіданих, як: Пе Коптьор, Для загального добра, На камені і ин. Поводженє йде одначе все в парі з нещастем. Переїздячи якось із котрогось кримського порту до Одеси, він, як звичайно' поет, що захоплюєть ся більше окруженєм, ніж зважає на самого себе, провів зовсім легко одягнений цїлу холодну ніч на палубі, перестудив ся сильно, по чім пішли якісь инші комплікації хороби, і він прохорувавши тяжко кілька місяців та не маючи надії на дальше повнене попередної служби — довгий час мусів ходити на палицях — зрезиґну-вав із неї. Коли пізнїйше прийшов до себе, був приневолений оглянути ся за иншою сл}жбою; знайшов її у статистичнім відділі чернигівської земської управи — де служили також якийсь час Б. Грінченко, В. Самійленко, М. Вороний — і пробув на ній аж до кінця серпня 1911 р. Тоді зміг уступити з неї, бо завдяки заходам приятелів дістав річну ренту від київських земляків у квоті 2000 рублів, та міг всецїло віддати ся свому улюбленому занятю — літературі. І коли б сей факт був мав місце бодай десять літ вчаснїйше, то певна річ, що нині могли б ми любувати ся далеко більшою духозою спадщиною письменника. На жаль прийшов він занадто пізно, коли здоровлє письменника було до краю розшастане та коли за--для нього мало що більше часу міг присвятити літературі, як давнїйше у службі. Та всеж такий шедевр, як „Тїни забутих предків“ був вислїдом сього нового періоду його житя.
Додам іще тут що М. Коцюбинський оженив ся 1896 р. та що крім вдови, Віри, яка також служить у земстві, полишили ся сиротами четверо
дїтий: два хлопчики і дві дівчинки; настарший син скінчив тепер пяту клясу гімназії. Крім того жили при нїм іще сестра та старенька, отемнїла мати.
Характер служби в земстві був зовсім відмінний від попередної; письменник уважав її за тягар, який мусів двигати, щоби мати чим проживити родину. Для літературної продукції служба в замкнених чотирох стінах не могла дати нічого, тому щоби не стратити лучности зі світом та набрати нових вражінь, він користав, кілько міг, з відпусток та виїздив туди, де міг не тілько стрітити ся з людьми, але й налюбувати ся природою. Се був для нього заразом і духовий відпочинок та ратованє і скріплюване слабого здоровля. В листах можна слідити за такими поїздками повних десять літ. В 1903 р. їздить він по Поділю, потім відбуває подорож на Полтаву, Миколаїв, Херсон, Одесу, Київ. У 1904 р. жиє літом у Криму. В 1905 р. їде на Львів до Берліна за лікарською порадою, а потім відбуває довшу подорож по Італії та Швай-царії. В 1906 р. проживає літом на Волині та відбуває по селах доволі великі екскурзії. В 1907 р. проживає літо у Славуті', а 1908 р. в маєтку Е. Чикаленка, мабуть у Херсонщині'. Від 1909 р. починає що року виїздити на Капрі; 1909 р. їде через Львів, Відень, Неаполь; 1910 р. з Одеси через Чорне і Середземне море, а вертає на Відень, Львів і заїздить перший раз до Криворівнї; 1911 р. пробуває в червни на Криму, в липни у Криворівнї, а в осени виїздить на Капрі та пробуває аж до Великодня. 1912 р. Пробувши до липня в Чернигові, приїздить на пять тижнів до Криворівнї.. По поповоротї ослабає чим раз дужше і вже не підносить ся з постелі до кінця.
З огляду, що здорозлє М. Коцюбинського було дуже тендітне, він мусів напружувати всю свою енергію на те, щоб відбути урядові години, тому й не диво, що опісля чув ся умучений та нездібний до праці, особливож коли для зарібку
мусів працювати ще й поза урядовими годинами. Через те доволі часто чуємо у нього наріканя на брак часу: „Більшу річ пишу, але маю дуже мало вільного часу і богато клопотів службових“ (лист, ч. 3). — „Останніми часами я так обтяжений всякою службовою роботою, що не маю часу писати. Написав ще з початку року оповідане „Fata morgana“ — тай не маю часу переглянути його“ (ч. 32.) — „Моя урядова праця забірає у мене весь час та ще здоровя не служить... Давно вже хочеть ся мені спробувати свої сили на чомусь більшому. Хочеть ся написати роман — та нема часу й сили. Так коли б спочити хоч кілька місяців, залишити десь далеко свої щоденні клопоти й турботи — то може б чоловік що й зробив. Та проте нічого й думати. Жорстоке житя потрібує офір. 1 навіть та дрібниця, яку робиш, робить ся хапаючись й через те невдовольняє мене. Все виходить бліде, анемічне, необроблене і тільки дратує“! (ч. 35) — от як сам характеризує письменник свою творчість, розумієть ся, занадто остро і несправедливо, бо між його „дрібницями“ маємо правдиві перли, які все будуть зворушувати людські душі і служити взірцем правдивого артизму. — „У мене тепер так мало вільного часу, я такий обтяжений службовою працею, що не маю навіть часу пройти ся на свіжім повітрі, через що часто занепадаю на здорові. Таке погане маю житя, що і уявити собі не можете. Тут хочеть ся писати, хочеть ся якоїсь більш живої та продукцийної праці', але годі про це й марити: все забірають службові та инші обовязки“ (ч. 36). — „Проклята бюрова праця вхопила мене у свої тверді лаби так, що чоловік не що дня має час перейти ся годинку, хоч від того залежить здоровля. Все попсувала мені' та клята робота — і здоровлє, і гумор і мої літературні заміри, а тут ще мушу заробляти приватно на житє, бо пенсиї не стає. Біда тай годі'“ (ч. 48). — „А коло мене зовсім зле: знов хорий, знов нерви, а з ними в купі і шлунок. До того змучений, що
нічого писати не можу і це мене гризе найбільше. Не знаю вже, що з собою діяти. А все через перевтому. Мушу працювати годин по 10 — 12 на добу, а се шкодить. А ще ціла зима передо мною,, коли найбільше праці буває“ (ч. 40) — ось яка струна бренить у листах письменника, коли він заговорить про працю на хліб. А се говорить він інтімно, де відкриває цілу свою душу, отже нічого не прибільшує, ані не видумує.
З занятєм і працею чоловіка вяжеть ся все тісно стан його здоровля. Бюрова праця не була зовсім відповідна для М. Коцюбинського тим більше, що він був хронічно хорий і то не на одну хоробу. Вже в повисших цитатах згадує він про хоробу жолудка та нерви. Хороба жолудка повстала у нього через затроєнє рибою. Вправдї берлінський лікар не знайшов у нього (1905 р.) нічого поважного, але факт, що хороба повтаряла ся часто, вказує, що вона була хронічна. Про нерви нема що багато розводити ся: таку високо ідеальну, вичулену до найвисшого степеня людину мусїло безнастанно дразнити і денервувати до крайности, коли вона бачила й розуміла, що кругом неправда і неволя, народ замучений мовчить — а на те не можна нічого порадити, лиш полишати все натуральному бігови й еволюції... Тож коли йому вдавало ся вирвати ся з того пекла, яке розтягало ся довкола нього, він зараз переміняв ся, приходив до рівноваги, сам відчував се і заявляв виразно. Коли в 1905 р. приїхав незвичайно прибитий до Львова, то скоро пробув короткий час між щирими і прихильними йому людьми, від разу змінив ся: оживив ся, набрав бадьорости, запалу, колиж опісля поїздив іще по Европі, то вже про сю зміну говорить навіть у листі. Такий духовий стан можна було зауважати при кождій його за-граничній поїздці.
Не мало мучила покійного також астма, яка не давала йому багато ходити, що знов було в колізії з вадою серця, яка якраз вимагала руху,
щоби примушувати серце до працї. Серцева вада найбільше мучила покійника і мабуть була головною причиною смерти. Серцеві атаки нападали його часто і робили на якийсь час зовсім безсильним. Такий атак бачив я у нього у Львові 1911 р. при його переїзді на Капрі і 1912 р. у Криворівни. В часі' атаку заживав він якісь кроплї, що возив усе з собою, та лежав безповорушно і безмовно. По атаку виглядав усе умучено і не швидко приходив до себе.
При тім усім гнобила його ще й туберкульоза легких, про яку покійник сам не знав, але яку сконстатував 1912 р. д р Я. Невестюк, що його обслугував. Звідти деколи появляла ся у покійного кров при кашлю, яку одначе пояснювано йому якимись иншими причинами. Перебіг хороби не був одначе тяжкий і мабуть учепила ся вона його вже в старшім віці, тому й не розвила ся занадто сильно.
Маючи такий образ здоровля письменника, можна дивувати ся, що він міг стілько працювати, кілько працював; тоді' й легко пояснити ті численні згадки про його здоровлє які подибуємо у листах: „Про себе нічого доброго не можу подати
 — 	слабую теж“ (ч. 31, 1902). — „Зараз цього не можу зробити, бо страшенне перевтомлений і хо-рий. Мушу собі дати якийсь спочинок бодай на два тижні“ (ч. 39). „Можу Вам похвалити ся: лї-кар нічого страшного не знайшов у мене, хоч я гадав собі, що у мене рак або які рани на кишках. Всю біду наробили мені' нерви і коли б я міг підлїчити їх, то все було б добре“ (ч.45). — „Погода весь час препогана, холодно, хмарно, дощі, так що застудив ся, кашляю, нежит“ (ч. 46),
 — 	„А я все хорую. Позавчора повернув з Київа. їздив до лікаря. Найгірше, що не можу нічого робити, нерви перевтомлені, треба спочити, а тут бюрова робота не дає навіть дихнути вільно. ( Дуже погано“ (ч. 53). — „День біжу, а три дні лежу“ (ч. 55). — „Вже тиждень, як лежу в ліжку,
 — 16 — 
застудив ся дуже і ледве дихаю“ (ч. 60). — „От і недавно — поховзнув ся якось, розтяг щось у середині', коло серця і мало не вмер, а тепер все болить і не можу довго седїти за столом. А тим часом так хочеть ся писати — і навіть маю що писати. В голові повно, а на папері пусто. Жаліюсь через те, що й Ви тепер не в кращому стані" і Вам зрозумілі муки Танталя“ (ч. 67). — „Погано, знаєте, зо мною. Треба ратувати ся, спочити, полежать в шпиталі' або в санаторії, а нема За що. Доведеть ся пропадати. Служба ледве-ледве дає шматок хліба, а література... Соромно навіть признати ся представникові культурної нації“ (ч. 68). — „Пригадуюсь, бо я ще живий, хоч ледве дихаю“ (ч. 73). - — „Тепер я вже не тільки постогную, а часом мало не плачу од шаленого болю у грудях та браку вільного віддиху. Як запре дух у грудях, то й кроку ступити не можу, а нерви такі, що кожна дрібниця, наприклад якийсь факт в прасї, або статя робить мене хорим на кілька день. Досадно і соромно навіть, а нічого не вдієш“ (ч. 79). — „Написав одно оповідане і пишу друге, в антрактах, звісно, коли серце не заважає, І на що те серце в людини? Мучить по ночах, звалю*? в ліжко у день заважає жити, Особливе в останній місяць воно розвинуло свою „діяльність“ і мимохіть дивиш ся назад вже, а не вперед“ (ч. 87). — „А вся біда як раз у тім, що сили не маю робити щось поза службовою працею. Як промучусь 5 годин у свому бюро, то вже нї до чого не здатний. І так мені гірко, що й сказати не можу, бо все-ж житє моє в літературі. Так мало і так невдатно робив (тепер, як став старший — всі' гріхи виднїщі мені), а тут вже й край“ (ч. 88). — „От зо мною було дуже погано, та і тепер .не добре, збірав ся вмирати, але одклав, бо хочу побачитись з Вами на великодні святки“ (ч. 106). — „Похвалити ся здоровєм не можу, серце все більше псуєть ся, астма мучить частїще
і взагалі' сил не багато. Однак всеж сподїваю ся поїхати до Криворівнї“ (ч. 109).
Оттак обзиваєть ся М. Коцюбинський про' своє здоровле, а коли хоче зазначити його ліпший стан, пише: „Я скриплю“ (ч. 62)! І пересади нема в його словах, він дійсно ледви скрипів, доки остатня струна не перервала ся... Хоруючи так довго, він розумів дуже добре слабість другого і відчував, а звідти й так часті запитй в листах про моє здоровле та моєї жінки, коли дізнав ся, .що й вона занедужала.
Матеріяльні відносини покійного письменника були менї зразу невідомі, через те я з початку на засїданях дирекції Вид. Спілки не ставив ьнесеья, щоби за його книжки заплачено хоч дещо, відповідно до тодїшних фінансових сил товариства. Зрозумів я їх аж із отсего місця в листї: „Ви не - знаєте, як менї важко писати. Умови у мене такі, що я мушу сливе весь вільний час оддавати службовій праці та такій приватній, що дає заробіток, бо у мене велика родина і потребує гроша, а платню беру невелику. Та ще хоруго. Лїкарі кажуть покинути таку працю, більше гуляти, спочивати, а я мушу каменем седїтч. При таких умовах займатись ще літературною працею дуже важко“ <ч. 38).
Коли в 1Р05 р. М. Коцюбинський побував у Львові і я поговорив із ним більше, та пізнав докладнїйше його відносини, тодї поставив внесене, щоб йому заплачено невеличку округлу квоту, про що й повідомив його. У відповідь на те писав він: „Коли можна вислати мені ремунера-цію, то зробіть се ще сього місяця, бо вкінцї вересня маю платити до банку, як не заплачу, то з’їдять мене живцем“ (ч. 48)! — Гроший не вислано йому одначе на час, через що він пригадував ся: „А мене теж мабуть не мине цюпа, бо банк уже точить на мене зуби, що не плачу довгів, а Ви й не пишете менї, що таки дирекція Вид. Спілки, чи має мене ратувати-, нинї. Хай би
вже знав, чи маю пускати ся на дно, чи ще можу ногами дриґати“ (ч. 49). Розходилось тут мабуть про сплату рати банкового довгу, який покійний письменник затягнув був на купно дімка з горо дом і садом. Здасть ся, що він його й до смерти. не вспів виплатити в цїлости.
Таких згадок не приходить багато в листах покійника, але й ті, що приходять, показують, як йому потрібні були заробітки та як вони ставали йому у пригоді, хоч були невеличкі: „Гроші, що мені належать ся за новельку, будьте ласкаві, коли Вам не дуже трудно, пришліть зараз, бо сижу без копійки, голий як турецький святий. А голодному псові бодай муха, як каже приповідка“ (ч. 64). Та такі випадки не новина для переважної частини наших робітників на ниві літератури, чи науки: „Часто буває так, що .мені' мало 24 годин на добу. Накидаюсь на роботу, горю, а здоровя тріщить і сили вичерпують ся. Не шкода б було, як би витрачував сили на роботу потрібну для нас, а то марнуюсь тільки на те, щоб було що їсти родинї. Але годї, се стара пісня“ (ч. 84).
Яка легка при таких обставинах покуса, кинути ся на заробітки туди, де можна більше заробити, особливо коли трафляєть ся нагода. А нагоди такої не бракувало: „Амфітеатров пише, що-він охоче містити ме навіть по українськи мої сповіданя, аби лиш згодив ся я писати до його журнала „Современникь“, який має виходити у Петербурзі' з нового року і обіцяє бути найкращим з місячників. Менї не хочеть ся залазить у чужу хату, коли є власна. Може в перекладі' дам щось“ (ч. 87). — Ще й инші фірми звертали ся до М. Коцюбинського з подібними пропозиціями та на-мавляли писати по росийськи, обіцяючи по 300 рублів (762 кор.) за аркуш оріґінального писаня та по 100 рублів за переклади. На переклади він згодив ся радо, але оріґіналів не хотів ладити і дійсно до самої смерти не надрукував нічого в росийськім оріґіналї.
 — 19 — 
Тут іще одна характеристична подробиця.
Побувавши на Гуцульщинї, він незвичайно* захопив ся нею: „Я, у свій час, з головою пірнув» у Гуцульщину.яка мене захопила. Який оригінальний край, який незвичайний казковий нарід“ (ч. 8п Подобала ся йому не тілько природа, але й люд.» і на сю тему вели ми нераз доі ’ бесіди, при чім-я вказував на талановитість Гуцулів та на незвичайну їх здібність у приниманю всяких культурних здобутків із одного, та на велике богацтво культурних, старинних пережитків серед них у ріжних напрямах житя — з другого боку. М. Коцюбинський так запалив ся, що постановив конечно набути в Криворівни кусник землі' — вибрав навіть місце на горбку над капличкою — та побудуьати там спільними силами зі мною хату на дві партії, по два покої й одній кухні, з великою верандою, на якій ми могли би урядити собіробітню, ізгалєрією довкола хати, щоб на випадок слоти можна була по ній проходжувати ся. Нарисував цілий плян хати, плян городу і навіть повизначував, які цвіти й дерева мають бути в нїм засаджені. Попросив навіть місцевого пароха, щоби пертрактував із власником про закупно грунту, і коли договорить ся з ним, щоби повідомив його, а він мусить постарати ся про гроші та вислати на закупно. Розумієть ся, що нї в мене, нї в М. Коцюбинського не було ніяких гроший, але се зовсім не журило його, він був певний, що заробить, кілько буде треба, а я сео:о пайку буду поьоли йому звертати. Не бажаючи убивати в нїм доброго настрою, я притакував, що се можливе і вказував йому коротку дорогу до осягненя мети: написати триаркушеве оповідане по росийськи і коли дістане 900 рублів — приступити до здїйсненя пляну, при чім уже й я, хоч прийдеть ся зазичити ся, возьму участь у його довершеню. Та він заявив, що волить за ту суму написати 9 аркушів по українськи (по стілько плачено йому в остатних роках від аркуша) і сповнити свій плян, ніж по росийськи. Розумієть ся, що мрія полишила ся мрією.
М. Коцюбинський дуже цікавив ся ріжними. проявами нашого житя в Галичині', а особливо літературного та наукового; Він бажав мати усякі літературні новинки і через те так часто повторяють ся в його листах просьби про висилку їх. Але дістати українську книжку з Австрії в Росії не так легко. Давнїйше можна було висилати їх тілько в ковертах, через що висилка одної книжки тягла ся місяцями тай коштувала багато. Не все також була певна ся дорога для одержаня книжки. Коли урядникови видала ся посилка підозрілою, він без церемонії конфіскував її, знаючи, що за те не може мати ніякої кари, а швидше похвалу за нищене „крамолы“. Певнїйші були пересилки на адреси людий, що з титулу свого становища мали право діставати по одному примірникови всяких заграничних видань, але таких людий не було багато і не кождий згоджував ся на те, щоби при його помочи росла „укоаїнофільська пропаганда“. Не один український письменник із Росії не бачив навіть, свого твору, друкованого у Галичині. По зтведеню „конституції“ пропускано якийсь час наші книжки, але дуже швидко наложено на них високе мито, а побіч того відновлено знов давну практику завертаня їх, як заборонених, або по просту конфіскованя. На скілько я міг, старав ся все бажаня М. Коцюбинського що до висилки книжок заспокоїти і ще в самім тижни його смерти вислав йому дві свої книжки та одну відбитку, яких одначе він уже не побачив.
Як письменник М. Коцюбинський писав поболи, а при тім звертав усе увагу на оброблене: „Ніколи я не хотів стільки зробити, як власне тепер, а що працюю завжди поволі' і дуже поволі', то за 172 місяця встиг написати два невеликих оповіданя... Врештї не те мене трівожить, що я так мало написав, а те, що написане не вдовольняє мене, що треба б краще обробляти й виконувати
річи, бо важна не кількість, а якість“ (ч. 103). — До писаня не забирав ся, доки не простудіював докладно найріжнороднїйших матеріялів, які мали йому послужити при новім творі. Я мав нагоду придивити ся його приготованим до писаня у Криворівни. Наперед студіював він місцеву природу, їздив по лїсї та по царинках, вертаючи все з повним оберемком ріжних цвітів, про яких назви і призначене випитував опісля селян. Робив собі всякі записки, розмовляв із селянами на ріжні теми, заходив до їх хат, придивляв ся усему пильно, не поминаючи нічого, назіть найменшої дрібниць Крім того прочитував усяку доступну літературу, артистичну й наукову. Мав намір написати більшу повість із гуцульського житя і приготозляв ся до неї дуже грунтовно. В 1910 р. був у Криворівни на Спаса, коли сходить ся багато людий до церкви, що приносять до свяченя зїлє й овочі. Тоді' чув перший раз українську проповідь, якою дуже любував ся і все повтаряв: От якби в нас так було, то наша національна свідомість стояла би інакше! В 1912 р. був знов на храмі, коли збираєть ся ще більше селян і то не лише зі свого, але й сусїдних сіл. У 1911 р. робив прогульку до Голов, звідки разом із учителем Л. Гарматїєм їздив на полонину Скупову, ночував там при ватрі, їв бануш і приглядав ся полонинському житю. У Головах ходив також на „посїджінє“ (забави про мерци); оглядав понадто похорон і весїлє. Задумував іще зробити кругову подорож до Буркута (Криворівня, Жабе, Бистрець, Зелене, Буркут, Гринява, Довгополе, Устєріки, Ясеново, Криворівня) і прогульку дарабою з Криворівнї до Вижницї, до чого пороблені були вже всі' потрібні заходи, але дощі стали на перешкоді' намірови і він відложив їх „на колись пізнїйше“. В 1911 р. приглядав ся повени, що робила з малого Черемоша величезну ріку, яка летіла гураґаном у долину, несучи з собою, що схопила. Повінь відтяла нас на кілька день від лівого, центрального боку, через що ми
не тали нї почти, чї поживних продуктів. Тому одначе, що на обох боках були молоді хлопцї, студенти, ми третього дня повени урядили собі штучну почту: найліпші метачі перекинули до нас камінець із привязаною до нього ниткою, до нитки привязано довгий дріт, який ми перетягнули до себе і зробили з нього над цілою рікою величезне колесо, що в наших руках обертало ся рівнобіжно до поверхні води, на дріт зачіпали листи, газети, хліб, тютюн у кошику, ба навіть курку, і так пересували на свій бік, при чім була незвичайна втіха, коли посилка дійшла до нас щасливо. Така почта фунгувала в нас щось три дни, поки опала вода на стілько, що Гуцули могли перевозити нас на другий бік дарабчиною. А щоби нам не навкучило ся, відтятим від „світа“, видумували собі ріжні жарти. Між иншим бавили ся в „настоящихъ русскихъ“, поперемінявши імена на московські та балакаючи якийсь часок по росийськи; М. Коцюбинський звав ся тоді — Кочергинъ, я — Игнатьевъ, студент О. Вовк — Волковъ, стуа. С. Устименко — Губановъ, а його товариша М. Саен-ка, якого трудно було зросийщити, прозвали ми Сытиномъ [Губановъ и Сытинъ — звісні видавничі фірми росписью.]; з „тогобічних“ прозвали ми Л. Гарматїя [Він задержав ся тоді був на коротко у проїзді через Криворівню.] — Пушкиномъ, Ів. Галущинського, як досить грубого, Толстымъ і т. д. М. Коцюбинський, як нервова людина, курив тоді папіроску за папі-роскою так, що нову закурював до давної. Бажаючи перервати йому трохи куреня, я попросив, щоби мені віддав пушку з папіросами, а я буду йому видавати їх умірковано, по упливі з гори означеного часу. Він згодив ся дуже радо і віддав лунку, але я ще не встиг обернути ся, як він закурив нову папіроску. Виявило ся, що він так радо згодив ся мені віддати пушку бо мав у кишени другу
повну папіросок і так „надув“ мене. Отак на жартах та на безконечних розмовах проводили ми увесь вільний час не лише тоді’, але й за всї рази побуту М. Коцюбинського в Криворівнї.
Найбільше зацікавили його були отої прояви гуцульського житя: 1. Родова месть, яка заховала ся між Гуцулами ще в такій майже силі, як італійська вендета на Сицилїї. 2. Інституція годованців, яка дає старим якийсь час жити безжурно, „набувати си“ на сім світі. Він добачував у ній глубокий фільософічний підклад і хотів ним закрасити задуману повість. 3. Вільна любов, яка проявля-єть ся у тім, що майже всї — з малими виїмками — Гуцули не доховують подружної вірности і поза легальним подружем знаходять собі любасів та любасок, з якими проводять далеко красші хвилї, як із вінчаним подругом чи подругою. До всіх тих прояв зібрав він дуже богатий матеріял від учителя Л. Гарматїя, що пробувши довший час на Гуцульщинї, пізнав дуже докладно тамошні відносини, та від Гуцулів: Петра Шекерика з Голов, братів Потєків Петра та Миколи, і Василя Яки-бюка з Криворівнї та инших Тлом повісти мала бути правдива подія, зачерпнена з боротьби двох гуцульських родів у Головах і Красноїлї, але змальована в ній мала бути ціла епопея гуцульського житя. А що він потрафив би був нам дати, про те свідчать найкрасше „Тїни забутих предків“, писані тілько по дворазовім побутї на Гуцульщинї. , На жаль — не довело ся йому вже засідати до повісти, а богатий матеріял пропав раз на все безповоротно. В однім з остатних листів жалує він за ним, немов прочуваючи, що вже ним не покористуєть ся. Так само не вспів він уже нічого приладити до ювилейного збірника в честь Ів. Франка, хоч як бажав, ба навіть обіцяв з’єднати для нього декого з росийських письменників.
Твори М. Коцюбинського писані так, що не можуть старіти ся, тому він усе буде мати читачів у широких кругах. Любов і краса — се ті діяманти, які він вишлюфовував із непоказних камінчиків та заховував у вічний скарб нашої національної культури. Він не дав нам стілько, скілько міг був дати при инших, відраднїйших обставинах, але те, що дав, належить до першої проби і певно здобуде собі місце навіть у всесвітній літературі
Велику вагу привязував він до народньої устної літератури і студіював її дуже пильно, прочитуючи збірники навіть у таких діялєктах, що инший і не торкав би їх. Але через те знав він добре народню мову і народню психольогію і в сім напрямі не має між сучасними письменниками багато рівних.
Був високоосвіченою людиною і читав дуже багато. Зьав девять мов; три славянські: українську, росийську, польську; три романські: французьку, італійську, румунську; і три східні: татарську, турецьку та циганську. Почерк мав дуже гарний і виразний, але у зденервованю зміняв його нераз Дуже сильно.
Любив дуже свою родину, згадував часто про неї та писав іще частїйше. На зиму 1912/13 р. задумував виїхати в Еспанїю сам, а на літо в околиці' Льоврани вже з родиною, куди й мене з родиною вербував заздалегідь. Люта смерть скосила всі надїї і розтоптала всі наміри...
Жабє, дня 17. VI. 1913.
Володимир Гнатюк.
