МОЛОДИЙ ІРАН
Скільки казок і легенд рознесли по всьому світові старовинні перські килими та тканин —„Кізилбашські" оксамити та „об'ярі золоті'", узорні атласи" та шовки. Скалки казково-роскішної Персії, що їх московські купці в старовинних, шпальтами писаних книгах з такою любов'ю описували: 
---
Все це було давно... Тепер австрійські фабриканти біля Тавриза підроблюють старовинні килими, прогонячи по нових фабричних тканинах табуни коней, щоб надати їм старовинного вигляду
кізилбашських тканин. Тепер давнім шляхом народів, від Каспійського моря до Тегерану, несуться й ревуть форлики радянського „Авто-Ірана“ і над сірими скелями пропливають „Юнкерси", що замінили собою казковий килим-самольот.
Під нещадно-палючим сонцем розляглася Персія — злиденна й некультурна, і замість казкової барвистости одноманітно-сірою стоїть вона перед нами. 
Сірі скелі, сірі з придорожного бруду ліплені мазанки. Вулиці з глухими мовчазними, без вікон, стінами й плескатими дахами. Чорна феска у чоловіка, чорна чадра v жінок... Сіре й чорне такі
нові національні коліри Персії. І тільки здерідка між одноманітними сірими квадратами блиснуть своїм роскішним блакитним глянцем бані напівзруйнованих мечетів, заграв в убогій придорожній Чай-Хане вічно - яскравими фабрами старовинний килим, або коли вам пощастить пройти за мовчазні стіни, — пора луб в дворі шум скромно оздобленого водограю, бо вода —це найулюбленіша й найкоштовніша річ на Сході.
Схід, барвистий, ріжнокольоровий, лінивий відходить у минуле. І не нам, що киплять у казані нового життя, жалкувати за цим подібно до ситих англійських туристів, що кочують по світу в погоні за екзотикою, що нині зникав.
В боротьбі за нову культуру та цивілізацію, в боротьбі за національну незалежність, нарождується молодий Іран. І це видовище далеко більш захоплює і приваблює, ніж барвиста східна казка, нині відроджена лише на підмостках європейських „ревю“.
Удень шляхами Персії снують авто, доверху як ті східні ослики, навантажені тюками, вночі нове уступав дорогу старому.
Вночі авто чекають. І шляхами, як і тисячу років тому довгою стрічкою йдуть каравани верблюдів.
Старе й нове уживається поруч. Старе й нове зміняв один одного з кінематографічною швидкістю.
В темряву ночі відходить мірна хода верблюда, сумний дзенькіт їхніх кочових дзвоників,—до нового дня веде Персію сучасне авто, де ще, на жаль, часто сидить вороже минуле: який небудь феодальний владар арабистанський, курдистанський шейх, або англійський хижак, принаджений у Персію на запах нафти і крови.
Двічі розцвітала висока культура в Персії. В перший раз за давніх часів Дарія й Кира, і в другий раз— в середні віки, коли, пануючи над народами, Іран, в синтезі індійської, хінської та арабської культури, розгорнув перед світом своєрідне мистецтво Саада й Гафіза, кізилбашських килимів та тонких мініятюр.
З кінця XVIII віку починається занепад; вмирає стара Персія. Гине стара культура, руйнується іранська державність. Іран тоне в феодальному сні. Все ще гордо називаючись „Перською імперією I ', Персія по суті стає лише краєм, що його об'єднують географічні та етнографічні ознаки.
Те, чого не могло зробити англійське та російське золото, що підкупало шаха та його урядовців у Тегерані, феодальних шейхів та ханів у Луристані, Курдистані та Арабистані, те докінчували оздоблені трьокольоровим царським прапором шибениці перед російським генеральним консульством в Решті та дрюк англо - індійського капрала на півдні Персії.
Іран — споконвічний шлях народів, і не раз він перепускав з Азії до Европи народні юрби, що залишали на його гострих скелях ріжні племена—живі шматки м'яса, що їх чудом зберегли віки на неплодючому скелястому грунті. 
В Тегерані — електрика, телефон, газети. Але є в Персії й такі місця, де народ зовсім не знав штучного світла, де навіть каганець — неказкова роскіш.
Цей занепад прискорюється, підстьобується двома новими світовими хижаками — царською Росією та Великобратанською імперією, що безцеремонно поділили між собою стару Персію, безупинно висмоктуючи її народні багатства.
Зубожілий нарід грабували шахи та його намісники, феодальні хани та шейхи, що самостійно збірали податки, чужоземні хижаки. І не раз народня ненависть проривалась повстаннями, що услужливо придушувались військом русько-перської козачої пригади.
І тільки після світової війни та утворення на північному кордоні дружнього й могутнього Радянського Союз а, Персія мала змогу зробити перші кроки до визволення від колоніяльного й феодального рабства.
Високо над Тегераном, що втонув у палючому промінні, в густому тропічному лісі гірського Садабада, розляглася стара літня резиденція шахів перських.
 В Садабаді, оточений традіційними рос кошами двору „павиного трону", за столом до писання, обставленим з європейською діловою сухістю й скромністю, працює проводир молодого Ірана— Різа - Хан Пахлаві, „перський Бонапарт", як його називають на Заході.
Багато хто з старих європейських дипломатів Персії пам'ятав, як ще зовсім недавно ця мовчуна людина стояла на варті біля посольств, охороняючи спокій колоніальних хижаків.
Ніхто в них не міг тоді гадати, що цей, нікому невідомий салдат русько-перської козачої бригади, проробить такий дивовижний шлях від дверей чужоземних посольств до сходів старовинного „павиного трона“ Каджарів, що на ньому він стане найрішучішим і найнебезпечнішим ворогом їхнього колоніяльної могутности.
В 1925 році Різа-Хан усуває стару Каджарську династію і сам стає шахом Персії.
Можна гадати, що Різа-Ханові було однаково —чи надіти на голову, подібно Кемалю Туреччини, циліндер президента, чи старовинну корону Каджарів, однак, у відсталій напівфеодальній Персії історична потреба штовхала в його боротьбі до певного компромісу з внутрішньою реакцією, чиїм символом і була урочиста коронація Різа-Хана. Але й з височини „павиного трона" новий шах провадить далі боротьбу проти феодалів та проти англійських імперіалістів, що нацьковують їх проти молодого Ірана. Ріна-Хан стає королем .третього стану" — передової інтелігенції та купецтва. Боротьба проти зовнішніх та внутрішніх ворогів примушує його замінити найману армію — армією народньою. І коли на новому історичному етапі, що до нього наближається Персія, Різа-Хан захоче зберегти [свою колишню популярність в армії, то йому доведеться так само, як в Кемалю в Туреччині, з короля „третього стану" стати „королем мужицьким" — стати виразником інтересів та надій соціяльних низів.
Дуже рано прудке авто виносить Різа-Хана з Садабада до Тегерану. Шах несподівано ревізує міністерство та установи. 
Різа-Хан обходить порожні залі і не знаходить ні одногоурядовця — Схід же такий лінивий та безтурботний.
Різа-Хан скрізь залишає записки й попередження, вимагає й загрожує... Різа-Хан поспішав далі. Різа-Хан оповістив нещадну війну східним лінощам та безпечності, сдідному хабарникові та підкупності.
Він знає, що тільки усунувши це, можна вести боротьбу за оновлений Іран.
Персія — країна величезних контрастів. Старе й нове перебуває в безперестанній боротьбі. Вже валиться хінський мур шаріяту, що відокремлює східну людину від сучасної культури. Однак, цей процес відбувається значно повільніше, ніж на радянському Сході. У вас в Туркестані східні жінки тисячами знімають чадру, в Персії ж це рідкий виняток. В Персії ще й досі чорною, закутаною з ніг до голови, тінню проходить вулицями жінка і тільки по взуттю можна роспізнати, до якого кола належить вона. Шляхетна -в паризьких черевичках на високих підборах, простіша часто в наших радянських калошах гумотреста, надітих просто на панчохи. Передовий культурний перс може місяцями подорожувати відкрито зі своєю дружиною по Европі, але на кордоні Персії він неодмінно примусить її надіти чадру, як цього вимагають старі закони шаріяту.
На вулицях Тегерана вилощені полісмени керують рухом автомобілів; на „Стамтульській" вулиці та на „Посольській", на „Лалесор" — торговельній вулиці Тегерана, суне ріжнокольорова юрба, але серце Тегерана б'ється на базарі.
На базарах в Чай-Хане, споконвічних центрах східньої громадської думки, гаряче б’ється живчик політичного життя.
Базарні Чай-Хане стають чимсь подібним до політичних дискусійних клубів, звідки численні нитки ведуть до редакції газет, де бажання й вимоги базару стають формулами сучасної газетно-політичної мови.
Гладячи чорні бороди, вихвалюють старі закони шаріяту величні мулли та „сейди" в чорних тюрбанах, нащадки самого Магомета. Несамовито б'ють себе в груди оборонці народньої незалежности — дервіші, виступають члени партії „Давілн є Іран" (Молодий Іран), що її лідером є сам Різа-Хан; виступають з промовами й перські купці та інтелігенти, що замінили чорну феску на нову „кола-пахлаві" — феску, що до неї всупереч вимогам шаріяту, щоб головний убор не закривав лоба, прироблено європейського козирка.
Слово базару значить багато. Не дурно густою сіткою оплели перські базари відділи авглійських банків начутливіші сяжки людей з „вулиці Посольств". Не дурно услужують їм там сотні непомітних інформаторів.
У Базар кипить і хвилюється, бо ж у Луристані знов щось замислив шейх Хазал... Базар обговорює і новий крок англійського посла, і торговельну угоду з країною Рад, і дрібні пльотки східнього побуту й життя... Старе бореться з новим і все це знаходить відгук з багатоликій душі базару. Старе ще тримається, підперте золотом та багнетом англійського капрала. Однак, гладенько причісані люде з „вулиці Посольств", що вдень снують сітку поневолення Персії, а вночі бенькетують у „Dancing Olympia" на „Лалесор" та в інших притонах, де власники — руські білогвардійці, вже помічають, що грунт у них під ногами хитається...
