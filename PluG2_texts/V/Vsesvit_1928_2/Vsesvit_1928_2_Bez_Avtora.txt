ЧЕРЕЗ кілька тижнів у фашистській республіці Пілсудського розіграється новий епізод визвольної боротьби білоруських трудящих мас. По-над 400 білоруських селян і робітників стануть перед судом польської буржуазії за обвинуваченням у державній зраді, що полягає в тім, що вони належали до легальної парті — Білоруської Селянсько - Робітничої Громади.
Громада поставила собі завданням боротьбу за повсякденні потреби біло- руських трудящих мас, ва відчуження
поміщицької землі без викупу, за національний рух і самовизначення трудящих мас Зах. Білорусії, за робітниче-селянський уряд.
Виникнення Громади було відбитком прагнення і настроїв Білоруського села. Цим пояснюються її швидкий ріст. На початку 1926 року Громада нараховувала лише 4.000 членів. В жовтні ця кількість виросла до 50 тис., а з січні 1927 року, в момент розгрому Громади, вона нараховувала по-над 100.000 членів, організованих у 1720 гуртках.
Цей швидкий ріст масової організації з гаслом „земля для селян"— злякав польських поміщиків і капіталістів. В усій польській поміщицькій і буржуазній пресі почалося нечуване цькування Громади й вимогою її знищення і ліквідації ненависних гуртків. Ця кампанія проти Громади особливо збільшилася після знаменитого з'їзду Пілсудського а поміщиками і панами „кресів" у князівському палаці Мосвіжу (жовтень 1926 року), пани Раднивіли, Сапегі, Чапські й інші з ентуаіязмом вітали у своїм колі „першого маршала Польщі”. Вони йому гарантували повну піддержку, певні того, що він провадитиме їхню політику оборони поміщиків, збільшення експлоатації трудящих мас, терору що до робітників і селян, воєнних приготувань проти СРСР, щоб здійснити плани польських панів, що мріють про повернення назад маєтків у радянській Білорусії та Радянській Україні.
Наступ на Громаду почався з нападу на окремі організації і арештів видатних діячів Громади. Так, у грудні 1926 р„ банда поліцаїв та агентів польської дефензиви напала на конференцію Громади в с. Старо-Беревові і побила її учасників, у тім числі двох депутатів Громади— Метлу і Волошину.
В січні 1927 року в Зах. Білорусії було заарештовано коло 1000 чол., обвинувачених у „шпигунсько-комуністичній” змові. Заарештовано було членів Центрального Комітету і місцевих комітетів Громади, членів Т-ва Білоруської Школи, директорів і вчителів усіх приватних білоруських гімназій, членів правління білоруського банку. У в'язницю було кинуто також 4 депутатів Громади і депутата Незалежньої Селянської Партії Головача.
У відповідь на насильства до Сойому і уряду було надіслано тисячі протестів з усіх кінців Білорусії і відбулися великі демонстрації, що з ними поліція жорстоко росправилась. 9 лютого в Косові поліція стріляла в демонстрантів, вбила 5 і тяжко
поранила 6 чол., в кінці того ж місяця в Слонімі, підчас демонстрації було поранено 12 селян.
21 березня 1927 року було опубліковано роспорядження віленського воєводи Ракчевича, що об'являв білоруську селянсько-робітничу Громаду нелегальною організацією. Того ж дня вийшла також заборона Незалежної Селянської Партії.
Буржуазна преса зустріла з великою радістю ці заходи фашистського уряду. До Пілсудського надійшла сила телеграм із подякою від польських окраїнних поміщиків.
Польські реформісти виявили найганебніше відношення до цих актів терору. ППС'івський „Робітник* спостерігав з погано захованою радістю розгром Громади і передруковував усі нісенітниці про „шпигунсько-комуністичну змову“, що їх поширювало пресбюро польської охранки. 
Розгром Громади переслідував не тільки оборону інтересів польських поміщиків, а й був одним із найважливіших кроків по лінії підготування до війни проти СРСР.
Польський фашизм намагається очистити плацдарм проти Союзу Радянських Республік і утворив передумови для переведення в життя програми великої Польщі „від моря до моря". Процес Громади мав метою залякати трудящі маси, дезорганізувати їх у боборотьбі з фашизмом та його воєнними планами. 
Робітниче-селянські маси, однак, не дадуть залякати себе. Яскравим доказом цьому є результати виборів до міських рад у Польщі та волосних
рад у Зах. Білорусії (тут обрано коло 50% прихильників Громади).
Трудящі маси Зах. Білорусії будуть і надалі провадити свою героїчну боротьбу за землю без викупу, за самовизначення, за робітниче-селянський уряд, усвідомлюючи, що лише в тісному союзі з пролетаріятом усієї Польщі вони діб'ються свого соціяльного і національного визволення.
Не припинить їхньої боротьби ні скажений терор польських магнатів, ні знущання панських посіпак у жандармських застінках та тюрмах, ні безнастанні судові процеси, що обтяжують усе населення кресів та засуджують найкращих синів білоруського народу.

