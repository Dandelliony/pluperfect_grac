Осінь, осінь, тебе я помітив 
Сумом власним відчув. Так скажи, 
Це за ким так роспачливо вітер 
У степу заридав, затужив?
Стоїмо, а дві тіні —дві стьожки, 
На холодні панелі лягли... 
Чи не вчора збирали волошки, 
Вечір міць свою в груди лив.
Це ж не рана — манісінька вавка... 
Серце, чи чуєш, цить! 
Журно... 
Не осінь—циганка 
І не листом — намистом дзвенить.
А сьогодні... Що скажу? Що мовлю? 
Хмуро. 
Хмарно. 
На руку:— прощай! 
Над моєю чудною любов'ю 
Золотава осіння падало.
Але ж вітер... чого він голосить? 
Вітре, дурню смішний, перестань!.. 
В мене моци і юности досить, 
Щоби ждати нових росквітань.
