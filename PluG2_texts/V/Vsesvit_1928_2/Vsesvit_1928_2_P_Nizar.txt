НАЙКРАЩИЙ ПАМ'ЯТНИК Ф. Е. ДЗЕРЖИНСЬКОМУ
РАНОК. Погоди кращої й бажати не треба. Приїхали до дитячої колонії ім. Дзержинського, що одиноко стоїть в полоні за Ново-Харковом.
Підїхали до будинку і були здивовані тим, що побачили. Правда, нас попереджали, що цей будинок є один з найкращих, але побачити таке ми й не сподівалися. Коли дивишся на цей будинок, аж захоплюєшся — такий він гарненький, чепурненький.
Всю землю навкруги будинку розбито на ділянки. Так нам пояснює якийсь товариш, що тільки-но підійшов до нас—тут буде сад, а тут город, а там акваріум і т. д.
Зайшли в середину. Спочатку ми попали до стругальної майстерні. Бачимо стоїть купка чисто і гарно одягнених хлопчиків і з захопленням слухають пояснення інструктора, як працювати на цій машині і тут же під його керовництвом працюють.
Нема чого гріха таїти, що коли ми їхали до цієї диткомуни, то не гадали, що побачимо таких гарненьких, чисто одягнених і ласкавих хлопчиків і дівчат, що тут зустріли. Ми гадали зустрінути тут тих самих безпритульних що мають на вулиці такий розбишацький вигляд. Де там. Помилилися ми, ще й як. Та картина, що ми побачили, ще раз підтвердила нам, що „бытие определяет сознание".
Це вже не ті хлопчиська, що думають над тим, як би й де що небудь вихопити або вкрасти. Ні —ці діти живуть і працюють в цій комуні і турбуються вже про те, як би попасти вчитись або до робфаку, або до фабзавучу. Цей хлопчик, в минулому безпритульний, тепер маленький учень-труженик. Вони всі майбутні будівники соціялізму, їх виправила та система що існує в дитячій комуні. Через працю, через виробництво вони виходять чесними громадянами, що гідні звання громадянина СРСР.
Де-що про історію цієї комуни. З дня смерти Фелікса Едмундовича Дзержинського у співробітників ДПУ УСРР виникла думка про вшанування пам'яти першого проводиря та вчителя, першого чекіста Ф. Е. Дзержинського. І до 10 роковин ДПУ вони вирішили побудувати зразковий будинок для дитячої комуни ім. Дзержинського. В побудуванні будинку взяли участь крім співробітників та колегії ДПУ низка окрвиконкомів, ріжних установ та окремі особи.
Побудування та устаткування цієї кращої в нас, а навіть, як каже завідуючий комуною т. Макаренко, і в Европі дитячої комуни обійшлося біля 400 тис. крб. Ця комуна має індустріяльний ухил. 
Чого тільки нема в цьому будинкові. Тут і майстерні, що просто можна назвати маленьким заводом. В цьому заводі є цехи — машинний, слюсарно-механічний, швецький і кравецький, що устатковані за останнім словом
Що до культурних та санітарних потреб комуни, то тут теж все є. Є й клуб з радіо і кіно-апаратом, червоні кутки, бібліотека, помешкання для занять, ванни, душі, лікарня —все це побудовано також за останнім словом техніки і гігієни.
Все це і та дисципліна, не палочна, а товариська, що існує в цій комуні, зробила на нас велике вражіння- Самі вихованці керують життям комуни. На чолі самоуправління стоїть рада командирів, що обирається всіма вихованцями. До ради входять на началах представництва два вихователя. Всяке роспорядження від імени ради командирів повинно виконуватися всіма безперечно. На неправильне роспорядження можна скаржитися лише на засіданні ради відбувається дуже часто.
Коли закінчено було огляд будинку, зайшли ми до читальні, де діти грали в ріжні гри, попросили завідателя комуни показати нам дітей, що тільки-но привели з вулиць.
—З охотою, — відповів він, й сказав —я вас познайомлю зараз з цікавим хлопчиком, Шурою Локтіоновим, що щой-но приїхав до нашої комуни.
Поговорили ми з Шурою трохи і попросили рос казати нам, як він попав до цієї комуни. 
— Сидів я, — почав він росказувати, в Батумі на вокзалі, де зупинився після однієї з моїх мандрівок і думав над тим, як би це попасти до Москви, до якого небудь дитячого будинку Аж підійшов до мене якийсь громадянин, це каже він, був нач. ЕКО ДПУ УСРР тов. Блат і попросив посунутися і дати йому місце. Сів він біля мене і почав роспитувати, хто я, звідки. Рос казав я йому про все і він запропонував мені поїхати з ним до Харкова, де він мене влаштує в дитячому будинкові. Я погодився.
До Харкова я їхав на тамбурі. По дорозі вночі бачу я хтось лізе по даху вагону і не встиг я ще й крикнути, як вони позіскакували до мене, їх було троє і стали роспитувати мене, хто я. Зрозумівши, що це злодії я їм сказав, що я безпритульний і зараз мандрую. Тоді вони звернулися до мене в пропозицією, щоб я допоміг їм обікрасти товарний вагон, і стали „заливати мені очі", що для мене буде краще, коли я буду з ними в компанії, що я буду гарно одягнутий, гарно їсти і пити.
Боячись відмовитися від цього, я взяв в них дріт, що вони мені дали для відкриття вагону і по кришах побіг до паротягу, щоб попередити вартових та машиніста про цих злодіїв. Коли я попередив і тов. Блата про це, ними було зроблено облаву і цих злодіїв було спіймано. І тепер, — каже він, до мене надіслали листа з Бакинського ДПУ, що ці злодії вказалися відомими злочинцями і всіх їх засуджено.
Підчас обіду діти рос казали нам, як вони провадять свій робочий день.
— Встаємо ми о 7 год. ранку і миємося. О 7 год. ЗО хв. сніданок. О 8 год. ранку йдемо на роботу і працюємо до 12 год. Після 12 год. знову миємося, вбираємо після себе помешкання і йдемо відпочивати, тому що в нас стомлені не приступають до їжі. О першій годині обідаємо, з другої години до четвертої знов ідемо на роботу. Після четвертої або займаємося у клубі, або читаємо, о 7 год, вечеряємо, о 9 год. ми по сигналу збираємося і секретар ради командирів читає наказа про те, хто завтра що повинен робити. І о 9 год. йдемо спати.
Так провадять свій день маленькі труженики, що вчаться і працюють в дитячій комуні ім.Дзержинського.
Так було проведено відкриття дитячої комуни ім. Ф. Е. Дзержинського, що є зараз одним з найкращих пам'ятників першому чекістові.
