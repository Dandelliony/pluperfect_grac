ЛЕНІНГРАД
Убогий зелений килим у чорних грудках рукави жовтої каламутної Неви. В болотах, крицею салдацьких рал, виросло ти, в туманах і сльоті, місто-підвал. Гострими золотими шпилями небо похмуре проколюєш лініями сірих перспектив у граніт великої дельти бруковані площі колонами як старовинні монети. Присадкуваті вогкі острови з культурними старими парками повні пихи у твоїх водозборах-озерах узорчасті стрільчасті лопухи і з берега Неви курить в сіре небо цигарка. Великі робітничі натовпи з зойком і ревом повзли твоїми бруками, посувалися із застав, і тяжкі постріли не раз вибухали в твоє вогке повітря і лягали люди, і падали, й тікали під залізні ворота, і лилися крови літри і з прокляттям здіймались руки і було повно кров ю в роті. І лише смеркові будинки твої нерухомо стояли сірі й сумні і дим з передмість разом із хмарами місто в слякотні дні-вечорі й ночами білими вкрипав. Граніт вулиці сірі давив, майдани сковував камінь, диміли в небо димарі димом чорним заводів. — двоє століть ждало, як розімкнуться бездонні нетрі, вилетить із грудей велетенський зітх і ніщо не вдержить людей, що ланцюги порвали. Заметушаться натовпи коло палаців, загаласують юрби біля вокзалів і засурмлять, і ворухнуть містом, виприснуть прапорами, і прорветься через ВІКИ революцій пал, — будеш, будеш ти столицею на увесь світ, місто підвалі. Крізь століття бруком, камінем, пройшли герої і юрби рабів, зустрічали багнетами й смертними карами в тупоумній і жорстокій злобі. Крізь століття ревли й співали хвилями історичних подій і багато вулиці зазнали тупоту вибухів боїв. Оточували полки місто, вибухав повстаннями центр і лилася крон робітнича гаслами чотирьохзначних цифр: 1825 – 
1861 –
 1905 –
1917, — 
шибениці, стрілянина, — смерть почала зубами клацать і землю вгноєно кістками вщерть. І потім стали заводи без робітників, зараз добра не шкода. галас на сполох гудків,— ще буде час для праці, а зараз рішучість повстань, — і строкотіли кулі вранці, а над вечір тисячі трупів і ран. І загули гудки тривожно в полум’ї північних днів і прийшов ранок переможний на віки віків. Так з Петербургу крізь століття й лиск північних парадів — місто нове стоїть Ленінград. 
