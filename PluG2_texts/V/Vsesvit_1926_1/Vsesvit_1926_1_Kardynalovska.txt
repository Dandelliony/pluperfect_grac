ЛИСТ
У мене волосся сиве 
І зморшки мережать чоло... 
Слухай, я розповім про сина 
Невідоме тобі ніколи. 
Для тебе минуле — дим. 
І життя відкраяв кордон, 
а у мене мета єдина 
твій збентежити спокій і сон.
Минуло вже двадцять літ. 
Твоє серце забуло провину. 
І тепер як на суді звіт 
тобі правду в останнє кину. 
Ти сказав - їдеш назавжди, 
щоб, як хочу - так і жила. 
Як ураз опалила образа 
полум’ям — помсти жага. 
Стиснула руки в благанні. 
В очах заховала гнів. 
Нас з’єднала ця ніч остання ланкою згублених снів...
...І от народилось малятко... 
Ти дав йому очі сині. 
Тільки життя було кляте 
як степ в-осени безнадійне.
...Ми обоє не завжди ситі
і боліло натруджене тіло. 
Але допомоги просить 
я у тебе проте не схотіла. 
...І коли революція жовтня скидала кайдани останні – 
я з сином обоє стали 
до лав жовтневих повстань. 
І завжди я поруч із сином... 
І попліч у бійках коні... 
а очі у сина сині... 
І життя моє наче сон... 
...Тільки раз у лаві ворожій 
я пізнала твоє обличчя... 
Але серце було на сторожі 
і наган у пальцях — міцніше... 
Мій наган тобі в лоба цілив: 
адже вороги —я і ти... 
Чому ж пальці такі безсилі? 
Чому очі не бачуть мети? 
Ти мене пізнати не міг 
(Я в будьоновці й сірій шинелі) 
До плеча карабін твій приліг 
і влучив поцілунок шалений... 
Я поранена лежу в кущах 
і обурює серца гнів... 
Як згадати — і сором і жах
 і щока пломеніє в огні.
Я бачила — ворогів більше, 
і нашим вже скоро край... 
А навкруги стає все тихше 
і ворожа оточує зграя... 
...Вже замкнено коло вороже 
Порятунок — марна надія... 
і стискає серця загроза 
і єднає думка єдина .. 
Раптом вигук (закінчено гру!) 
Твій ганебний чую наказ: 
По онених всіх у яру, 
як собак розстріляти враз... 
...Син твій перший в засуджених лавах. 
Навкруги ворожнеча нелюдська... 
Заповітні лунають слова 
— Хай живе світова революція!
В голові моїй думка безсила 
У вітрі губиться стогін... 
...Коли-б в сина очі не сині... 
...Коли-б це не життя, а сон...
Хай для тебе минуле — дим 
І життя відкраяв кордон... 
У мене мета єдина 
спалахнути загаслий вогонь...
