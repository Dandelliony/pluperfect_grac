Яструбенська республіка.
На повістці денній. Голова Яструбенської сільради, дізнавшись, що ми приїхали зібрати матеріял про революційні події 1905-го року замість відповіди мовчки витяг з шафи число «Известий», розгорнув його на тій сторінці, де вміщено статтю Покровського:— «Кто вел деревенскую революцию 5-го года» і подав його нам!
- Читайте. 
Там писалось, між иншим, про революцію на Сумщині, зокрема про А. П. Щербака: «Но достигнуть зтого (відібрання землі від поміщиків) зажиточннй хуторянин (цеб-то, Щербак) хотел не революционнмми средствами, а путей петиции к Николаю ІІ, на подобие Гапсна». Так це брехня,— завив голова сільради. Потім він подав нам протокола засідання сільради від 23 листопада, (присутніх було 30 членів ради) і де розбиралось таке питання:
Вищезазначених гр-н було «виявлено», «материял» складено та надіслано до редакції московських «Известий». В ньому яструбенці пишуть: 
---
Чи багато є в нас сел, сільрад, які-б ставили на повістку своїх засідань питання історично - революційного характеру? Які-б так турбувались за своє революційне минуле?... Мабуть, що ні!
Яструбенська республіка. 
Так справді, Яструбенне було базою революції.
Коли Яструбенцям обридло длубатись над своїми мазерними шматками землі та від зорі до зорі, поливати кров'ю і потом земельку Строганова за 7 карб, на місяць на хазяйських харчах,—а харчі були такі: «на снідання куліш, на обід кандьор, а сопи скільки хоч», коли соли тієї стало занадто багато, Яструбенці зорганізували свій «крестьянский комітет», скинули старосту, старшину, писаря — к чортовой матери , забрали з банку своїх громадських 500 карб. золотом, забили «трьома дошками» монопольку, вигнали урядників – була постанова, щоб ніхто не пускав їх до себе на квартирі, - творили революційний лад.
Урядники були вигнані — і тому не стало крадіжок, вбивств, бешкетів. Був випадок такий: селянин бідняк украв, здається, з економії півмішка пшениці.
Його не заарештували, не били, не судили, але остільки був могутній моральний підйом села, що злодій з сорому ледве не повісився. Яструбенці голодували, проте, з економій нічого не брали — на сході було постановлено: нічого з економії не брати — чекати на весну — тоді вже організовано розподілити панське добро. А з церквою яструбенці гадали такого зробити: становити на ній вал, прикріпити крила —і був-би гарний вітряк. Так, справді, Яструбенне було базою революції. Яструбенне розсилало листи до всіх селян з закликом йти за їхнім прикладом.
До них приїздили вчитися революційного будівництва селяни з других сел Сумщини, — більше того: З Курщини, Полтавщини... Після маніфесту,—в Сумах чекали на провокаційний чорносотенний погром і яструбенці виділяють спеціяльний загін для охорони революційного ладу в Сумах. ...Так працювала яструбенська республіка, викликаючи своєю революційною роботою захоплення та співчуття трудящих.
Яструбенне на барикадах
До 25-го грудня драгуни, що стояли по економіях, не насмілювались казати носа у Яструбенне. 25-го, під Різдво, вони насмілились —і арештували яструбенського революціонера Марю Івановича Шевченка.
На світанку незабутнього - 27-го грудня вдарив набат — то приїхали драгуни.
Була постанова: вийти всім, хто з чим може. І вийшли — з вилами, сокирами, ціпами...
Звісно, що в кошулях дуже зручно возити буряки. Так само звісно, що борони потрібні, щоб ними землю боронувати.
Але в той день — борони та кошулі були кинуті на захист революції з них було утворено барикади — селянські барикади...
Спитайте яструбенця за той незабутній день — і він з запаленими очима розкаже вам, як 70-ти літній дід Охрименко молотив ціпом по драгунській голові, як жінки яструбенські, сховавшись за амбарами, кидали кочерги під ноги драгунських коней, і як вони, коли їх розкрито, склали руки й ну голосити! Ах, боже-ж мій! Так як-же це так!!..— І обдурили драгунів.
Після придушення масового сванського руху в Яструбенному, — революційна робота все-ж таки не вщухає. Вона йде в двох напрямках. Працюють гуртки. З другого боку, розпочинається анархотерористична робота: підпали економій, експропріації скарбників.. У вересні 6-го року полк кавалерії з трьохдюймовкою приїздить в Яструбенне. Вся молодь втекла з села. Зігнали старих на майдан, поставили на коліна.
Вимагають видати зачинників: Такий-то де? Нема. Шукайте... Такий-то? Нема.... Загрожують зпалити село ...Мовчанка.
Пройшлось повертатись ні з чим. Зате, коли до лап експедиції попадали революціонери ті — жорстоко розправлялися з ними. 1908 року повісили Лапенка, Якова осадчого та ин., за спробу пустити в повітря палац Лещинського в Кияницях.
Він був неписьменний, з свого призвіща він міг написати тільки три літери. Але він міг робити все, що потрібно революції, привезти літератури так само, як розірвати телефонне сполучення, так само як начинити бомбу.
Ще й досі удова Лапенка зберігає лихтарика за світлом якого, темної ночи начинялися бомби. Вона береже його, як святиню. Так само, як Пантелеймон Григорович Охрименко береже історичного ціпа, яким йог батько 70-ти літній дід молотив драгунську голову; так само, як Пилип Кирилович Шаповал, дід біти років, пам'ятає і зберігає валку, з якою він ганявся за приставом...
Літніми вечорами молодь Яструбенного співає пісні, складені яструбенським поетом Андрієм Петровичем Кобилецьким.
Йому було 18 років, він писав вірші, оповідання; він був революціонером, його любило все село. І тому царський уряд сховав його в тюрму, в Лебедині.
Там він і помер талантовитий юнак-революціонер— 1908 року від сухоти. 
У жнива ніч ясна була. 
Сіяли зірки. Місяць плив 
Над ставом, де гуїта лоза, 
Осадчий Яків там сидів; 
Сидів на мокрому пеньку, 
На руку голову схилив; 
На траву зелену розстільну 
Він гіркі сльози лив та лив. 
Верба високо похилила 
Гіллю з листям на нього. 
Він плакав гірко — тихо, 
А сліс не бачив тих ніхто
Котились гіркі по щоках. 
Він гірку мову розмовляв: 
- Брати мої вже в кайданях, 
Їх лютий ворог закував. 
Я чую в бідній Яструбенні 
Ой, єсть сирітського плачу 
То плачуть сім'ї угнетених,
То плачуть сироти з жалю. 
Я сам в неволі виростав, 
Без батька був, без батька жив, 
Приюту рідного не мав, 
По наймах гірких я ходив 
Я знаю вбогу бідноту 
Розкішну жизнь панів-панів
 Згубив я жизнь свою младу 
За правду я не пожалів. 
Пани у найми нас на мають 
Робити цілий вік на них, 
В панів — земля і все на світі, 
А нас щитають за рабів. 
Мужицькі босі й голі діти . 
Малі — й ті роблять на панів. 
Борців за правду забирають, 
І в тяжкії кайдани кують, 
В темниці темні нас саджають, 
І смертній карі предають. 
Найшов братів я по собі 
Да смерти - смерти багачам! 
Ми брали гроші кров'яні, 
Ми вничтожали капітал. 
Братів уже моїх піймали, 
А там, а там мене візьмуть. 
Братів в кайдани закували 
Мене візьмуть — в кайдани закують 
Немов та буря — ураган 
Хати і хліви скрізь розкриває. 
Тут стража люта, стража 
П'яна мене нещасного шукає. 
Я чую в бідній Яструбенні 
Ой, єсть сирітського плачу; 
То плачуть сім'ї угнетених 
То плачуть сироти з жалю.
Ось що таке Яструбенне. 
Ось що за люди — яструбенці!

