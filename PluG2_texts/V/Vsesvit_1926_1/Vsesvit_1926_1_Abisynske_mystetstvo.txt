АБІСИНСЬКЕ МИСТЕЦТВО.
1925 року в Берлині відбулась «вільна од журі» мистецька виставка.
На цій виставці, поруч з роботами європейських митців, було виставлено колекцію абіссинських картин, що кидалася у вічі своєю яскравістю.
Картини Абісинські за короткий час перебування в Европі набули великої популярности.
Не багато художників Африканської гірної країни залишились вірними старій школі живопису на півночі Абісинії.
Тут з давніх-давен збереглися до нашого часу відомі правила живописи, що залишилися не без італійського впливу.
Зміст картин Абісинських більш ніж де-инде відображає життя, історію, побут своєї країни.
Видатні особи, сцени історичного життя, сімейного, малюнки війни, полювання. Ландшафти тут зустрічаються дуже рідко.

