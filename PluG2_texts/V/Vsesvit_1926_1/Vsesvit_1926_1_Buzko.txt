Експедиція ВУФКУ на Кавказ.
Я АЖ ПІДСКОЧИВ... (Грубий розпис шляхів СРСР на літо 1925 р. впав додолу, лишивши в моїй руці обгортку). Штовханув Фауста, що мирно спав під гуркіт колес:
- Бачиш? — тикнув я йому під ніс одірвану обгортку. Бачу!..
Ще-б пак не бачити! Від Владикавказу до Тифлісу грубою смугою відзначено автомобільне сполучення і з боку - дражливо —  40 годин зберігається!.. Це ми сьогодня-б уже були в Тифлісі, а взавтра — перший знімочний день... Певна річ, — підтвердив Фауст. — Я-ж тобі ще в Ростові казав... Невже?! Як-же я не звернув уваги?..
Фауст тільки знизив плечима. Та якого-ж біса нам не сказали цього в Одесі, на фабриці, коли так спішно, навздогін експедиції, нас у дальню путь виряджали? Ще виразніш знизились Фаустові плечі.
Зробили консиліум із кондукторами. Виявилось, що з Гудермеса можна повернути назад на Владикавказ і все-ж зберегти хоч 12 годин. Тільки от у Гудермесі треба аж 10 годин чекати на поїзд. Проте там — 5 верств до Терека: можна скупатись, а 3 верстви до дегестанського аула, де певне духан є...
Я ще хитався: Баку... море... А головне: давно ще мені оповідали, —  в Баку вузенькі глухі вулички, де будинки мають ґратчасті віконця аж на другому поверсі, бо злодії вуличками тими шалаються. Зустрінуть — кинджалом приколють. Цікаво!..
Я навіть пригадав, що про це саме я й мріяв, коли Фауст у Ростові радив їхати на Владикавказ. Не бачити Баку?!.
Знаєте що? - агітував я гаряче через хвилину Фауста. — Ми підемо в аул, знайдемо духана, нап'ємся, почнем сварку, а дегестанці народ запальний: вихоплять свої кинджали й поріжуть нас, як поросят... Це-ж цікаво!..
І ми почали пакувати речі, бо в вікно вагону вже блиснув Терек.
У Гудермесі пристроїли в ДПУ речі й рушили за пригодами. Виявилось, що до Терека значно ближче, ніж гадали. Але яке-ж то було розчарування, коли ми, розпарені дегестанською спекою, роздумливо спи г ішлись на високому березі; внизу з великим зусіллям перевалювалась через каміння скупо розчинена водою глина, заміняючи собою те, що ми звикли називати річкою.
Фауст уже пропонував повернути назад до станції: там, принаймні, холодок і попоїсти можна... Я гаряче запротестував: так ураз зректись усіх мрій?! Хоча-б скупаємось: по той бік Терека є сірчане джерело, — казали на станції.
Побачили залізничий місток — пішли. Але дегестанець-вартовий на всі наші запевнення, що ми зовсім не маємо намірів зірвати місток і взагалі радвладі не вороги, відповідав уперто й одноманітно:
Пропуск! Тебя не видаль — не знай... 
Якийсь пройдисвіта, що зійшов зі сторінок оповідань Горкого й, забрівши до Дегестану в бідний аул коло ст. Гудермес, теж прагнув заповітного того берега Терека, порадив нам пошукати броду. Запитали трьох дегестаночок, що горобчиками причаїлись на черешні, позираючи на нас черешнями-очами. Вони мовчки показали нам на аул. 
Не знаю, що це значило, але ми пішли берегом до купи плескуватих земленок на розлогому горбку й сіли там, де дорога ховалась під Терек і вилазила на тому боці. Пройдисвіта скинув частину одежи, непристойну з дрібно-буржуазної точки зору, й через 10 хвилин сховав, уже на тому боці, в тій самій частині одежи всі наші надії на купання: стало очевидно, що скупавшись у сірчаному джерелові, треба неодмінно перенести його з собою на цей бік, щоб, після броду, дві години змивати з себе багно.
Фауст знов рванувся до станції, але я спинив його: на тому боці, галасливо стрекочучи, підійшли до річки дегестанки й разом з ними — кавказька гарба, запряжена коровами...
Що-ж! Пошукаймо духану,  — зітхнув я, побачивши, що дегестанки не пішли бродом, а налізли в гарбу і, з вереском та зойками, поїхали через брід.
І ми пішли до мечети, що випиналась на горбочку з купи дерев, бо-ж — ясна річ! де церква, там і шинок.
Очевидно, Алах і Магомет, пророк його, зачарували гадючки - вулиці, що крутились на всі боки, ніяк не підпускаючи нас до вежи, що з неї муедан кличе вірних на молитву. Здоровенні на маленьких двориках перед землянками зі східною меланхолією позирали на нас, але їм було так само байдуже до нас, чужинців, як і їхнім хазяям, що навіть не обертались на нас, коли ми в двох кроках од них проходили... Хоч-би тобі один кинджалом копирснув!.. Де-ж поділась вайовничість Кавказу?!. Нарешті ми вирішили удатись до найкращого провідника, що його має кожна людина в свойому роті.
- Де духан? Духан де?.. На базарі!  — відповів стрункий дегестанець, поклавши руку на кинджал (тільки й всього). 
Довго ми ще блукали, поки я не згадав, що вівці головна торгівля краю, й рішуче потяг за собою стомленого Фауста до купи обор на порожній площі. Серед них притулилась халупа. Духан! зрадів я. Увійшли в халупу й скам'яніли:
Крізь одчинені двері напівтемної комори ми побачили ЗЛОДІЯ що, сівши верхи на духанщика, стиснув колінами його топову й уже тримав кинджал коло його горла.
- Чего тебе нужно? — прохрипіло горл що з .... нього ось-ось хлисне струмінь крови. Ми мовчали. Хто-ж міг гадати, що це — до нас, ане до того, в чиїх руках  — життя?!. Чего молчиш? Іди к....  — привітав нас хазяїн, замісць відомого мусульманського.
Тоді ми відповіли, що нам треба вина. Хазяїн заспокоївся й знов кинджал почав поратись коло його горла.
Тільки після закінчення цієї оригінальної дагестанської парикмахерської операції хазяїн дав нам бажаного вина, таємниче посадовивши нас у темний закуток. Певне для того, щоб ми не бачили кольору того кислого квасу, що випивши його, ми осовіли й поспішили вернутись на станцію, бо вже навіть я втратив надії на цікаві кинджальні пригоди в Гудєрмесі. Так невдало закінчився наш перший день на терені Кавказу.
29. V. 25. 
Гори!.. Як тільки лихтарі Грізного — діяманти на синьому оксамиті світанку промайнули повз шкло вагону в далеч, що її перебіг поїзд, — здаля глянули гори, з рожевої емалі над синім кришталем долин: вони вже вітались із далекими проміннями сходу, а повз вікно ще бігла ніч... Я збудив Фауста. Ми вдвох притулились до вікна... Яка краса! — сказав він стиха.
Я йому нагадав, як ще коло Мінеральних Бел, привітав нас уранц далекий двохверхий Ельбрус.
Сонячний Біслан — і поїзд поліз у гору, тяжко дмухаючи 1000 метрів підйому здається на 50 верств. Назустріч біг струмінь. Те, що його вода була прозора й сива від холоду, хоч поруч лежав спечений сонцем порох, що цей струмінь із гір  — із тих гір, що, пишаючись у сяйві сонця найближались до нас трьома виразними пасмами: зеленою внизу, синьою вище й мрійно-білою вгорі...
Я не буду з'ясовувати: ліс, голі скелі, глетчери... Обіруч залізниці пишалася ; буйна рослина долина, родючі ниви, веселі сади і...
Квіти, квіти! — дзвеніли діточі голоси на останній перед Владикавказом станції, забув її назву — відомий осередок культури квітів.
- Чоловік! покликала торговця квітками струнка осетинка із сусіднього купе і до самого Владикавказу я вже не знав, куди мені дивитись чи на гори, що насувалися усе ближче, горді й прекрасні, чи на цю доньку їхню...
Вона не була гарна, донька гір у сусідньому купе. Але ще ніколи в житті я не бачив стільки гордости в руках стрункого породистого тіла й стільки промінястого сонця в жвавих і одночасно величаво спокійних очах...
І коли потім я наробив цілий скандал у ВУФК'інських колах, змінивши сценарій вставкою цілого складного епізода, де героїня — черкешенка, то винувата оця осетинка в сусідньому купе. Ще одесити казали, ніби я закохався в якусь грузинку й це для неї написав епізод...
Казавши брехню, одесити вгадали: для цієї осетинки (трохи помилились) я писав епізод.
Зручно розсілись ми з Фаустом у авто, дужій машині, що мала за 8 годин перебігти через Дар'яльську тиснину й Хрестовий перевал здається 210 верств. Тільки-но виїхали за місто, як зустрілись із авто, що в ньому їхав режисер Чардинін з оператором Завелевим. Виявилось, що вони виїхали з Тифлісу на розвідку, шукаючи місць для знимків.
Я підбіг до їхнього авто. «Милейший» (ну, як сказати вкраїнською мовою!) Петро Іванович (Чардинін) екзальтовано белькотав (у духані ночували!) про красоти Кавказу і.. не міг нічого сказати, бо-ж духан... яхідна річ! — їзжайте самі — подивитесь! — махнув він безсило рукою. Я вернув у свій авто і ми... поїхали?
Еге-ж! Спробуйте поїхати отак, як ми, мавши шофером одчайдушного горця і ви тоді теж запитаєте: їзда це чи біс його знає що?!.
Стрілою, одним духом пролетіли долину й дзигою закрутилось авто по дорозі-гадюці, що звивами тулилась попід скелями... Чули?  — «Пронеси господи - . Скеля, мовляв, таке: над шляхом нахилилась, ось-ось упаде. Спитайте, кого схочете: тих скель не одна, а всі вони-пронеси господи!.. Мойому й Фаустовому захопленню не було кінця. Ви уявіть собі: буквально висить над вами такий каменюга, що впаде — чи буде хоч мокро від вас, вашого авто, й то сумнів бере! Або повороти такі круті, що аж шини шарудять, дорога — коли стрічаємось із гарбами, вони стоять, поки їх обминем...
Набігали аули, — тут ще з'європеізовані: черепичні дахи, але вже східні галері і круг усієї саклі. Струнко стояли на горбках грузинсько-готичні церковки, ніби іграшки здаля. Звірем стрибав по камнях сивий Терек... Тіло скоро втратило орієнтацію рівня, авто все біг на гору, а здавалось рівно, й тому ніби Терек із камня на камень стрибав не вниз, а вгору й це робило казкою красу дорогу.
Пролетіли тихі міс точки Лара, Казбек... Сивий велетень ледве-ледве курив на шпилі снігом, ніби люлькою, старий, пихкав.. Гори, ставили ніби нижчі то ми вже піднялися високо. Ми вже почали горнутись у ковдри, а годину перед тим розхристали від спеки сорочки. Сніги збігали все нижче І... авто побіг між сніговими сувіями, що метри два заввишки стали обіруч...
 — Диви! — раптом скрикнув Фауст. Я глянув: струмінь у щилині біг уже не проти, а навипередки з нами: це був Хрестовий перевал... Холод і вогкість тунелі. Повітря зими із подихом снігу й криш, — таке дивне після спеки лише ДНІ годині перед тим.
Дорога вилась понад прирвою. Аули внизу здавались цятками. Шофер розповів, що за кільки день перед тим подне авто зірвалось на повороті. Довго шукали хоч будь якого ознаку катастрофи — нічого не знайшли, — ані трісочки!..
... І загомоніла Арачва. На круті гори дерлися розлогі тіняві буки, дмухаючи на нас теплим півдерним затінком. Дрімали в солодкій стомі південної спеки пишні садки аулів...
Пасанаур!. Ви чуєте в цьому слові ніжне шепотіння б нового лісу на крутому схилі, що задивився на сірі сак. і місточка, намагаючись глянути на них із пташиного льоту?
Вже сутеніло, коли майнув Мцхет і блиснули ясні вогні Тифлісу...
... І ми в м. Казбеку. Як на лихо — сльота й дощ. Вітер жене сиві хмари, що морочно й сурово поливають величні шпилі...
Наші грузини добувають вина (хіба-ж може грузин без нього?) і у нас — вечірка Мене вибирають томадою (старостою). Перед кожною чаркою — промова. Я бідний, маю відповідати на кожну. Вже говорилось про те, що ось тепер для счасливої Грузії нарешті настав час для вільного розвитку її багатої старовиної культури; говорилось про Шоту Руставелі й Тараса Шевченка. Встиг я, відповідаючи, розповісти про нашу революційну писменність. Встигли промовці виявити не аби яке знання історії України - безперечно краще за знан я її з боку 999% інтелігенції на Україні... А промови все лються. Спочатку грузинською мовою, я слухаю її звуки й розумію, що вона гори й гірські струмені, що стрибають по скелях, потім їх мені й Фаусту перекладають...
13. V. 25. 
Сіо ... Не той, що ви думаєте, а великий аул, що в ньому ми ставимо напад на кавказців російського війська. По вуличках мчать гостроверхі ківера миколаївськах драгунів На команду режисера запалюють по-за саклями солому, облиту гасом: інсценізується пожежу...
Над аулом середньовічна чотирьох кутня зубчаста вежа. Колись у цю вежу горці ховались од нападу ворогів. У завтра буде атака на неї миколаївської піхоти. А може й сьогодня, бо вона он стоїть у своїх куцих мундирах і білих довгих штанях. Завтра з веж сусідніх аулів кавказці старовиними вогневими сигналами віщатимуть наближення ворога. 
Горці, здаля, трохи не за півверстви з цікавістью стежить за спектаклем. Вони це бачить уперше в житті, але ніхто не підходить до апарату й галас серед них здіймається, коли один хлопчисько, як горобчик, пурхнув на поле зору оператора. їм указали, що заважати праці не можна..
Я згадую як публіка в Одесі підчас знімків перекидає нам апарати; як у Винниці викликали пожежну команду, щоб розігнати навтоп, що рішуче не хотів нам дозволити працю і йду до «дикунів». Руки їхні спрацьовані, обличчя обвіяні вітром, спалені Сонцем, змарніли від злиднів. 
Щеб пак: попали в оті-о отари на крутих скелях та поори оті-о клаптики хлібородньої землі, що залатали сірими латками зелені кручі... Вільно-руч півдня будем на ті верховини дертися, а вона якось обробляють ці орлячі гнізда — нивки. Але очі в них промінясті й привітні, бо ж ми знимаємо їхній Кавказ, що картинами безсмертної поеми розповісти, як їхні діди боролись за свого волю. Вони про це знають і тому так обережно ставляться до нашої праці...
Праворуч холодом віє з долини Чорної. Там живуть хевсури. Хевсури - нащадки хрестоносців, що пробились із Палестини на Кавказ. У них і досі шоломи й кольчуги й довгі мечі з хрестом-держаком. Нам хотілося б поїхати знимати їхні аули, але уряд Груз. С. Р. Р. просив нас цього не робити. Справа в тому, щі з нами  — військо, що прийшло з Тифлісу для знимків. А ще й досі хевсури до себе збройних не підпускають. Зараз же стріляють і йдуть геть у гори. Уряд почав саме з ними порозуміватись, але... Мені відповіли, що надто багато націй на Кавказі: не встигнеш на всіх подбати. А я відповів, що через те мабуть, скажім, хевсури й пострілюють собі по горах, бо вже тоді знав про це...
Що-ж! Там ще 1922 рік!.. ...І мені так тягне оселитись на кільки років тут, серед гір: поширювати абетки, що, певне через рік будуть; станути гірським учителем, вивчивши місцеві мови: записувати чудові гірські легенди та описувати гірське життя і... перекладати на ці мови письменні здобутки революції.
Тук, тук... Стукотить різбяний коваль у печері з електричного світла серед ставу чорного лаку, що над ним нахилились незримі маси дерев. Над ковалем сузір'ям кольорових лямпок серп і молот... Славетний «трек» у Владикавказі, де ще недавно білі пані, дзвін і строг дзвін бокалів тонкого шкла з дорогим вином — екзотична музика... 
А тепер Привітно світить простенька кав'ярня «Церабкоопу», поруч — будинок: куток Леніна, далі — читальня... Тов. Панасе! Замовте нарзану, мелодійно заучить мені знов (після місяця розлуки з У.С.РР.) голос учительки екскурсантки коло столику поруч. Членам профспілок — 10 к.  — на касі входу до треку... 
Тук, тук... -різбяний коваль. 
Тук, тук... — мої думки: Сумно... Знов у долину. .. О, які-ж тмині, які невиразні очі мешканців долини. Ніби в них навіки станув —  застиг долинний туман... 
Колиска людскости безумовно узгір'я. Через те-стільки Синця в очах Горців стільки життя й стрункої рухливости в їхніх тілах. А в долині  —  виродження. І я згадав очі людей в західній Европі: туман і чад Сірий, задушливий дим. Майбутнє людскости  — на сході, де ще стільки синця в очах, стільки сонячної енергії в руках... і Знов у долину, де давить повітря, де — тяжкі тумани, де  — нема_сонця в очах...
