Скиба життя.
1. Різдво чи У-Пей-Фу?
Шефи з цукроварні збирались в підшефне село:
Ну здається, все взяли, що треба. Літератури досить, доповіді готові, хоч зараз виступай. Товаришу Гичка, як там у тебе Китайські справи?
У мене? Ого! Три тижні центральні газети читав. Спочатку було важко, — неначе в голові не мозок, а якась тобі дифузія .. Тепер все сало на своє місце: Чжан-Цзо-Лін, У-Пей-Фу, Го- Сун-Лін, Фин-Ю-Сян і...
Гичку перебив секретар ком'осередку: Так оце-ж вона й є дифузія. У нас на порядкові денному антирелігійна пропаганда, бо ми-ж до них приїдемо коли? На перший день Різдва! На бісового-ж батька з Фин-Ю-Сяном лізеш?...
Завкультвідділом прожогом вскочив до кімнати й закричав: Коні вже годину стоять, а у вас дискусія!..
Плюнте на У-Пей-Фу, їдьмо!.. Ображений Гичка спитав, не звертаючись ні до кого: Так мені, значить, лишатись? Три тижні про Китай читав! Що-дня... Скільки праці пропало!.. Ех!.. Знавця китайських справ заспокоїли: Не плач, братішка, поїдеш з нами, тільки говори там не більше як годину. Треба-ж і підшефних пожаліти.
2. Ленін і «Троєручиця». 
На село шефи приїхали саме тоді, як по хатах починали вже пити по чарці. Але народ був ще в нормальному стані: голова сільради запевнив гостей, що на вечір зберуться всі до Сельбудинку; секретар комнезаму запросив — поки там-що до себе.
У незаможника в хаті шефи побачили перші ознаки боротьби двох світів: на покутті, вбраний червоною стрічкою, висів портрет Леніна, а проти нього — божа матінка «Троєручиця". Темний, замурзаний образ дивився на Леніна похмуро, а Ленін щулився й посміхався, очевидно, з третьої руки. Бо де-ж, справді, видано щоб у жінки (хоч-би й святого походження), була третя рука? Та й для чого їй третя рука, коли вона й двома нічого не робить.
3. Розходження планів з календарями  
- А чому це вашої жінки не видно? Секретар комнезаму сказав: Ет!.. — і махнув рукою. Гості не зрозуміли і він пояснив: До своїх батьків пішла. У них тепер ще пилипівка, а я празникую. , А це-ж як? - це визнає нового календаря. Ну, що ти їй зробиш? Каже: як люди, так і я до Різдва ще два тижні, а ти, надумав святкувати. Та я-ж, кажу, не святкую, — це так собі, три дні відпочинку.. А вона це не відпочинок, а турецька мода!.. Ви вже, прошу, звиняйте — несознательность! А жінвідділ у вас є? Жінок у нас чимало, а щоб з них який відділ був, так цього не видать. З району, знаєте, організаторка Двічі на рік заглядає. По тих... як вони.. по терезах відкатає, та й ходу в район.
Секретар осередку догадався: По терезах. Мабуть, по тезах? Еге-ж! Я й кажу —  по тезах. Ми вже до неї приступали: частіше, кажемо, до нас, бо темнота, самі-ж бачите! А вона теж свою рацію має: я, каже, на 16 сіл одна, коли-ж частіше? Та ще треба в районі плани роботи складати...
Незаможник хвилинку помовчав і сумно додав: А через ці плани у мене жінка радянського календаря не визнає. От, коли-б їх ближче до нашого життя присунути! Тоді напевне, проти Леніна був-би тут Петровський, цю «Троєручицю» — на горище, або на розпал...
4. Гичка рішуче одмовляється Секретар осередку й зав. культвідділом враз повиймали блокноти й довго щось писали. «Завком» нічого не писав і тільки мугикнув: М-м-да!.. А тов. Гичка, заводський коваль, кандидат у партію з Ленінського набору, пройшовся по хаті й раптом закричав: Товариші! Я в Сельбуді про біжучий мент не буду! говоритити! Про Китай теж не буду! Цур їм усім: і У-Пей Фу й Чжан-Цзо-Ліну й Фин-Ю-Сяну!.. Я— знаєте, що? Скажу селянам про те, скільки ми в цьому році випускаємо цукру на нашій цукроварні. А більше ні слова! Решту — ви.
5. П’ять рядків газетного корпусу 
«Виступ шефів на антирелігійній вечірці в Сельбудинку підшефного села пройшов з великим успіхом».
