Дощ.
Син неба — хай його ім'я переживе всесвіт — імператор Лі-О-А стояв біля вікна свого порцелянового палацу. Він був ще молодий, а через це добрий. Серед розкошів та блиску, він не переставав думати про бідних та нещасливих. Йшов дощ. Лив струмками. Плакало небо, лили за небом сльози дерева та квітки. Сум стиснув серце імператора і він вигукнув:
- Погано тим, хто у дощ не має навіть капелюха! — і, звернувшись до свого камергера, сказав:
- Я хотів-би знати, скільки таких не,щасливих у моєму Пекині.
- Світе сонця! відповів, падаючи на коліна і схиливши голову, Тзунг Хі-Тзанг,  — хіба є що небудь неможливе для царя? Ще до заходу сонця ти будеш знати, батьку зірниці, те, що ти хочеш.
Імператор милостиво посміхнувся, а Тзунг-Хі-Тзанг побіг так швидко, як тільки міг, по першого міністра Сан-Чі-Сану.
Він прибіг, ледве переводячи дух, і нашвидко не встиг навіть віддати всіх почестей, що належали першому міністрові. Радість всесвіту, наш всемилостивий володар, — задихуючись промовив він, — страшенно турбується. Його непокоять ті, що ходять у дощ без капелюха у нашому Пекині, і він хоче знати сьогодня-ж, скільки їх числом.
- Так, є таки ледарів, - відповів Сан-Чі-Сан, — а тим часом... І він наказав покликати Пай-Хі-Во, начальника міста.
Погані новини із палацу, — сказав він, коли Пай-Хі-Во схилив голову до землі на знак уваги,- владика нашого життя помітив непорядки. Як? — із жахом скрикнув Пай-Хі-Во, — хіба ке існує прекрасного садку, що закриває палац від Пекіну?
Та вже не знаю, як це скоїлось, відповів Сан-Чі-Сан, але його величність страшенно турбують мерзотники, що ходять у дощ без капелюха. Він бажає знати сьогодня - ж, скільки такого народу у Пекині. Розпорядись. 
Покликати до мене зараз-же того старого собаку Хуар-Дзунга! - кричав через хвилину Пай - Хі - Во своїм підлеглим. І коли начальник охорони міста, білий від жаху, тремтячи, повалився йому до ніг, мандарин вилив на його голову цілий водоспад прокльонів.

- Ледацюго! Падлюко! Паскудний зраднику! Ти хочеш, мабуть, щоб нас всіх розпиляли по половині разом із тобою?
- Поясни мені причину твого гніву, — тіпаючись у ногах мандарина молив Хуар-Дзунг, щоб я міг зрозуміти ті втішні слова, що ти мені говориш. Инакше боюсь, я не зрозумію мови твоєї пресвітлої мудрости.
- Старий собако, якому слід було-б стерегти табунець свиней, а не саме велике місто в світі... Сам володар Китаю звернув увагу, що у тебе в місті розгордіяш, — по вулицях шалається паскудна голота, що навіть у дощ не має капелюха. Щоб мені до вечора ти дав знати, скільки їх ще залишилося в Пекині.
- Все буде виконане достеменно, - відповів, три рази вдаряючи лобом об підлогу, Хуар-Дзунг, та, в мент він уже кричав та топотів ногами на вартових, що були зібрані громом гонгу.
Ледарі, з яких я повішу половину лише для того, аби останніх спекти на вуглях. Так он як ви дивитесь за містом. У вас у дощ ходять на вулицях без капелюхів. Щоб через годину було переловлено всіх у кого немає капелюха навіть з комишу.
Вартові взялись за ретельне виконання наказу  — і протягом часу по вулицях Пекину йшло справжнє полювання.
- Тримай його. Лови!  — кричали вартові, ганяючи за людьми, що не мали капелюхів. 
Вони тягли їх з-за тинів, з під воріт, із будинків, куди ті ховались як пацюки, що рятувались від кухаря, який намагавсь зробити з них рагу.
І через годину без однії хвилини всі, хто в Пекині не мав капелюхів, стояли у дворі в'язниці. Скільки їх? — спитав Хуар-Дзунг. І через пів години 20.877 китайців без голів лежали покотом у дворі в'язниці.
А 20.877 голів були настромлені на 20.877 тичок та розносились по місту на науку народові. Хуар-Дзунг пішов із доповіддю до Пай-Хі-Во. Пай-Хі Во до Сан-Чі-Сану. Сан-Чі-Сан дав знати Тзунг-Хі- Гзангу.
Надійшов вечір. Дощ ущух. Вітрець перебігав по деревах, і дощ із діямантів летів з листя на пахучі квітки, що іскрились та горіли у сонячному проміні.
З фарб та пахощів було утворено весь садок — і син неба Лі-О-А стояв біля вікна свого порцелянового палацу, милуючись чудовою картиною.
Але молодий і добрий, він і під цю хвилину не забував про нещасливих.
 — До речи, — сказав він звертаючись до Тзунг-Хі-Тзанга — ти хотів мені довідатись скільки народу в Пекині не має навіть капелюха, щоб покрити голову підчас дощу. Бажання володарю всесвіту виконане його покірними слугами, —  низко уклоняючись, відповів Тзунг-Хі-Тзанг.
Скільки-ж їх. Гляди говори тільки правду. - По всьому Китаю немає жадного китайця, що не мав-би капелюха аби прикрити голову підчас дощу. Заприсягаюсь, що я говорю лише правду, і Тзунг-Хі-Тзанг звів руки до гори та схилив голову на знак присяги. Обличчя доброго імператора осяяла щаслива і радісна усмішка.
Щасливе місто! Щаслива країна! — вигукнув він,-і який щасливий Я, що під моїм володін ям так благоденствує народ. І бачучи щастя імператора, всі у палаці зацвіли щасливою посмішкою. А Сан-Чі-Сан, Пай-Хі-Во та Хуар-Дзунг одержали по орденові Золотого Дракону за батьківське опікування Пекинським народом ... 
