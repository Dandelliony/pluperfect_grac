Саід-Алі онук Ахунбая Огли.
Ну розкажи Саід-Алі, ну, нехай твої слова розбіжаться між людьми як отари в степу. А то намозолила нутро злоба нечиста, мов погляд невірного в очі ханим. Протягли струну свого голоса до вух людей – нехай і вони голосно скажуть про тебе.
Слухайте, слухайте…
Здається Саід-Алі, що так шепоче до нього рожевими губами захід. Що ондечки моргає йому листом айланту. А скоро срібним чаяном виповзе на небо місяць поміж зорь. Скоро буде повня. Місяць скаже Саід-Алі, що він згорбився й посивів, і лице його в злобі буває біліше за чалму.
В чайхоні сидить четверо, підібгавши тонкі ноги в м’яких ічигах – Саід-Алі найповажніший. Але що він їм скаже? Нехай їхні вуха цього не чують!
Розірвавши думки, Саід-Алі передав піялу з чаєм своєму сусідові. Звідкілясь долетів вітер і пил м’яким медом розплескався в золоті проміння.
День вже скоро розсиплеться в тінях. А ніч здавить у задушливі пазури думок голову Саід-Алі. Ізсоталося терпіння його думками. П’ять раз по десять пережив він весен, а далі?
Повернув до нього голову Супе. Лице в нього іржаве від сонця, сказав: 
- Алах не думає, бо він мудрий, а Саід-Алі думає, бо хоче бути мудрим. Тільки камінь не думає, бо камінь – мертвий. Правду я сказав?
Саід-Алі дивиться в стіну і нічого не бачить. Бо він бачить малинові шовкові лозим і брови, як крила карлигача – це його Таджи-хон, що хотів він із нею жити. Подивився: 
 - Не правда. Не чуєш , як барс приминає траву, а чуєш як байугли кричить на горе. О ей ака, яман!
Саід-Алі говорить тихо – слова падають на цяцькований килим, а може ховаються в закутки. Він говорить, що в нього предки родичі ханів – Палавач Ахун-бай-Огли чого стоє!  А тепер його син Турсук пішов туди до них, ходить з невірними і записав я у їхню нову віру, що проти Алаха йде. Ту віру зовуть – Комсомол. І син покинув батька, бо все сварилися.потім узнав Турсук, що мати його хвора і, що Саід-Алі її виганяє і хоче взяти собі маленьку Таджи-хон. Вже калим за неї не дав.
- І син, син поклявся, що приведе суд і мене будуть судить, що я беру хотн дев’яти весен за калим і, що виганяю стару Кагамат. О ей, худо ей!
Хрипло чіплялися звуки в горлі Саід-Алі. Затремтіли губи під вітром зневаги. Хутко підвівся:
- Хаір інди…
- Хаір…
Ічиги м’яко торкаються за землю і халат звіває пил. Поспішає додому. Перевалюючись іде Саід-Алі, легко мов збирається почати танок. Він глянув на небо, а там виліз місяць зелений і мутний. Сказав місяць соромливо:
- Слухайте, слухайте. Саід-Алі, що торгує на базарі розмаїтими шовками, йде, повісивши голову, як побитий пес. А в нього у дворі під коренем старої чинари закопано золото, багато золота…
Місяць вишкирив мертві ясна, а Саід-Алі, глянувши на нього гнівливо, плюнів.
ІІ.
Весело любляться горлички в густих вітах інжиру. Пестить сонце промінням збитий глинистий шлях. В густі хащі біжать звірі і там в радості плодять дітей.
А Саід-Алі увечері додому приходить з гнівом запечений під повіками. Переступив поріг. У хотн Керамат під бровами загорівся ляк. Вона здушуючи стогін, встала з килиму і запобігливо піднесла мужу халат, щоб накинуть йому на плечі. У неї хвороба рознесла живіт і зробила лице зеленим і нерухомим, закам'янілим. Ось третя повня, як ця хвороба заклякла на її лиці. Не один табіп брався її лікувати, та раз один побувши більше не приходив. І Керамат лежить у кутку, а біля неї сидить дочка Фазин, п'яти весен, що народилася в щасливий рік Корови.
Карамат хотіла накинути халат на плечі Саід-Алі, але він круто повернувся… глянув... Застигли рухи хотн , зупинилися в повітрі і руки впали до колін. Саід-Алі хутко розмахнувся і вдарив Керамат по голові. Вона застогнавши, хитаючись одлетіла в куток і впала на подушку... Але хіба дозволить він їй стогнати! Хто сміє без його дозволу подавати голос?..
Кроки провалюються в килим. Саід-Алі підійшов хутко вдарити жінку, ногою... Вона оплела його запилену ногу руками і слізно почала цілувати и піднімаючи очі, щоб заглянути йому під брови. Нога піднялася і з силою вдарила її в плече. Тоді Керамат замовкла, а Фазин сховала голову їй в подол і хлипала. Уб'ю, а ти від мене підеш!..
Потім поволі прослав джойнамаз, повернув лице за схід і зашепотів намаз.
Вечір терпкий і п'янючий, як молоко кобили. А ще попереду ніч .. Саід-Алі вийшов на айван, а з-за тополі сміється до нього Турсук. Білі виточені зуби і тонкі губи, як квіти оноргуля гаряче-червоні. Слухати сміх, розмову сина все одно, що гроші за крам одержувати чистим, дзвінким золотом. Зараз він там на заводі, де масло б'ють, там збираються сьогодні і Турсук буває. Мого б можна дати, щоб повернути його до Алаха і щоб він торгував разом з батьком!.. 
Темний халат на плечіх, чалму скинув, лише тонкий тюбей прилип до потилиці і хряпнула хвіртка, зачинилася за Саід-Алі. По вулиці, копирсаючи пил, задумливо продибав ішак, з навантаженим на спині дехканом. Жаби самозакохано співають по своєму пісню кохання. За високими дувалами правовірні сплять люблять своїх жінок, щоб завтра почати день такий, як і сьогодні. Хоча здається дні різнокольорові, як добрий бухарський халат.
Вулички вже зосталися ззаду і на площі освітлений — завод, де б'ють олію з сім'я бавовнини. В бік частина міста орусів галасливо шумить. 
Навколо сараю складено цілі гори тюків бавовни і насіння бавовнини в лантухах: сарай ніби здавлений тюками і в ньому в середині дві стіни закладено ними. Саід-Алі знає, що раніше збиралися вони не тут, але тепер у тому помешканні ремонт. Він як злодій підліз до дерев'яної стіни з дошок. Там є щілина, в яку він і заглядає. 
Біля столу стоїть якийся високий орус і сварячись иншим кулаками викликає їх битися з ним. Та ніхто не виходить, всі сидять мовчки і бояться до нього підійти. Але він ще голосніше почав сваритися, дратувати, тих, що сидять і показувати кулаки, повторюючи якесь чудне слово «протест». 
Говорив ще один орус, а потім Саід-Алі пильніше припав до щілини вийшов сваритися і лаятися Турсук. 
«Бач, він ще міцніший став і плечі ширші»... 
Що говорить він не чути, але теж свариться всім злодіям і збирається їх знищувати. Саід-Алі коле сина очима, пестить і гладить його промінням люблячого батьківського погляду. 
Сховався за тюки, коли виходили всі з сарая через вузенькі двері. Сторож не помітив його і він бачив як Турсук пішов, розповідаючи комусь про злодіїв. Саід-Алі зціпив до болю губи і схопився отерплими руками за тюк, щоб не покликати проклятого ним саМим сина, щоб не проштрикнути груди ножем - комусь з тих, що вкрали в нього Турсука.
Він пішов назад і не помічав ночи, що вплела собі в чорну косу срібне, переливчасте намисто зорь і встромила в зачіску блискучий виточений місяць.
ІІІ. 
Саід-Алі тепер рідко сидить в чайхані, надто мало їсть смачного і жирного плову.
Закутається в халат і нерухомо сидить у крамниці. Приходить додому — навіть забуває бити Керамат, а все ходить, міряє кроками кімнату до півнів. Губи самі шепочуть про ту ганьбу, що зазнав увесь його рід від безглуздя сина-зрадив великих тисячелітніх заповітів Корана. 
Але одного сизого і гарячого вечора, пахучого і задушливого як цвіт джіди, Саід-Алі сказав 
- День не схожий один з одним, рік не схожий... Сонце по-різному світить - і життю немає однакових шляхів. Так говорив колись батькові Турсук. Тепер тільки він побачив, що син правду говорив, що тепер инше життя. Може... Повеселішав навіть Саід-Алі. Підійшов до Керамат і спитав про хворобу. Знівечене хворобою лице, зелене мов налите болючим брудним розчином. намагалося посміхнутися і тільки болізно, по рабському скривилося. Розхвилювалась жінка від здивування так звикла до бійки, а тут... 
...Десь в середині зостався від сина тільки придушений біль. Вже давно, поривається Саід-Алі йти миритися з сином, ледви стримує себе. А після завтрого піде. Велика земля у Алаха, велика любов у серці Саід-Алі. Через це з болем своїм і ганьбою піде батько до сина. І нехай очі його і будуть гострі, як у верблюда в пісках Кара-Кум і нехай уші будуть як у тигра в гущавинах комишів. Чому, чому син не знає його болю пригніченого думами? Але він обніме його, пригорне, нехай син робить як хоче: 
- Піду, після завтрашнього дня піду, тоді як зрізаний місяць скаже, що її проходить ще трицять день щасливого життя. 
Це йде Саід-Алі з базару додому. В голові прозорий туман від їдкого чілімового диму. Голова Саід-Алі похилена від непокою, а разом і з несподіваної радости.
З-за рогу, назустріч вийшов мула Усмаджан Абдукабіїв. Стрункою випещеною постатю мула порівнявся з Саід-Алі.
- Слава Алаху, селям-алейкюм.
- Слава найвищому, алейкюм-селям. 
Білими руками погладив руки, глянув у вічі і сказав мула:
- О ей худо ей... Яман, ака. А сина Турсука ти вже не повернеш, вони і його з'їли... Знаю чого ти сумуєш... Ти-ж мій друг... Саід-Алі поступився крок, а мула говорить:
- Пам'ятай, що вони його з'їли, а там все знають... 
Мула показав на небо, говорив про те, що немає сили тії, що була, бо люди... У мули багато слів гострих.
-  О ей яман…
Махнув рукою і пильно поглянув на скривлене лице Саід-Алі:
- Я знаю, що хоробрий Сад-Алі онук Ахунбая-Огли. Пророк знає, що з ти його брат... чуєш-брат! Пророк, посилаючи на землю Саід-Алі сказав - од вітру не гнись, пилом не розсипайся. Хай твій крок буде широкий, як у верблюда, хай твій розум буде хисткий, як яструб...
Мула Усмаджан Абдукабіїв спітніло-холодною рукою схопив за руку Саід-Алі. Тому здавалось, що йому в руки поклали жабу, але стояв спокійно. Фаркаючи, бризкаючи слиною мула зашепотів:
- Я знаю, що хоробрий ти Саід Алі. Знаю, що в п'яту повню минулого ,о року ти своїм ножем пробив дірки в серцях двох невірних біля мечеті я Мурад-Баша. То було вночі, а другого дня, оруси шукали — хто вбив? Ха-ха- ха ... А пророк записав у книгу... 
- Що?... Ти — знаєш!... 
Саід-Алі копирснув пил ногою, ступнув назад. Зігнувшись, мов збирався стрибнути на мулу, підбіг:
Ти знаєш?.. Мула посміхнувся очима: Не тривожся - бач місяць так зблідив твоє лице, то він вже заходить... Він і в очах у тебе блискає. Коли я знаю — то ніхто не буде більше знати. Я знаю, що зробити з твоїм сином, щоб пророк записав тебе в книгу ще раз, я знаю, що робити з орусами - то вони забрали його в свою віру... снаєщ, де вони збираються — в сараї... дерев'яному, а вогонь любить дерево.
Мула з насолодою дивився, як тремтячими руками Саід-Алі рвав собі груди, ловив повітря і, захарчавши хрипло, спитав: Що робити... щ.?.. Як думає пророк?.. Треба мститися над тими, що з'їли сина, над ними і над Турсуком... Нехай всі знають... так говорить пророк, так робили твої великі предки.
Майнувши полами білого шовкового халату, злодійкувато втягнувши голову в плечі Мула Усмаджан Абдукабіїв провалився в щілині вулиць. Саід-Алі поглянув йому вслід. Розтопилася гаряча зневага й злоба в грудях. Пішов додому і роздратовано, люто бив Кермат, доки її тіло знівечене хворобою не чуло вже кулаків і ніг.
IV. 
Кріз листя старої айви не розсипаються іскри заходу. Карагач задумливо пестить листом високий гляняний дувал. Десь у вітах в-останнє пробуркотів над милою каптар.
Темрява згусла і заховала дерева біля великого арика. Непевним, тремтячим кроком Саід-Алі ще раз зийшов у хату і взяв залізну важку банку.
Нехай він скаже, своїй хати Кермат, куди йде. Вона в хворобі на животі, як змія поповзе, а гукне тям синові: — пробі, тікай. Щоб Турсук-син ховався від батька. Хіба є такий шлях — камінний, страшний для людей, непроходимий, щоб мати ради своєї дитини не пішла по ньому, як по алеї посипаній трояндами? 
Але чоловік не розмовляє з жінкою про свої справи. Жінці і матері лежати в кутку і радіти, коли чоловік погляд важкий зведе на неї. Керамат зібралася в кутку, злякано гасила біль своєї хвороби і пригорнула до себе Фазин. Чомусь мимоволі затремтіли важкі, хворі, брудні повіки і сльози впали на голову дитини. Очі Фазин заходилися жалем і голова сховалася у матері на грудях.
Саід-Алі проминув темні вулички, на руці висіла банка і перехиляла його в той бік. В траві грали цікади на малесенький дзвінкий дутар. Грали вони одноманітну мелодію, бо, мабуть, тільки Ті одну і знають. Тихо дійшов до сарая, де лежать кучі тюків бавовнини і лантухів з насінням. Пріле насіння гостро лоскоче ніздрі. Заглянув у щілину. Людей повно. Турсук щось говорить, а инші слухають.
Місяць поливає білим холодним кумисом світла дошки сарая. Місяць там високо почепився блискучим дзюбом за краєчок неба. Ніч лежить чиста і ніжно тулиться до землі мов нова шовкова поранджа.
Прилип, приріс до щілини Саід-Алі. У нього серце, як мідь, а зараз воно дзвонить і б'ється, бо він бачить свого сина.
Турсук мужньо й уперто рубає повітря рукою. Плечі в нього широкі - дорослого мущини, твердо ноги вросли в діл-мов у верблюда під вагою. Турсук щось вигукнув, йому заплескали в долоні.
А батько хотів поглянути ближче на зціплені губи, погладити рукою волосся. Хоча ось біля нього стоїть банка з гасом. Зараз він з чотирьох кінців поллє, побризкає сарай. Масляне сім'я, тюки і сухі дошки политі гасом спалахнуть...
У Саід-Алі серце дзвенить, як мідний збан. Він ішов сюди кроком легким мов на свято, а банку з гасом ніс замість святкового подарунку... Сарай загориться в мент, бо спека стоїть і він сухий... Голий місяць почав ховатись за листя. Він бачив багато, а не хотів бачить Саід-Алі. Хоча до місяця йти було далеко, більше як п'ять весен кінської ходи, бо до нього ніхто не доходив.
Саід-Алі знов пригнувся до щілини, вигнувся напружмо, мов туркменський джигіт. Турсук говорив ще з більшим запалом, а його слухають, він всіх вчить. Він такий хороший на зріст, гнучкий — лице і груди запалені хоробрістю Хіба в хороброго батька буде не хоробрий син? Барс родить барса, а не шакала. Саід-Алі милується з свого сина. Але він не буде плакати, коли син буде мертвий. Взяв у руки банку з гасом. Бризнув на дощану стіну.
Але враз знову припав до щілини. Хто є красивіший за Турсука, за сина? Саід-Алі почув, що голову ніби розчавили копитом і серце розбили колесом гарби. Нехай ніхто не бачить сліз старого Саід-Алі, онука Ахунбая-Огли!
- О ей, яман..! Батько подумав про те, що говорив йому син Турсу:
«День не схожий один з одним, рік не схожий... Сонце по-різному світить. В життю немає однакових доріг». І заглянула шовкова ніч в очі Саід-Алі і серце замість твердої міди розцвіло квіткою ошангуля-нічної красуні. Закричало голосно щастя в серці, зашепотіли самі уста:
- Болам джан ... бжан болам.
Як вітер обвіває виноград, обгорнула радість сонячна Саід-Алі. Жадібно шепоче ласкаве слово до сина перекинув ногою гас і рвонувся з місця, бігти звідси. Тільки ноги прилипали до землі, не хотіли йти, тікати від щілини від Турсука і вогкі очі хотіли бачити сина. А потім ноги відірвались і понесли Саід-Алі від сарай хутко поміж тюків на дорогу і молода ніч накрила його м'яким шовком темряви. 

