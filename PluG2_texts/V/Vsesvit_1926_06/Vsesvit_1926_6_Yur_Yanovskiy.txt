В листопаді.
З Берліну мій друг привіз спокійні манери великого міста і трошки на сивини на скронях. Його замріяність не виходить за ці межі. І лише хвилинами незрозумілих вечорів його дух буйно розквітає. 
Мій друг думає образами й фарбами. Він не є художником, бо це слово означає безкінечну кількість обріїв. У мого друга один обрій—конкретне думання.
Підходячи до його розчиненого вікна, я здалеку ще бачу, як кінчиком свої фарбовної флейти він грає ясну мелодію на полотні. 
— Заходь!— каже він, розмазуючи фарбу. 
Я заходжу. Кладу вам свій привіт,— бурчить мій друг, проводячи лілову смугу на щоці свого твору,— сідайте собі десь. Я вирішую завдання конкретного фону.
Філозофія мого друга мені ніколи не набридає. Коли смеркається електрика починає красти відблиски фарб. Вони гублять своє лице. їх не можна брати, вони ввечері мінливі, як настрій.
Друг уміє мовчати так, як і оповідати, і його можна поставити за опудало в сояшники, або дати йому між ноги отаманського коня. 
У нього лежить сотні тюбиків фарб. Свій заробіток він залишає в магазині, вишукуючи нових кольорів, і в низький халупці плотника, що робить йому рами до полотен. А потім розказує своє чергове плавання в абстракцію і висипає на стіл безкінечні тюбики. 
— Я такий багатий, як папуга, що має сотні фарб і сотні років перед собою, гойдаючись над затишною бухтою тропічного моря.
Мій друг гладить рукою білу упругість гарно натягнутого полотна — найблизчу могилу всіх фарб.
— Площина—є щось символічне. Оволодіти нею— то найважливіше завдання такого пачкуна, як я.
Простори тектимуть з-під вашої руки, полотно це зробиться цілим світом—тільки розплющите очі тоді, Любима тінь покаже теплість думки, червона радість освітлить вашу мазанину щирістю, усміхнеться синіми очима глибина...
— О, це мені не так легко вдається, потрафити кулею дівчину, або поцілувати копійку. Я мав сказати навпаки, будь ласка!... 
І мій друг оповідає, підібравши під себе одну ногу. Його рука нервово ворушить пальцями на коліні. Я сиджу, передчуваючи конкретне, і мені здається, ніби я бачу свічіння його мозку. Я ніби бачу все наперед, як в листопаді.
... На вулиці він сам, сам як у степу. Листя осени иноді виблискує на світлі останнього проміня й падає, голодний пес звідкільсь меланхолічно жаліється на життя. Тепла рука осени відчувається на купі брудного й вохкого листя. Поміж будинків світиться золотий клен.
Вся вулиця така непривітна. Романтики шукає він на такій вулиці. Журні моменти життя пронизують його, як протяг. Зачиняйте двері, громадянко Ніч!
На синьому просторі пливе вона, зайшовши, і світить вогні. Загориться поперше сім зорь на півночі, закликаючи у невіддоме кіно «Золотого Воза». Дівчина родиться з фарб і тіла. Він знає, що це повинно бути. Бо инакше — нащо фарби на палітрі? 
— А сквер віддихується як кінь, що впав пробігши усі мілі дня. Луна йде підголосками по алеї. 
Він відпочиває на скверові. І мідний роздільний дзвін розноситься вгорі, відраховуючи секунди, надаючи їм незвичайної ваги і значимости. На ясному небі, над людьми суворо точить хрест не своє сяйво, приковуючи погляд. Надзвичайна думка! 
Він уявляє собі живого доктора—гипнотизера. Блискучий тримаючи молоток у руці, доктор монотонно відраховує секунди. Воля схиляється. Пацієнт, сидячи, спить, похитуючись, як повний колос. Храм, неймовірний вгорі. 
— Страшенно дикунська рука підписались на його проекті!..
Людина на скверові думає образами, сягаючи розумовими блисками в нетри цяви. 
І він малює собі на місці храму свій витвір, вільно дихаючи грудьми і відпочиваючи на своєму творінні. 
Це буде дівчина зі снопом, тіло, повне крови і м'язів, здорові груди, що ось ось мають колиснутись від дівоцького руху. Сніп жовтий, важкий символ життя і врожаю на фоні зелени і сині. Дівчина—трохи легкодумна по своїй поганський глибині.
Котиться дзревами шелест і зриває потроху жовту їхню одіж. Серце стугонить. Якась рука завела пружину і закинула ключа в море. Ключа не знайдеш. Тому - користайся кожною осінню, серце!
Десь поливают асфальт. Він блищить в останнім світлі догораючого дня. Ніч іде... 
Він задумливо жує кінчик газети. Він замислився, дослухуючи рештки згасання. Ловить окремі тони завмираючих вулиць. Саме — пора перелому дня на вечір, роботи—на галас вечірній, пустотливі верески і парфюмний дух. 
В такі хвилини стає тихо наче і незвикле до тиші вухо дзвенить снагою, невідомою увагою і срібною чуйністю. 
В такі часи наповнюємо свій разум жаром і піднесенням, золотоносною рудою спостережень. А довгими вечорами і творчими ранками одмиваємо крупинки золота! 
Сніп із пшепиці важкий і пахучий пливе в повітрі. Він хвилюється, як марево, і це вже не сніп, а дівчина. Вона подібна до витвору художника. Синій колір її очей відбиваєтеся на мокрім асфальті. Соняшна країна і степова безмежність випустила її на своїх грудях. За нею побігти хочеться кожному, а мій друг, обігритий синім поглядом, прийняв це за привітну усмішку наступаючого вечора. Він піднівся й пішов за нею поволі, не виймаючи рук із кешенів...
Друг перериває оповідання. Ходить по кімнаті, свистом розгоняючи тіні. Він почав з лірики, з випробовання фарб. Накидав фон до картини й заразом-же залишив у де-яких місцях зайвої фарби. 
Він далі візьме її з тої осінньої самотности, з тої зелені, що він її наляпав без міри на сквер, і з того закинутого в море ключа, що заводить раз на вік людську пружину.
Акорд ще звучить і пливе по кімнаті, щоб улетіти в вікно. Мій друг затягується тютюном і мружить очі. Його мовчання підкреслює думки, як правильно поставлена павза. Він ум'є мовчати так, як і оповідати. Його мовчазна промова утворює романтику й заповнює нею шелест за відчиненим вікном. Оповідання починається непомітно і йде трохи нервово, перебігши за павзу кілька днів.
Двоє військових сидять на лавці в скверові. Мій друг сідає коли них обмірюючи очима храм і пускаючи дим папироси невеличкими хмарами. Він сидить у повний задумі, весь час, правда, скошуючи очі вбік, де синій колір очей буде підходити до нього. 
Далі почалась була розмова, обірвалась і знову потім почалась, нагадуючи хвилі коло беріга. Уже з цього часу мій друг має повний проект того, що він задумав.
Військові зовсім не сперечались, що до можливости проекту. Вони цілком примітивно мислили, сприймаючи химеру як факт і реальність, як далеку фантастику. їхній мозок не відокремлює ще утопії від реальности, як і всякий первісний мозок. Вони посперечались лише за цілість шибок поблизу, як наслідок діла. 
— Що ж,— сказав перший з військових—велетенська дитина з поцілунками чорної віспи,—узорвать не штука! Двацять десяток це коштуватиме. Бо й кому вона тепер потрібна? 
Проект був далекий від дійсности, межував із забороненими гранями розуму І тому сприймався, як накреслена чітко формула. 
Художник пускав далі тютюнові хмари, і хто знає що проходило в його голові? Він ясно і чітко знає своє місце в системі подій. Ясно до болю, навіть коли галюцінації від утоми.
На такому й покінчили, що роботу буде зроблено чесно і зі знанням діла. Другий військовий, молодий, захлинувся враз суворістю. Його непокоїло, як сказав він, те що коло хреста висить антена. Дівчинка якась, граючись, влучила мого друга м'ячем і почервоніла сама як м'яч. Жовта соняшна фарба сідала на лістя дерев з тим. щоби не зникати й ранком.
Довго йшов час. Не один жовтий лист упав на коліна. 
Він напруженно чекав дівчину, ніби вона була йому годинником. Дівчина нарешті пройшла, ступаючи по своїй тіні а мій друг підвівся йти за нею. І дзвін в його серці не вгавав. Цей дзвін чомусь лунав у голові і ніби снувався з очей, як «бабине літо».
На шляху поповся художників друг — писака, що саме доїдав свою пообідішню порцію винограду. Він нишпорив поглядом по верхів'ях дерев, по визерунковій лінії, контурів хмар. Він жагуче шукав тем, не гребуючи нічим.
Писака пішов поруч художника, гризучи нігті. А художник малював словами красу дівчини зі снепом, і слова його горіли. Він не відчував лише всієї банальности писаки.
— Ти не маєш права висаджувати в повітря храмів. 
Зараз же на розі вулиці за сквером стояв шахрай і простягав руку. Це була дитина храму і найзапеклий ворог мого друга. Третій раз він ставав на шляху художникові і третій раз мусив художник змінювати свій маршрут, простуючи до дому.
І на цей раз, почувши «подайте», що кінчалося добрим басом в бороді старця,—мій друг хутко повернув назад і пішов до дому иншим шляхом, навіть не поправщавшися з писакою. Він їшов мовчки, злісно плював у відчинені ворота по дорозі і скинув пальто, понісши його далі в руках. Завше став повертатися друг об одний годині до дому. Він не зустрічав старця, бо вибрав собі инший, шлях, звикнувши й полюбивши його. 
Дівчина подарувала йому вже не одну усмішку, не одержавши від друга ні усмішки ні привіту. Вона була годинником і не мала входу на иншу ролю. Проект церковного вибуху наближався до здійснення. 
Сквер знову віддихувався. як кінь після мілів дня. Листя поволі осипалося з бітів і сідало художникові на капелюх. І дим з папироси вився і припадав до землі, як підстрелений. Мій друг прочитав газету з фейлетоном писаки. Вона лежить коло нього на лавці, засипана листям. Мій друг думає, слідкуючи за фарбами хмар. Так і завжди буває, що банальні люди псують папір. І писака лише переказав своїм штампованим словом розмову з художником. Убогим юмором заквітчав він проект художника. Крізь рядки проглядала самодоволена усмішка пісаки. Ну й хіба він не перл зі своєї низької височини? А збаналена думка — є вже банальність?... Друг замислився, прощаючись зі своїм витвором. Пропливла дівчина, й сніп, важкий сніп, як урожай, і зникло все в прозорім осіннім повітрі. Хвилини минали, як проходять і минають люди. Ще одна доба закінчилась, коли наблизилась дівчина з синім поглядом. Тепер нарешті находив час слушний. Друг підвівся і пішов їй на зустріч, почуваючи, що він не може мов чати, що він мусить щось значиме розповісти. А, підійшовши близько і взявши за плечі, з лагідністю сказав, не пам'ятаючи себе: 
— Ви вже тепер не потрібні.
Дівчина почервоніла і говорила щось неважливе, беззмістовне. Вчувалась за цим усим туга. Туман розвіявся по скверові ще раз, і з ним пішло все—і синій погляд, такий гарячий зблизка. 
Мій друг повернувся до дому. Но скидаючи капелюха, він видушив із тюбика синьої фарби і розтер її. Потім почав заповнювати нею полотно. 
Тут прийшов я — його друг і почитатель. 
— Заходь!— сказав він, розмазуючи фарбу.
І я вислухав його мовчки, слідкуючи за пензлем, яким він підкреслював думки. Стало темно. 
— Думав я, йдучи до дому. Вже мозок розсипався іскрами від ударів крови. Думка сягала в загірню сторону, та заважало таке місто. Захотів я, щоби зникло воно—брудне, з вулицями й електрикою, що краде відблиски фарб. Щоби величне місто—велетень повстало на руїнам. Мілійони вікон щоб обступили мене з боків. На хмарах пливли б електричні літери і меркло б під ними кіно “Золотого Воза”... 
У відчинене вікно кімнати долинуло одне слово—нето його сказав хтось, нето—проспівав жалібною нотою. Мій друг вийшов з кімнати, перервавши розмову. В кімнату входило низьке й тягуче. 
— По-одайтє! Я виглянув у сутінь вулиці. Мені журно стало чогось. Я не розумів мого друга раніш. Я розумію його тепер. Це я—той писака і це я залишив дівчину годинником у чужім вікні. Вона ніколи не наблизиться до мого друга...
(З Берліну він привіз спокійні манери великого міста. Я завжди любитиму його замріяну мудрість і сиаину на скронях). 
Листопад обтрушував з дерев листя. Воно падало повз вікно, шелестіло й одсвічувало жовтим. Замовк раптово голос старця, і все дослухалось ніби до постріла. А може його не було. 
Мій друг зайшов до кімнати згодом, ми сиділи довго мовчки. У відчинене вікно летіли комарі й метелики. Від їхньої присутністи наче дзвеніло саме повітря. 
— Струмок думки від чужої руки мутнішає, і часто краще буває простреліти копійку, ніж поцілувати дівчину.
