БІЛІ ХИЖАКИ
Нині згадується, як щось давно минуле, давно пережите, присипане пилом швидких років революційної боротьби й напруженого будівництва.
Нині повстають спогади боротьби, ті надзвичайні дні відданого героїзму робітників.
Білі в Донбасі, в Краматорській. Вовчі загони кінноти і навіть панцирники послані сюди генералами для придушення робітничого завзяття, на боротьбу з більшовиками-повстанцями.
Свистіли нагаї, вохко падали постріли — десятки, сотні полягли під кулями генеральських наймитів.
Снували по мирних селах та робітничих оселях карні загони „визвольників Росії", прочищуючи собі шлях свистом куль та шомполів, залишаючи за собою ріки крови й сліз та заграви пожеж. Це в останнє мстився розлючений пан над повсталими рабами.
Однак здрігнулася зігнута спина, міцно обхопили гвинтовку мозолисті руки і покотилася навала панів, поміщиків та генералів за Перекоп, надіючись там зупинитися, щоб зібрати свої розгублені сили та знова вдарити на молоду республіку рад.
Тепер, на десяті роковини жовтня, коли ми будуємо нашу Радянську країну, коли шумлять відбудовані заводи, фабрики, коли ми будуємо Дніпрельстан згадуємо дні завзятої боротьби з золотопогонними хижаками.
