ФАБРИКА ЖУРНАЛІВ
З РАННЬОГО ранку до величезної будівлі на березі Темпельгофського каналу під'їзджають міцні вантажні автомобілі й підвозять тонни рулонів паперу. У дворі рулони схоплює рухомий гак і по рейці завозить їх до будинку на причепиий конвеєр і далі — до ротаційних машин.
Ця будівля — нова друкарня одної з значніших видавничих компаній Німеччини — газетного тресту Ульштайна.
Ульштайн уже давно відомий поза межами своєї країни, як видавець помірноправої газети „Фосіше Цайтунг”, або за жартовливим прізвищем „Тітки Фос”. Але не ця газета дала Ульштайнові його достаток, що зараз вже не обраховується сотнями тисяч...
Свій капітал він надбав виданням бульварної газети „Берлінер Моргенпост" (Берлінська Ранкова Пошта), що мав тираж в десять разів більший за „Фссіше Цайтунг", її сестрою „Б. Ц. ам Міттаг“ (Берлінська газета о півдні), а головним чином — „Берлінер Ілюстрірте Цайтунг" ілюстрованого щотижневика, що зараз досягає тиражу коло двох міліонів екземплярів. Коли до цього списку додати ще понеділкову та пару дрібніших газет, з дюжину ріжних журналів, декілька серій ріжноманітніших книжок, міліонів викройок та модних альбомів, то „виробничу програму" видавництва Ульштайна можна вважати за повну.
Ульштайн уже має величезний будинок в газетному кварталі Берліну, але для випуску всіх видань його не вистачило і в нову будівлю передано всю друкарську роботу лише щоденні газети друкується в старому помешканні; там же залишено весь складальний відділ. Завдяки налагоджености транспорту перестоїв у наборі немає. Та й чому б це Ульштайнові мати транспортові трудноші, коли його парк нараховує 114 автомобілів, два моторні човни і, навіть, три аероплани.
Видавництво Ульштайн — велике капіталістичне підприємство, де працює понад 9 тис. чоловік, з них коло З тис. безпосереднього технічого персоналу — складачів, машиністів, друкарів, оправників, фотографів, цинкографів і т. інш. і т. інш. Беручи на увагу високий ступінь механізації нової друкарні й машинізацію складання, таку кількість індустріальних робітників можна вважати за дуже високу, що відповідає фабриці великого маштабу.
Нова друкарня Ульштайна являє собою зразок сучасного раціоналізованого підприємства, побудованого на принципах поділу праці й фордівського використання робітника.
Окремі моменти роботи цієї журнальної фабрики досить цікаві і на них треба зупинитися.
Як я зазначив на початку нарису, рулони паперу на конвеєрі подається до залі ротаційних машин, що міститься на першому поверсі. Листовий папір піднімають вантажними ліфтами до вищих поверх в, де росташовано плескаті друкарські машини ріжних систем.
Взагалі — все підприємство збудовано і машини в ньому розташовано так, щоб якомога скоротити продукційний шлях виробів, щоб продукт починав свій шлях на горішньому поверсі й ступнево переходив підчас обробки до нижнього поверху.
Але тому, що ротаційні машини дуже важкі, їх не можна було встановити на другому поверсі, там міститься експедиція. Ротаційна заля — це перший поверх, і звідси надруковані журнали конвеєром подається до експедиції.
Весь будинок друкарні, що має 7 поверхів на землі і 2 під земле ю досягає 40 метрів височини, вежа при ньому зі своїми 13-тю поверхами 75 метрів заввишки.
На вершечку вежі — величезний, в Німеччині годинник з сьомиметровим циферблатом. Його хвилинна стрілка досягає довжини пасажирського автомобіля.
Вночі цей годинник, що залишив далеко за собою старовинні церковні дзигарі — освітлюється і аероплани, що прибувають до Темпельгофського аеродрому, орієнтуються на його світло.
Верх вежі займає величезний бак з водою — Ульштайн не покладається на подачу води міським водогоном і хоче забезпечити себе від пожежі.
В підповерхах друкарні працює своя електростанція і таким чином фабрика Ульштайна являє собою своєрідну автономну промислову державу, незалежну від роботи міських підприємств.
Весь масивний корпус прорізано сходами й ліфтами. Щоб дати найкращу орієнтацію, кожні сходи пофарбовано в ріжні кольори, так само й ліфти.
Останні також заслуговують уваги: вони беруть зразу 15 людей, і найшвидчий в них проходить до верхнього поверху за 16 секунд. Півтора метри на секунду — більше не дозволяє урядова технічна інспекція.
Ви злітаєте на сьомий поверх і входите до фотографій, де провадиться вся підготовча робота для росташованих нижче травильного й цинкографічного відділів.
Майже в кожній кімнаті, в кожному відділі є якесь нове вдосконалення, новий прилад, що забезпечує швидкість і якість роботи.
Ось фотографічний апарат великого розміру непорушно вмурований у стіну темної кімнати — таким чином фотографові дано можливість безпосередньо в апарату класти платівки до ванни.
Далі видко нову американську контрольну машину, щоб перевіряти розмір кліше й паперу для трьохбарвного друку — таким чином досягається повного і точного налягання всіх кліше одне на одно в процесі друку.
По всіх залях коло входу, висить по шість лямп ріжних кольорів; кожна з них відповідає одній людині з керовничого персоналу друкарні.
Коли треба викликати кого-небудь з них — по всьому будинку враз запалюється кілька десятків „персональної” лямпи і за кілька хвилин потрібна особа в конторі.
З фотографії й травильні кліше передається до одного з друкарських відділів, бо Ульштайн вживає всіх систем друкування від найтоншої фототипії до звичайного „високого” друку.
Біля друкарень міститься власна фарбова фабрика та майстерня для поновлення друкарських валків. Щоб не віддавати на сторону частину своїх прибутків, ці допоміжні підприємства організовано при самій друкарні і вони ощаджують Ульштайнові не одну тисячу марок.
Що-до машин, то серед них найцікавіші в ротаційній залі. Спершу вас зустрічає шости-кольорна, що друкує чотирі кольори з одного боку паперу і 2 кольори з другого, причім сама фальцує 64 сторінки.
Напроти друкується в два кольори журнал,,Угу"(„Пугач“) — з рулонів у півтора метра завширшки. Одним заходом машина друкує 192 сторінки і фальцує їх. Але переважна частина машин друкує „Берлінську
ідюстровану газету" — кожна дає на годину 2.000 примірників по 32 сторінки. Загалом у залі працює 61 ротаційна машина.
Коли журнал „Угу" надруковано, окремі аркуші подається до американської збиральної машини. Вона бере аркуш за аркушем, збирає їх у зшитки, обмазує клеєм і наліплює обкладинку. За годину вона викидає 7.000 журналів по 24 аркуші. Поруч стоїть обрізальна машина з окремим приладдям, що пневматично висмоктує всі обрізки і подає до льоху, де їх пресується в паки.
Продукти роботи всіх відділів друкарні — журнали, книжки, викройки — подається до експедиції. Там їх пакують, і знов на конвеєрах вони виїздять просто до автомобілів.
Характерне явище — по всіх відділах для завідателів збудовано зашклені кабінки, підлога в яких на метр вище від залі. Таким чином „хозяйське око", не рухаючися з місця, стежить за робітниками. Так працює величезна журнальна фабрика, що з'єднує останні завоювання техніки з раціоназованою експлоатацією робітника. Сподіваємося, що поки ми будемо вчитися першій, німецькі робітники знищуть другу і стануть власниками одного з модерніших продуктів капіталістичної Німеччини.
