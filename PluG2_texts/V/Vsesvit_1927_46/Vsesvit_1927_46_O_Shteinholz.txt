Справа „гомеопата" ДІКАРЕВА
НАДЗВИЧАЙНУ увагу трудящих Харківщини притяг до себе судовий процес „лікаря-гомеопата" Дікарева.
Протягом неділі велику авдиторію хемічного корпуса Медичного Інституте було переповнено глядачами.
Справа дійсно надзвичайно цікава. В минулому службовець, людина без певної освіти, Дікарев ще 1919 року відкрив у своїй квартирі на Лермонтівській вулиці № 5 прийом хворих для лікування і незабором полетіла про нього чутка як про „чудесного сцілителя" від усяких хороб.
Щодня десятки, а інколи й сотні пацієнтів, здебільшого неписьменних та неосвічсних селян харківської округи скупчувались біля квартирі „лікаря", тремтяче чекали тієї хвилини, коли вони опиняться перед „таємничим склом", що через нього гомеопат визнавав всі людські хороби і хвилюючись стискували в спітнілих долонях трудові полтиники та карбованці „за візит".
Можливо „плодотворна" робота Дікарева йшла б без усяких перешкод але 1920 року його було притягнено до відповідальности за лікування без відповідного права на це, засуджено на 1 рік позбавлення волі умовно і взято з нього підписку, що практикувати він не буде.
Але пройшов рік, про Дікарева забули, він же не забув, який легкий заробіток приносило йому лікування і... знову почали скупчуватися на Лермонгівській вулиці селяни, знову не зачинялися двері дікарівського „кабінету", і знову стали поширюватися чутки про майже святого лікаря, що був сліпий та німий і сам себе вилікував".
Для підтримання свого „авторитету" Дікарев дотримувався певної святости та таємничости. Весь лікарський кабінет Дікарева було завішано іконами, причому тут же був і маленький аналой. Огляд хорих Дікарев провадив не звичайним шляхом. Коли пацієнт заходив до кабінета, Дікарев хвилини дві роспитував про те, де і що в нього болить, потім витягав лупу (побільшувальне шкло) розглядав око пацієнта і здебільшого погоджувався зі вказівками хорого. Це мало величезне психологічне значіння, бо хорі завжди вважають того лікаря дійсно свідомим, який визнав ті хороби, що на них вони скаржаться. Крім того ані роздягатися, ні показувати те місце на тілі, що болить, не треба було... Була своєрідна механізація: покажи око, одержиш рецепт і „гони монету". На всі ці маніпуляції „лікар" витрачав не більше, чим 3—5 хвилин...
Між іншим, побоюючись можливости нового притягнення до карної відповідальносги, Дікарев умовився з дійсним лікарем - гомеопатом Шульгіною - Ардт, аби працювати з нею разом, а також почав писати „науковий твір про визнання хороби через око", що мусив би довести, що він свідома в медицині людина.
Але не довго користувався Дікарев маркою дійсного лікаря Шульгіної-Ардт (фактично „спільна" робота полягала лише в тому, що Дікарев користувався бланками на рецепти Шульгіної-Ардт і платив їй за це гроші). Незабаром він з нею посварився і практикував цілком самостійно.
Довгенько працював так Дікарев і кінець-кінцем, як це не дивно для такого культурного центра як Харків, його було вдруге притягнено до карної відповідальности лише після того, коли в одній з харківських газет було надруковано про його шахрайську роботу.
Суд, що вже закінчився, виявив багато цікавого. Низка кращих професорів та лікарів, що працювали на суді як експерти, остаточно визнали, що Дікарев у медицині людина навіть примітивно не освічена. Що ж до його „наукового твору", так він являє собою низку витягів з існуючих медичних книг, без усякого плану і нерозумно.
Нічого наукового в цьому творі нема.
Веселий сміх з боку експертизи викликали речові докази Дікарева, як от камні з печінки ;та інше, що неначеб то вийшли з тіла хорих у наслідок його успішного лікування. Треба зазначити що камні з печінки вийти самі ніяк не можуть і виймається їх лише за допомогою операції.
Експертизою також встановлено, що Дікарев давав своїм пацієнтам однакові ліки при зовсім ріжних хоробах, причому ніякої користи принести не міг, бо абсолютно не знав функцій та залежности між собою окремих органів людського тіла.
Виявлено також, що „слава" Дікарева пояснюється дуже просто: він мав велику кількість своїх агентів, що скрізь популяризували та хвалили його.
Справа „гомеопата" Дікарева надзвичайно [яскравий документ, що характеризує з одного боку людську дурість (це про тих, хто звертався до нього), а з другого тип шахрая і авантурника, що „ловить рибку в мутній воді".
