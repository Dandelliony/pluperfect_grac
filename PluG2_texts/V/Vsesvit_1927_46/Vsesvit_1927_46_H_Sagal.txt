В НОВОМУ КРЕМЕНЧУЦІ
ЩЕ В ВАГОНІ ПОТЯГУ, під'їжджаючи до Кремінчука, ви можете почути:
Так ви кажете, що „восьмий номер* кращий за Ромснський?
Чудак! Я ж вам уже сказав! Не товар а концерт. Пальчики оближете!
І таки кращий ніж у Гершл? Ой, ваш Гершл може чистити чоботи у радянської махорки. Ну, положим, коли був Німець... Ну, так що ж Німець... Змовкніть, рижий жук, ви завжди таке скажете...
I коли Тула славиться самоварами та пряниками, Вологда „любительським" маслом, а Курськ — солов'ями, то, звичайно, старий Кремінчук скрізь відомий своєю знаменитою махоркою і ще своїм міським божевільним Хаїм-Танцем.
Звичайно, нема вже більше старого Кремінчука, про кого фейлетоністи зубоскалили як про місто, „що нічим крім непролазного болота не відріжняеться..." Давно умер І чудак Хаїм — Танц. Вмерла його й візитка, що аж виблискувала од старости, й чорний котьолок І целюлоідовий комірець, пропахнувший димом грошової цигарки. Вигнано звідти й ріжних Гурарій, Німців, Герштейнів „королів махорки". З розрухи, голоду й холоду громадянської війни виростає нове місто, яке будують нові люде.
Як і раніш процвітає кремійчуцька, вже радянська махорка і як Завжди на базарах Харкова або Ленінграда, Миргорода чи Лисичанська — вона бажаний продукт. Взявши в свої руки фабрику пролетаріят потурбується й про якість товару й про добрі умови своєї роботи.
Ходив колись по Кремінчуку на широкий колії трамвай. Трамвай правда, більше стояв, а коли й ходив, то давав тільки теми для провінціяльних фейлетоністів. Трамвай давив людей, фейлетоністи, що претендували на дотепні фейлетони — писали...
Тепер трамваю немає.
По широкій колії зараз ходять великі червоні товарні вагони.
Вони через все місто провозять на млини зерно і вивозять звідти борошно, висівки.
Трамвай замінили автобусами „Заурер' з кузовами, зробленими в крюківських вагонних майстернях.
Стоїть Кремінчук над Дніпром. Цвіте молодий Кремінчук, а Дніпро інвалідом став. Так і гляди, що пароплав попливе по піску. Вся надія тепер на Дніпрельстан.
Швидко, швидко добереться він до Дніпра. Омолодить його. Почистить. Поглибить.
І стане старий Дніпро буйний як і раніш. Тоді заживе, закипить котлом як і раніш кремінчуцька пристань. Почне Кремінчук вантажить борошно, тютюн, залізо, овочі.
В Кремінчуці широкі рівні вулиці широкі тротуари. Взагалі Кремінчук на рідкість добре роспланованнй і це вам скаже любий приїжджий.
Зовсім недавно дві головних вулиці залито асфальтом і кремінчуцці за це підносять до небес Комунгоспа. Така вже в Кремінчуці традиція, що вечерями — будь то мороз чи злива, різкий вітер чи страшна духота — обвателі люблять до ночі фланірувати по Катерининській.
Побільшости це службовці, крамарі та „молоді люди" — кустарі. Треба зазначити, що в Кремінчуці сильно розвинена й кустарна махорочна промисловість. Так ось цих „кустарних молодих людей" можна одразу пізнати по синіх двохбортових з короткими штанцями костюмчиках, по невміло зав'яваних галстучках.
Стиль розмови в них чудовий: Йдіть „преждє“ або „потом" і перестаньте плутатись під ногами. Справжній кремінчужанин — це робітник, це трудовий інтелігент.
Вільні од роботи часи молодь присвячує громадській клубній роботі.
При лісозаводах, при тютюнових фабриках, при млинах в ріжні клубні гуртки.
Багато читає молодь. Ліквідують неписьменність старі.
Новий Кремінчук широко обстроюється.
Цього літа великим кварталом виріс новий будинок виконкому, будується величезна дамба, що забезпечить назавжди місто від повіді, збудовано чудову беконну фабрику.
Скрізь, де тільки є можливість, механізується й удосконалюється виробництво.
В місті й на майданах розбито чудові сквери, повні зеленини та клумбів з ріжнобарвними квітами.
Запущений сквер проти Комунхоза, де колись стояв обаполовий кінематограф Шульця Бінковського та біржа візників, тепер виріс, у чудовий сад. Спереду на асфальтовій площадці пам'ятник Ленінові.
Діла, діла, ви вже не питайте за діла... Ну, да, погано було, коли на розі стояв городовий Максимко. Кому це заважало, ви тілько скажіть, кому це заважало, Яків Ілліч?
Кхе — кхе — кхе... Це сидючи на лавочках у сквері, гріючись на сонці шамкають діди ...
Старече мимрення  заглушають діти, що граються біля них...
А з „Росії" напроти роздирається скрипка.
Це Ілюша Череток грає „гостям" Баядерку.
Багато залишилося ще в Кремінчуці від старого побуту, але вже й тепер видно, що місто переходить на нові рейки.
