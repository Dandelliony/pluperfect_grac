СИМФОНІЯ ВЕЛИКОГО МІСТА
РІЖНОБАРВНЕ і многогранне життя камінної потвори, що зветься — Берлін.
В шаленому темпі, в безпереривній сутичці суперечностей б'ється серце столиці Німеччини.
Злидні і золото; безпереривна праця, що підтримує життя обезкровленої Німеччини і безупинна гульня — кипучі темним життям, але залиті яскравим електричним світлом нічні „ревю“, ресторани і притони; наука і техніка поруч обскурантизму фашистських союзів; міліони юнаків і дівчат, що загартовують тіло і дух ріжним спортом і тисячні юрби, що рвуться в кровожадному захопленні на матчі боксу... все вбирає і виварює в котлі свого мутного життя величезне місто. Хіба може найбанальніший німецький побутовий фільм відбити все це життя, хіба може жалюгідна інтрига якої-небудь „Дівчини з ресторану", або „Першої ночи" відбити всю многогранність і бистрий ритм його.
Динаміка кіна в цих фільмах убита і підкорена споконвічному смакові старозавітного міщанина.
А тимчасом лише кіно зі своєю можливістю протиставити далеке і близьке, величезні маси і найдрібніші деталі, зі своєю найнапруженішою зміною образив і сучасним ритмом найбільш пристосоване для пластично насиченого відсвітлення цього життя. Потрібна мужність і сміливість, потрібна художня культура і гостре око, щоб вирвати кіно спід влади найбанальніших сюжетів, щоб примусити його заговорити сучасною мовою і в гострому кінематографічному памфлеті показати соціяльний і побутовий розріз сучасного великого міста.
Таким новатором, що показав мурашник столичного життя, виявився Вальтер Один з передових лівих німецьких кінорежисерів, що закінчив недавно новий безсюжетний фільм „Берлін — симфонія великого міста".
Всі досягнення сучасної кінематографії — подвійні, потрійні і четверкові експозиції, найскладніший монтаж, ритмізований подібно до музичної фуги, весь арсенал фотографічного знання кинув режисер на розвязання складного завдання вмістити всю складність сучасного життя в один фільм.
Ми звемо фільм Рутмана кіно-памфлетом тому, що режисер хотів у ньому дати не тільки конденсований образ великого міста в його зоровому виявленні в темпі авто, аеропланів джаз-банду і людських мас, що метушаться, але хотів також показати всі пристрасті й ідеї в їхньому суперечливому бізі, що носяться і стикаються над містом.
Хіба не своєчасним символом, у випуклих образах виявленим памфлетом, є Рутманове змалювання нічної вулиці, що над нею панує жіноча ніжка, і де з шаржованим патосом потворні юнаки навколішках співають серенади перед манекен м для жіночої сукні.
Хіба не символом сучасного західного чоловіка здається друга картина — людина з самописних ручок, ремінгтонів і радіоапаратів, у кого одна нога автомобіль, а друга — аероплан, людина, що переступає через гори, щось вистукуючи на своїх ремінгтонних грудях.
Хіба не бичем памфлету хльоскає образ негра, пригнобленого хаотичним сплетінням машин, протиставлений малюнкові з модного журналу.
Хіба не блискучим протиставленням минулого і сучасного здається найсолодший ангол старовинного флорентійського митця Фра-Анджеліко, що вітає над ніжками „ґерлс“ із сучасного ревю...
В фільмі Рутмана немає сюжету і теми, лише місто у зміні дня і ночи, у зміні всіх ритмів його життя — від робітничого ранку, до розгульної героєм 'фільму. Але, віддаючи належне гостроті і талантові, що з ним режисер створив це нове кіно-видовисько, ми все ж в однім із ним повинні не по годитись:
Не „симфонією", а какофонією великого міста слід було б назвати йому свій фільм.
