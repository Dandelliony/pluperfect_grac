ХРЕЩЕНСЬКИЙ ЯРМАРОК.
Слово „ярмарок" викликає в нашій уяві образ того ярмарку, що там роїться — гуде великий тиск людей, торгуються донехочу аж похрипнуть пельки, завзято б’ють один одного по долонях через запіл свитки, раз-у-раз сновигають по шинках крамарі, тільки що склавши торговельну умову то що.
Нижегородський ярмарок, Київські контракти, славнозвісний Сорочинський ярмарок, сила всяких инших ярмарків, кожен з них чимось уславився був „на ввесь світ": або це були „вяземські пряники" або „тещиними язиками" та „умірущими чортами", або ж це були баскі коні, що їм міг хто завгодно, аби кому охота була, заглянути в зуби не так затим, щоб купити, як із цікавости.
Та минули ті часи, не такий уже вигляд має теперішній ярмарок.
І сьогодні Харківський Хрещенський ярмарок уже не колишній славетній красень з його жвавістю, силою приватних торговельних умов, та маленькими, перистими ятками.
На ньому не чути, як колись, удалих пісень з приграванням гармонії та п'яних „частушок", на ньому не видно, як колись, величезної громади селян, що приїхали кіньми здалека... він тепер не бучний, статечний та поважний, не строкатий, не в чепурному вбранні наш сьогоднішній Хрещенський ярмарок. Він немов би неживий. Та не візьміть собі на думку, що він умер з нього зтерто тільки фальшиві прикраси, гулящу та розбещену красуню, перевернули в корисне та потрібне республіці діло.
Десь у конторах, по трестах, на біржі відбуваються значні торговельні умови між кооператорами та представниками торгівлі.
Селянам нема чого гонити свої коні. Вони мають змогу придбати все що є на ярмаркові, у себе в селі в кооперативі.
1 ятки „Тараса з Київа“ і .„Наталки із Полтави», що продають свої знамениті медовики, вже тепер не такі покупні, як раніш: тато не привозить своїй дитині кольорового коника чи медяника з ярмарку, а він купує коржички та цукерки фабрики „Червоний Жовтень" у кооперативній крамниці, а ця вже придбовує ці коржички та цукерки через якусь там контору Хрещенського ярмарку.
