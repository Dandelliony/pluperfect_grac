Чергова стаття В. І. Леніна.
Почались бурхливі червневі дні в Петрограді. На Виборгській стороні будувались барикади. Ввесь петроградський пролетаріят страйкував. Наростав революційний шквал. Світова війна відстрочила розв'язку.
В ці бурхливі дні наша більшовицька „Правда" була розгромлена нічним наскоком поліції. Майже всі співробітники були заарештовані. Матеріяли редакції забрані. Я в той час був секретарем думської більшовицької фракції. Всю ніч ми з тов. Бадаєвим слідкували за роботою поліції й ранком, коли було знято засаду, ми зараз же пішли до редакції, щоб налагодити випуск чергового номеру, бо треба було дати керуючі вказівки про дальнійший напрямок боротьби.
В редакції все було перекидано догори ногами. Полиці й скриньки порожні. Тільки в одному кутку я знайшов значний пакунок листів. Це була остання пошта, напевне тільки, що одержана. Серед инших пакетів мою увагу звернув на себе значний пакет з закордонними марками. Це була чергова стаття тов. Леніна, написана рукою.
Вже до цього у Франції я бачив статті і особливо проекти промов нашим депутатам, написані рукою тов. Леніна і я відразу впізнав його характерне письмо. Цього ж таки ранку, коли по всьому місту припинився рух трамваїв, що робить великі міста трівожно тихими, Коли по бруку дзвінко цокали кінні роз'їзди, в розгромленій редакції лист Леніна, що лишився редакції, набірав особливого значіння.
Він немов би говорив про безсилля царату, про безплодність поліцайських наскоків, про силу пролетаріату.
Я не пригадую про що була написана стаття Леніна, але ії зовнішній вигляд, письмо надовго лишилися в моїй пам'яти. Простий сіруватий папір, на четвертушках аркуша, досить розкидане письмо й підпис—Ленін.
Тепер інститутом Леніна гарно видано де кілька рукописів Леніна, де-які з них написані дрібним, навіть найдрібнішим письмом. Це нащадок підпольної конспірації. Инші написані досить широко, немов би відповідало розмаху робітничого руху.
Я не знаю чи надруковано було де-небудь статтю Леніна, одержану ранком після червневого розгрому, бо через де-кілька днів мене теж було заарештовано. Навряд чи «Правда» була задушена і навряд чи де-небудь лишився архив її останніх днів.
Для мене це тоді було покажчиком нашої сили й багато разів в тяжкі часи у в'язниці та на засланні я пригадував такий простий, на сіруватій четвертушці лист, і разом з тим таке значне—бо це була чергова відозва до пролетаріату — його вчителя, проводаря В. І. Леніна. Це було моє перше велике вражіння від Володимирем Іллічем.
