ЗАВОД „СЕРП і МОЛОТ"
Завод «Серп і Молот» неосяжно величезне черево, що з нього народжуються роками сотні тисяч с.-г. знаряддів, що потім розлазяться, краючи грунт, на степах України й далеко позамежі її. 
В огні, гуркоті та шумі з'являються на світ богони, молотарки, січкарні. Здалека з Дніпровських заводів щоденно мчать потяги безформену сировину. У тих самих вагонах її подають спеціяльними невеличкими паротягами до складів, де негайно вона йде в роботу. Тут же штамповочний цех, де і починається вироблення борон. Невеликі, безшумні праси відкусують від залізних штаб і вмить випльовують до долу коротенькі пластинки заліза—майбутні зуб'я для борон. Швидкі та меткі, як тайлорові, праси збірають їх у вагонетки і одвозять до кузенного цеху.
На дворі бере цупкий мороз, аж дух зобиває сухе морозне повітря, але скоро ввійдеш у величезну «кузенну» й одразу робиться парко. Ой-же й задуха! Що ви тут влітку робите? 
— Борони робимо і падаємо непритомні від спеки: температурочка в нас нічогенька, улітку 75 ступнів спеки буває, а майстерня невеличка—дихати нема чим.
Тут треба бути насторожі, пильнувати: сновигають вагонетки на кожному кроці, пашать іскрами десятки печей, маленьких вогняних варстатів, що загострюють зуб'я до борон. Механізованими, точними рухами чорні ковалі-робітники точать їх по 1500 і 2000 штук на день.
- «Бережись»! 
—«Піддавай» 
- «Лівіш»!
Инших слів тут не почуєш: де вже тут у майстерні розмовляти, коли 1500 пудів матеріялу на день перепустити треба та й молоти співають, кричать, приглушують безсилі тут людські голоси. 
„Знай одно штаби до борон гни", 
„Зуб’я точи“, 
„Осі до колес виточуй". »
Гордість заводу—механична майстерня. Вся вона в русі, в ритмичних шумах. 50 чепурних новеньких верстатів вилискують сталлю, зтиха шамотять паси, раз-у-раз вищать бормашини та ритмично стукотять двигуни. Кожний робітник господар свого варстату. Він любить його, знає його химери, уміє одним зручним рухом примусити його скоритись. Механична майстерня вимагає високої кваліфікації: довго і докладно треба виміряти кронциркулем обсяг барабанного вальця до молотарок або виміряти дробила. 1 робітники тут замислено-уважні, надзвичайно заклопотані своєю роботою. За те, як весело в обідню годину! Тут, у цій самій майстерні влаштовано куточок Леніна. Сюди сходяться з усього заводу робітники, читають уголос сьогоднішні газети, обмірковують новини, старанно витираючи заяложені машинним мастилом руки, щоб не покаляти книжичок і газет. Як що ви захочете до ладу ознайомитися з унутрішнім життям завода, ніде це вам так не вдасться, як тут.
Це зветься пущено машину в роботу. На 50% продукційність проти довійськової збільшено цього місяца. — Мовчи комсо! Теж чваниться, наче б то ти її збільшив. А то хто ж? Чудний ти, чоловіче, коли не розумієш, що без моїх шрубів ти своїх січкарень не складеш.
- Добре було б жити, коли б одежа не в печінках сиділа: заробітньої платні 58 карб. —не погано, голодувати не доводиться, а сім’ю як слід не одягнемо.
- Та вам робітникам деревообробної майстерні нема чого бідкатись, гаразд, що в вас хоч диму нема, а от у нас у літейній —як почнуть вогнисті зірки сипатися з розтопленого чавуна, то не вбережеш одежі. 
- Дарма, ми сами господарі, от іще продукційність збільшимо, більше зароблятимемо. Тихше, передовицю читать починають!
