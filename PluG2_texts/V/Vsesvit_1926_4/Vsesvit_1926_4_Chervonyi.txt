На сторожі
Що-ранку сурмач підводить до гори сурму і виводить свою бадьору мелодію підйому і тоді схоплюються молоді хлопці з своїх ліжок, хутко одягаються і через які небудь півгодини вони зовсім готові до навчання. Рідко який спізниться, рідко доводиться вартовому будити й тягти хлопця з-під їх ковдри. Сурма для червоноармійця виховуючий апарат; сурма дисциплінує його, привчає до відповідного ладу. Після короткої перевірки червоноармійці розбиваються на окремі групи — і ось вони в гімнастичній залі. Трапеції, «кобила», важкі гирі, рукавиці для боксу, а разом з тим здорове молоде тіло, загоріле мусянжеве — молоді м'язи роблять вправи. Поруч червоноармійці й старшини, одні командують, другі виконують, а на стінах гасла,  — що фізично недужий червоноармієць півчервоноармійця. Гасла обліпили стіни клубу, зміями підводяться до вікон і біля самої стелі закінчуються величезними літерами. Ці гасла, щоденне життя червоноармійця. Вони кличуть його до дисципліни, дають йому бойове завдання сьогодняшнього дня, вказують шлях справжнього оборонця інтересів працюючих.
Ось ціла команда у протигазах. «Ми не боїмося газів», — кажуть гасла, що проти них. 
В просторій кімнаті казарми, ліжко одне біля другого, невеличкі столики, чисті ковдри і на них всіх червоноармійські шоломи. Так привітливо дивиться сонце у вікна помешкання, віддає своїми проміннями зайцями по білих стінах. Один лише стійковий иноді позине і то так спітишка прикрив долонею рота, а хлопці чистять зброю. Один за другим виймаються затвори, а далі око червоноармійця подивиться крізь цівку. 
На обід. Знову сурмач. Шикуються по два і в їдальню. Після обіду да відпочинок, а далі позашкільні заняття. Але до позашкільних занять ще дві годині і не кожен хоче спати. Тоді зберуться і починають. 
Армія склала таке прислів'я «Червону армію організувала Комуністична партія та гармонія», бо тільки заведе гармоніст, сівши на шухляду — хлопці вже тут. Один, другий і підуть змагання на побутові танки. Найкраще — кіяни. Не відстають полтавці, але за те, коли доходить до співів, то найкраще виходе у хлопців Сумщини.
Позашкільні заняття, це більше відпочинок, що дає розвиток червоноармійцеві впливає на його культурний і політичний ріст.
Отак що-дня провадить в сучасних умовах Червона армія. Весь її побут, все її життя починається наукою, муштровими заняттями, політгодиною і кінчається позашкільною виховавчою роботою.
Але важкий шлях боротьби і перемог пережила наша Червона армія, доки перейшла до мирної роботи, впоравшись з бойовими завданнями на фронтах. В 1919 році тов. Ленін на з'їзді народів Сходу в своїй промові зазначив: «революційна війна, коли вона дійсно притягує й захоплює пригнічені маси працюючих, то вона викликає енергію і здатність провадити чудеса».
Кілька років минулого після цієї промови тов. Леніна, Червона армія пережила чимало періодів у своєму бідівництві.
Період озброєної боротьби коли гаслом всіх працюючих стала «Червона армія- меч революції».
Це гасло облетіло всі фабрики й заводи, одвідало село і об'єднало мільйони у озброєні лави поставило їх під рушницю, організувало непохитню силу.
Цей період будівництва Червоної армії проходив під вогнем німецького імперіалізму.
Багнет німецького юнкера загрожував не тільки першим загонам Робітниче- Селянської армії, але й її сигналізаторові — Комуністичній партії.
Під перехресним ворожим вогнем, що з кожним днем з більшою силою виступає проти Радянської влади, провадиться далі зміцнення революційної армії.
Перед Червоною армію безпосередньо стає питання або бути роздушеною, роздавленою ворожим чобітом, загубити всі попередні здобутки революції й принести фактично смерть своїй класі або перемогти.
«Великі питання політичної свободи і класової боротьби, нарешті вирішує тільки сила і ми повинні турбуватись про підготовку і організацію всієї сили і про її активність не тільки для оборони, але й наступу. (Н. Ленін «Дві тактики» 1905 рік).
І Червона армія в нечисленних боях розрішила постановлене Володимиром Іллічом питання.
Мітинговими здаються зараз слова: напівголодна, роздягнена, технічно невстаткована Червона армія розбила чудово озброєні сили, кращих російських генералів, разом з їх прихильниками поплечниками французами, англійцями і т. д., а справді-ж воно так і було. Численні ворожі сили весь час невпинно вели наступ проти Червоної армії і лише живі сили пригніченного люду, що дали лави хоробрих бойців, а разом з тим і вождів армії могли перемогти всю цю силу. Горожанська війна 1918 — 20 р., що її вів пролетаріят у союзі з селянством була війною надто жорстокою. Це була війна за життя молодої класи проти старого відживаючого, що чиплявся за останки набутої їм техніки й науки. «Комуніст який каже, що не можна плямувати чисті комуністичні руки, що ми тільки чистими комуністичними руками можемо будувати комуністичне суспільство — порожній балакун. (Н. Ленін. «Успіхи й труднощі Радянської влади»).
Кривавими руками, через трупи свої й ворожі пролетарі добились перемоги. Без сумніву, що героїзм нашої Червоної армії, рівний тільки героїзму бойців барикад Паризької комуни. 8-річчя Червоної армії, звичайно, свято не тільки озброєного загону працюючих Червоної армії це свято партійних, професійних і радянсько-суспільних організацій. Тому вони мусять знати чергові завдання, що ставить на дев'ятий рік Червона армія. Дисципліна, продовження й зміцнення справи, що її підніс небіжчик М. В. Фрунзе.

