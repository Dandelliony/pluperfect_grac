Гуцульщина.
«Країно див! Далека мріє, зелена казко серед гір». О. Олесь.
Нема, давно вже нема тієї Гуцульщини, що так гордо пишалося своїм вільним духом та барвистими одягами. Не знав Гуцул, що таке війна, але коли взнав так, І не той став. Казали старі «дєді» своїм синам давні казки про «щезників», які по верховинах блукали та людей лякали, але про таке, що сталося 1914 року, ніхто й не казав нічого. Тоді-то власне загарчали «канони» й тоді полонини вкрились людським трупом, а що вже «маржина» так «за ніц пішла, вигибнула»... Стрільці, що на Маківці голови гарбузами клали, казали: «От, почекайте, як тільки ота Україна...»
Слухали, чекали й самі голови гарбузами клали, навіть на ту саму Україну цілим курінем ходили, а як вернулись до своїх гір, так тільки зідхнули: От тобі й Україна!.. І стали тоді на Гуцульщині плечем до плеча Польща та Румунія сказали: Сидіть тихо!.. Петрушевич із Відня переказував, що так не можна, а до того-ж ще й самі бачили, що не можна, і пробували було сперечатися, але... але чи полічить хто коли небудь оті черепи, що ще з 1914 року навколо Маківки валяються?..
Отже — скорилися. Сіли, як гриби після негоди, але й сидіти нема при чому.
Хати-руїни, «обійсця» — пустелі, на полонинах пара десятків миршавих овечат блукає тай по всьому.
Може якусь раду навіть із тим, бо то-ж, що не гуцул, так «майстер», а різьбаря шкрибляка по цілому світі знають, але пішли всякі «конскрипції» і тільки зосталося,, що «тєжко працувати», щоб якось оту «данину лєхові дати». Раніш знали про «лоха» стільки, як по горох проводили літом, коли він спочивав, та ще стільки то красних дівчат на «панцку хоробу» занедужало, пішли ліси рубати, верховини ощищати, полонини прибирати, а з того всього — справді все пусткою стало. Оголились верхи — «вигибли щезники», вимерли «дєді» — не стало переказів, тільки один Довбушевий3) камінь сірою марою лежить, а під ним не разспочивають від праці славного опришка нащадки. Спочивають, запрацьований гріш лічать: Двацять злотих данина... Десять злотих до хати... Хоч п'ять злотих до коршми... А наче на лихо є всього лиш п'ять злотих і роєм гуде ціла коршма, коли тільки зберуться до неї. Тоді все, що тільки живе, п'є та гуляє, що аж темно робиться, а там — останні овечата на торг і покрита «данина»...
В такий саме час добре на тім львівське «товариство збуту худоби» заробляє.
Вено «своє рідне» і гарний клич має «свій до свого» — каже, а то значить, що всі мусять того слухати, хоч-би прийшлося останній «сардак» з хребта здерти.
Сказано — «своє рідне», а хіба-ж не це саме казав Петрушевич із Відня що щось своє знав?..».
Ну, от і спродуються, а біда, як і та «панцка хороба» не дає спокою.
Було колись, що як тільки у кого сухоти, так зразу-ж заколе веприка, зашиє собі груди в його шкіру, сало на смалець стопить, та як ляже у ліжко, то вже аж тоді встане, коли весь смалець споживе й коли сало твердим муром зробиться тепер - же, коли хто гніє, так і гніє, бо що можна зробити з таким «соромом», як ціле тіло «болячками йде», а носа наче сам «щезник» з'їдає, провалюється?... Про це ніхто не хоче думати, навіть те львівське «Товариство», що худобу за безцін бере. Тільки й залишається, що заліпити носа пучкою попилу з люльки і знову до коршми... Весною де-хто зможе ще щось на дарабах заробити, а хто спритніший, то на «делегаціях». Знайдеться який метець-хлібоїд, як от — піп Ільків, або «пан посол»  Залуцький, що то польськими виборцями до сойму вибраний,— дасть пару польських злотих, трохи горілки та доброго гуляжу і так повезе «вірнопідданчу» громаду, куди сам забажає.
Як-що до «хлопа» Вітоса, так до Вітоса, коли до Реймонта, — до Реймонта, а то й до самого Войцеховецького вшкварять, якщо тільки треба буде...
Так майструються всі «гуцульські делегації» до польського уряду, але це ще не значить, що Гуцульщина справді «вигибає».
Вона тільки зубожіла і це власне змушує гуцульську молодь братися за розум. Як не важко вчитися, але про те вчаться і стараються зрозуміти, щ о саме й до чого. Нужда змушує зректися давньої казковости й шукати, дійсної справи
Тому все частіше й частіше звертаються своїми думками на схід сонця, знаючи, що — «світ завжди зі сходу». Колись цей світ засяє по цілій Гуцульщині, бо вже є багато таких, що бачать його й ніщо в світі не зможе їх засліпити, не тільки якась там польська тюрма, куди їх пакують... І по-новому звучить тепер стара «коломийка».
«Бодай пани подуріли, 
Бодай си попили, 
Тай що мого любасенька 
До муру узєли. 
Болить мене головонька, 
Болить-ко, болить-ко, 
Та за тобов, мій милесенький,
Прийде воля швидко.
Так воно и буде колись.
