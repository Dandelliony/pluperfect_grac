В царині олив'яного пилу.
Буває час, коли замовкає стукотнява друкарських машинок, що вбирають у себе жваву говірку репортьорів, спокійновпевнену мову редактора, байдуже—протяжну, мертвотно-нудну диктуру стенографіста та нервовий ток отетерілої з утоми друкарщиці.
Це —той час, коли невпокійне Ратау підхоплює в світових просторах радіо-вісти про події по всіх краях світу, приймає відомости від своїх кореспондентів та з центру Союзу й розкидає жмутами по редакціях тонкі шелестючі бюлетені. Це-гой час, коли Ратау посилає до редакції найжаданіший наймелодичніший та найсновійніший бюлетень с довгосподіваним записом: „останній".
Буває час, коли вгамовуються репортьори, мовчать телефони, тихо упокоїлись зав'відділами, промимрив передовицю редактор пішов, нарешті, секретар і поніс кур'єр до друкарні останній жмут змучених машинкою аркушів газетного паперу. 
Тихо тоді в редакції. Відпочивають стіни від невгамущого гамору, не псами гарчливими, а гарними статуетками ласкаво поглядають поблискують телефони, вільно дихають тілами, тихомирно сплять столи —все оповила лагідна тиша. 
І тільки журливо дивиться вчорашнім числом календар: чуже життя заїдає через неуважність секретаря. Пошарпане, пожужмане, пожовкле, чорнилом зальопане «вчора»похмуро солопіє на свого наступника — нарожденц —«сьогодні» ,..
Буває... Пульс редакції, шалений пульс найгурботливішої з усіх республік депеш, статтів та листів передається республіці друкарських верстатів, у світ отруєний олив'яним пилом.
Хутко розподіляє інструктор останні аркуші з редакції Все виміряно, все враховано.
Кожна хвилина—дорога. Заворушились коректори їм гранки—стяги з відбитком набору подаються одна по одній. Чудернацькими кривульками вирисовують вони вузькі береги на відбитку.
Керманичі —ось тут вони. Метранпаж і випусковий. На реалі—столі, вкритому цинковим листом — купа набору. Тут статті, телеграми, хроніки, замітки, оповістки, декрети. Гранки звязані окремими шматками всякі завбільшки. І тільки невеличкі цифри приставлені до набору дають звязок цій уривчасто й розмаїто набраній купі шрифту. І всю цю безформенну масу випусковому треба впорядкувати, систематизувати, розкласти сторінками та ще гак, щоб звязок був логічний, щоб усе було на належному місці, по відділах та виглядало щоб гарно й упадало в око. 
В редакції писано замітку, але ніяк завбачити всіх тих обставин, що збігаються під час верстки. Тут від спритности, вміння, смаку й темпу роботи самого ментранпажа залежить усе *). Вони складають сторінки. І поки набірається останній матеріял з того, що вже є, формуються аркуші, в них залишаються порожні місця для дальшого набору. Тут треба точно прикидати оком, пильно враховувати ввесь матеріял, що є в наборі. Верстається зразу не менш, як дві сторінки, що часто не звязані між собою порядком послідовности, й особливої спритности треба на те, щоб скінчити верстку так, щоб усе припало доладу й не треба було б наново верстати.
І ще, і ще та й ще... Зовнішній вигляд газети. її сказати б обличчя, її яскравість, барвистість (що до різномані гности шрифтів, рельєфности заголовків)—все це залежить тільки од випускового та метранпажа, звичайна річ, якщо друкарня має відповідні засоби.
А там, де наборні машини викидають готові платники рядки—кінцевим акордом відбиваються клавишами лінотипу останні слова, останній відгомін подій, останні повідомлення телеграфного агенства.
Багато років сплітали слова, речення, телеграми, статті, літера до літери приставляючи, складачі, руками вибираючи з комірок шрифт-каси літери що припади олив'яним пилом та липкою фарбою взялися.
Аж ось з'явився лінотип. Це-машина, що викидає цілі рядки, складає літери швидко, оберегаючи легені од найшкідливішого олив'яного пилу.
І погрібна тепер ручна каса тільки на курсив, жирний шрифт, заголовки та гасла.
А проте, назовсім, назавжди лінотипові не заступити каси. Великої ролі втворення книги, журналу та красних видань не відійме в неї лінотип. Все те, що вимагає особливого смаку техніки, вміння оздобити та прикрасити, зробити приємним для ока видання — надовго залишиться почесною роллю шрифткаси, тоб-то ручного складання.
Але що ж то є за лінотип? Нехай собі марудно складають газетні аркуші метранпаж та випусковий, нехай нівечать коректурні гранки коректори, нехай лають їх за крапки та инші розділові знаки складачі, — ми встигнемо вернутися до них, загляньмо ж поки що до лінотипового відділу. Суворими лавами стоять велетні з клавішами.
Це вони виливають десятки тисяч знаків, це вони заповнюють газету, прискорюючи процес випуску її.
Винахідець Кастенбаль вигадав клавіатуру виштовхувати літери-шрифти й дійшов того, що два складачі за годину виробляли 6 тис. знаків.
Однак найщасливіший та найудальніший його був годинникар Мергенталер: він установив принцип машин, що хутко складають та виливають цілі рядки. Лінотип Мергенталера швидко поширився по всіх культурних краях. Він дає цілі рядки, що виливані ним по „матрицях"—особливих формочках з вибитими, вирізаними на них обрисами літер. Ці матриці, якщо натискати на клавіші лінотипу, висуваються з своїх місць, стаю.ь поряд — наближаються до топильного казана, де втискуючись у спеціяльний стоп — платнику, залишають на ній рельєфний відбиток літер, і потім автоматично повертаються на свої місця. Вилитий же рядок прохоловши випадає до складача, проходячи особливою кареткою.
Пересічна швидкість складання досвідченого складача 8 тис. друкзнаків на годину. Отак виробляється мало не ввесь текст газети, доки не поступить до метранпажа та випускового на верстку. І коли лінотипи похапцем викидають свої теплі олив'яні платники, верстку вже майже скінчено. Темною діркою позирає дошка, де верстається перша сторінка. Це — місце для останніх телеграм, що саме складаються. Вишпурнув лінотип свої рядки-платинки. Заповнив ними метранпажрану сторінки... і верстка готова. В останнє переглядають ревізійну сторінку коректори.
Зверстана сторінка відноситься до стереотипні.
Точну копію набору, виливають з металу, і робиться тоді, коли думка друкувати багато примірників, або ж на те, щоб зберегти набор надалі. Однак, головне значіння стереотипу —це можливість пристосувати його до ротаційної машини, що має циліндричні вали й на цих валах ніяк приладити набор скрізь гладенької форми, складений з окремих літер, рядків.
Стериотип дає змогу зробити з одного набору скільки завгодно копій, а крім того він зберігає шрифт од зужиткування, бо при великому тиражі шрифт дуже швидко нівечиться.
Коли зверстана сторінка переходить до стереотипії, там кладеться на неї особливу карту тектури з аркушів нотного та папіросного паперу, щільно притискається її до набору й частими ударами щітки прибивається так, що літери шрифту, загрузаючи в тектурі, залишають на ній точні свої відбитки. Цей відбиток заклеюється аркушем паперу, вкривається повстиною й кладеться разом з набором під гарячу пригніту. Потім висушений таким робом шар знімається з набору, й „матриця“ готова. У ній усе протилежне наборові: кожна опуклина набору на матриці відбилася відповідною ямочкою. І навпаки.
Така матриця кладеться в виливальну форму, на неї наливається розтопленої, мішанини — стопу олива, цінку та антимону (сурми), потім після того, як прохолоне ця мішанина, матриця знімається з цього стопу, й він уже становить після цього точнісіньку копію набору напівовальної форми й може цілком щільно прийтися до валів ротаційної машини.
184 6 року в Ню-Йорку Роберт То винайшов ротаційну машину. Вона виробляла при 10 робітниках майже 20 тис. відбитків за годину, проте була невигідна, бо не була пристосована, щоб друкувати довжелезного аркуша: потрібні були окремі аркуші, як при друкуванні на звичайних машинах.
А вже 1867 року Маріноні винайшов і удосконалив машину, що друкувала без накладчів зі стереотипу на нескінченній рулонній стязі паперу і разом з цим далеко швидче, ніж колишні машини.
Нащадок Маріноні — ротаційна машина в друкарні „Червоний Друк", де друкуються „Вісти", звичайно, дуже відмінна од своїх давніх попередників.
Десятки тисяч примірників газети викидає вона за добу. Викидає паками, дбайливо складає, обтинає, навіть рахує.
Отуди на вали ротаційної машини й потрапляють стереотипні відбитки, хутко приладжує їх машиніст. Леонтьєв, і ротаційка, почавши роботу, велично вергає від себе готову, пахучу свіжою фарбою, газету.
Замовкає ротаційна машина тільки вранці.
Замовкає тоді, коли оживає експедіція, коли прокидається до життя редакція, й газетники метушаться по вулицях, з усіх боків вигукуючи про надзвичайні новини, приголомшуючи цими вигуками громадян.
Нічних бойців на газетному фронті заступають денні. РАТАУ визбірує уривки нічних повідомлень, редакції починають писати нову сторінку світової історії за минулу добу —і так безупинно день-у-день, рік-у-рік.
Отак твориться газета —„секундна стрілка історії", як говорив Шопенгауер.
Життя в царині олив'яного пилу ніколи не замірає. Але хто живе в цій царині, той умірає раніш, ніж призначено людині, живуть вони гірш, ніж на те заслуговують.
Велике діло робить армія друкарів, жалібні посмертні відомості про неї скадає статистика.
Хоча б як удосконалювавли способи набору та друку, а оливо було й є оливом, і фарба липка, брудна, шкідлива була і є фарбою такою самою шкідливою. Ось що бо говорить статистика: Більшість наборщиків хвора на хронічне отруїння олив'яним пилом. За „добрих" старих часів у 10% наборщиків на 5-й, 6-й рік роботи уже були помітні ознаки отруіння оливом Смертність серед наборщиків більша над усі инші професії й у чотирі рази більша смертности серед селянства.
Пересічно живе наборщик 50 років. Невиводний гість у нього - сухоти.
І хоча б як полегшено було тяжку працю наборщика, машиніста, стереотипера й заведено кращі умови, що в них доводиться йому працювати за наших часів, —все ж таки — тяжка праця залишаються тяжкою, непотураючи на багато деяких заходів, що нині вживаються: спецодяг, спецхарч, вентиляція, відпочинок то-що. А шкидливости, хоч її і зменшено яко могли, не можна доки що зовсім знищити.
Роки життя, здоров'я, молодість, запаси живої творчої сили зужитковують друкарі на фронті газетно-книжкового слова. З окопів передових позицій, заставлених шрифт-касами, лінотипами, ротаційками викидаються не ворогові, а другові, не убійні олив'яні набори, а живе корисне слово, яскраве гасло, свіжа думка, останнє повідомлення про події „коротка історія світу за минулу добу".
