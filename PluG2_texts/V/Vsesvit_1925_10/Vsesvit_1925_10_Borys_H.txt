Перша ластівка.
Так на Олександрійщині Кременчуцької Округи зветься новоселиця Тарасівка. Ця велика новоселиця зараз забудовується. Уже з першого погляду, Тарасівка не схожа на старі селища: тут і вулиці і бульвари і громадські садки. Що правда, багато чого є тілько в контурах. Все молоде: будується, обсаджується.
Нещодавно цю землю рясно кропили своїм потом теперішні „гарасівці", що приходили на заробітки до панів Пилняка та Сухомлинова.
Неподалець село Куколівка тієї ж Олександрійської округи. З нього й вийшли тії 50, що заклали Тарасівку. Усі незаможні, Шукали нового життя, нових форм, нового ладу.
1921 року, в лихоліття громадянської війни в околицях на Олександрійщині зростала та ширилася хвиля бандитизму. Посуха стратила останні надії. Насувався голод. Люта зима.
А 50 вірних та сміливих подало заяву до Олександрійського Повітземвідділу про те, що бажають виселитися із Куколівки. На нові землі. На панські. Панів не боялися. Не слухали, коли звідусіль настрашували. „Будуйте хати на панській землі та вже заразом ставте під них і „колеса“. Улаштовувалися ж не «на колесах», а тривало та по господарському.
Знали- бо, що не можна господарювати не впорядкувавшись на землі. І тому з цього і почато було. Одрізали дільницю по їдацькій нормі —322 десятини та ще заорендували з державного фонду 343 десятини. Тяжко було по первах увесь грунт упорати та засіяти. Але впоралися. Хоч де-що й спродали з одежі та господарського знадібку. На насіння. Чого не було засіяно, те зорали на пар. І не лежало облогом у тарасівців і за тих часів жодного клаптика землі. А навкруги гуляла земля. Багато її позаростало бур’янами. 21-й рік дався в знаки: голоднеча та недуги.
1922 —23 року перезимували в землянках. На весні збудовали хліви й жили в них з худобою під однією стріхою. І в день Першого Травня святкували закладини новоселиці. Хлібомсіллю зустрічали гостей представників своєї робітниче-селянської влади.
А в листопаді 1923 року на окружній сільсько - господарчій виставці за заведену сівозміну вже дістали першу нагороду — сепаратора. На перші громадські гроші розпочато було будування цегельні.
І коли збудували... високо та гордо піднесли на ній робітниче-селянский червоний прапор; покликали гостей, радо урочисто вітали їх коло арки. А потім усі гуртом оглядали своє перше підприємство й на цегельні влаштували мітинг. Говорилася промови. Про діло: як із тої; цегли, що на цій цегельні вироблено буде, змурувати школу, кам’яниці, теплі хліви, комори та шопи.
23-го ж року цілою громадою"підьбадьорені першим успіхом твердо постановили:
«На протязі наступних чотирьох років спорудити електростанцію, облагодити греблі для ставів з опустами, травосівом; на годівлю риби та правильним трьохставовим рибництвом, поставити пам’ятник „25 жовтня, засадити лісом 10 деся ич. Облагодити водопровід та водокачку, почати прокладку шосе, спочатку на вулицях та провулках, а потім через усі землі, що обробляє спілка; 1930 року купити трактора.
Отак ще 1923 року, не загонюючись у велике, покладаючись тільки на свої власні сили й засоби, планували тарасівці.
Отак налагоджується нове село. Отак виковується майбутня комуна самим життям народжена. Всім в очевидьки вона проходить всі ступені свого розвитку. Спочатку неймовірно, трохи навіть насміюкувато, зустрічало спілку старе село, але тепер поволі приглядається до її праці. За живим прикладом її то тут то там повстають нові,, Тарасівки", здорові зародки майбутніх трудових сільських комун.
