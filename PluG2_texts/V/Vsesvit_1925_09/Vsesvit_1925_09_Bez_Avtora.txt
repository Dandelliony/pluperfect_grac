В ШЕВЧЕНКІВСЬКОМУ КЛУБІ.
Що-вечора до клубу імени Шевченка юрбою йдуть українці. Внизу—мармурові сходи, угорі—клубні двері, набрякли плакатами й записками. Сюди сходяться студенти—українці з усіх вузів: із Свердловки, з Темірязовки, з Вищої Технічної Школи, з інституту Карла Маркса. Сюди живим струмком стікається Україна.
А в Москві українців багато Йдуть радслужбовці—молоді й старі люди. Йдуть робітники й червоноармійці. В робітників стомлені, але молоді очі. Вони прийшли сюди увечорі, на Тверську, з заводів, прийшли через те, що в клубі багато земляків. Робітники, червоноармійці й радслужбовці тануть в загальній студенській масі: з 992 членів клубу одних студентів 790 душ.
В клубі в одній із 3-х кімнат завжди чергує секретар студенського українського земляцтва. Земляцтво це нерв усієї клубної роботи. Земляцтво порушує всі потрібні сьогодняшні справи. Раз на місяць приходять в земляцтво з Укрраднаркому гроші—п'ять тисяч-на допомогу студентам. І тоді секретаря земляцтва оточує щільна, як стіна, людська черга.
Омельяненко --одержуй, розписуйсь! - Хлопці,та не ламайте стола! Та стіл, та хлопці! Тов. секретаре! Мені треба в першу чергу. Той
раз не одержав... Секретар дивиться на студента пильно. Він шукає у відомості прізвище студента, знаходить, видає гроші,
махає руками в кімнаті лунає співуча українська промова секретаря:
— Що поробиш... Нічого не вдієш ... Всієсуми не вистачає на всіх. Доводиться... мимої волі... Одержуй п'ятнацять розписуйся.
Гроші видають раз на місяць. Але в земляцтво ходять що-вечора. Приходять по справки, поради. Біля столу довго стояв хлопець. Коли дійшла до нього черга, він сказав:
А ось у мене є баба. Так вона теж українського походження і в дев'ятнадцятому столітті скінчила на Україні інститут. Так чи не можна, добродії, і її... того... той. На допомогу. Га?..
Підходили й инші до столу, питали: А як воно з українознавством? Хочемо записатися колективно. Українознавством завідує земляцтво. Воно організувало при кожному вузівському земляцтві гуртки українознавства. Воно набирає з студентів та професорів лекторів українознавства. В гуртках вивчають літературну українську мову. Ось оті, що біля столу кажуть: Як скінчу ВУЗ негайно ж додому —на Україну подамся. Звідки прийшов — туди й піду! Записуйте в гурток.
Тепер, перед весною, у земляцтві з'явилися вже перші «весняні ластівки». Це вузівська
молодь, що хоче їхати по весні додому на Україну, на практику. Що-весни, коли в Москві ламається сніг, а на Україні пече вже жарке сонце, в земляцтві заводять розмови про „практику". До дому! На потяг!
Йдуть до клубної читальні. На стіні ласкаво - суворий Шевченко, плакати: „курити забороняється”, діаграми, мапи, рисунки. Біля стіни - вітрина з свіжою літературою, що прийшла з України. В читальні над довгим столом схилилися голови. Шелестять сторінки журналів та газет —по них блукають обвітрені, викуті працею пальці. В читальні шепотіння, що переходить враз у гомін. Бібліотекар докірливо дивиться, хитає головою й каже:
— Та скільки разів я прохав вас тихше? Та тихше ж! Він махає рукою, знов перебирає книжки, певний, що його слова безнадійні, Тишу в читальні трудно встановити. Люди, що поприходили з установ, заводів та вузів, діляться тут вражіннями з приводу прочитаного. А иншої кімнати нема. Тісно. Тіснота —це найголовніше лихо в клубі.
На бібліотекаря посипались прохання. А чи нема у вас будь якої граматики? Той відповідає: Нема... Просто біда. Не надсилають. А питання рикошетом: Ні, нема. Не шлють.
У залі для глядачів одночасно збираються всі гуртки. На кону, за спущеною Завісою, в хаосі декорацій, написаних клубним художником, працює радіо-гурток. За спущеною завісою обережні уважні голоси чоловічі й жіночі. Радіо цікавляться багато жінок¬— вузовок. Волосся падає на чоло, обличчя горять. Радіо-люди думають встановити радіо в клубі з репродуктором. Вже збирають на це. А поки встановили радіо-апарати в себе дома, а в клубі, вивчають техніку радіо. За завісою чути слова:— Довжина хвилі, Антена...
На сцену долітають уривки хору Це в залі хор-гурток вчить пісні. Пливуть, переплітаючись, голоси радіо-голоса і хорові. В такт їм в залі чути, як щось сухо постукує Це в куточку залі, за столом, під плакатом  „Хай живе ленінізм", зібралися шахматисти.
Заля для глядачів кутається в різного кольору електрику. Над сценою вмілою рукою художника на транспаранті прорізані риси ленінського обличчя.
Стіни в залі прикрашені червоними прапорами, на прапорах слова: „Ленін створив союз робітництва й селянства. Зміцнимо цей союз”.
Під портретом Шевченка -невмірущі шевченківські слова: „Вставайте, кайдани порвіте і вражою злою кров'ю волю окропіте”. По стінах портрети Рикова, Чубаря, Петровського. В залі і на сцені один за одним гуртки йде драмгурток. Йде репетиція „Амністії" по Остапу Вишні „Боротьби”, а в залі замісць хорового гуртка вже гурток стенографії.
Отак, переплітаючись, гуртки будують в клубі культуру. На стінах клубна стінгазета «Українська Комуна» Під стінгазетою горить електрика і слова в стінній газеті виринають яскраві, соковиті, живі. В газеті --побут московських українців, життя земляцтв, клубне життя, шаржі, карикатури, малюнки. Потяг. На ньому написано -- «На Вкраїну». Перон -- «Москва». З перону, захекавшись, біжать до потягу студенти.
Вони їдуть на золоті ниви України. В клуб збираються члени „СІМ”— спілки українських пролетарських та селянських письменників («СІМ» село и місто).
У спілці —15 душ. Вони приходять в кімнату земляцтва, приносять рукописи й читаюсь по них. В кімнаті слухають, потім сперечаються про зачитане до півночі. Йдуть поети Гадзинський, Грицько Коляда, критик Буревий. Йдуть і студенти - робфаківці, що тільки пробують своє перо. В невеликій клубній кімнаті сімоновці влаштовують доповіді й диспути, а в них українська література. «Суд над неокласиками, були диспути про сьогодняшню українську поезію».
Недавно сімовці організували своє видавництво, тепер вони випускають свій альманах.
І видавництво, і альманах і все культурне життя українців, що з'їхалися до Москви, ідуть з одного місця - з тісного шевченківського клубу на шумливій Тверській.
