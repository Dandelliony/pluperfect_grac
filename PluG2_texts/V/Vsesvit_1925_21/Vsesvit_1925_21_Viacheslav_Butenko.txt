Художник А. Петрицький
Серед невпинної боротьби прийдешнього з минулим розгортався, формувався й міцнів мистецький хист Анатолія Петрицького. Всі десять років художник шукав і творив, ідучи до певної мети, усвідомленої ще на початку мистецької діяльности. Він творив українське мистецтво, користаючи з усіх мистецьких здобутків сучасности, інтерпретував українську волю й розум життя через формальні й технічні досягнення світового мистецтва.
Оснівною рисою індивідуальної вдачі художника все була творча активність. Вона вияскрилась у нього ще учнем Київської Художньої школи. Ще 1915 року завзятий юнак відмовився бути пасивним свідком життя, і свої розуміння краси та знання українського стилю й народнього образотворчого мистецтва перетворив у сміливе, оригінальне й барвисте тло для бурсацьких інтермедій, відіграних М. Садовським на Сирецькім ярмаркові в Київі.
Ставши майстром, художник одразу виявив волю впливати на життя, прищіпали йому свої естетичні й мистецькі розуміння. На його перших театральних роботах для Київського „театру інтермедій”, а далі на оформленнях постановок „Цар Едіп“ та „Горе брехунові” в Київськім „Молодімтеатрі”, поруч з грунтовним знанням українського народнього мистецтва, позначилась і свідома творча активність. В цих постановках художник уже пориває зі старими театральними традиціями, він мислить ролю художника в театрі активно-творчою, а не пасивно виконавчою, прагне стати одним із творців постановки й починає нав'язувати режисерові своє мистецьке, розуміння п'єси та її сценічної будови.
З часом це розуміння місії художника в театрі все більше й більше окреслюється й зміцняється. 
Та й само життя починає вимагати від театрального художника творчої активности. Суспільні взаємини виразнішають набирають нових форм і ставлять до театру нові вимоги. Оформляється й чим раз дужчає та завойовує театр конструктивізм, що переносить значну частину творчої роботи над постановкою на художника.
Поруч і в творчості А. П. з'являються ознаки нового розуміння мистецтва, шукання нових форм. В сценічнім оформленні п’єси Ведікінда “Дух Землі”, що йшла в Московськім театрі бувш. (Коржа) і білета “Трістан та Ізольода” в постановці (олейзовського), художник відкидає пасивно естетичну декорацію й будує оформлення на справжніх речах, подаючи їх у конструктивно організованім просторі сцени.
Ще виразніше позначилась життєво-творча активність художника на його харківських театральних постановках, де він виявляє себе одним з поміж сміливих новаторів, та часом в значній мірі перебирає собі творчу ініціятиву від режисера. Одначе оцінка театратьної творчости художника нас тут менше цікавить. Його театральні роботи вже трохи знає українське суспільство з преси. Ми-ж згадали про їх, бо вважаємо що вони більше надаються широкому загалові для зрозуміння індивідуальної вдачі художника, — яскраво виявлюваної творчої активности, що за наших мистецьких умов набирає не абиякої ваги.
Живописна творчість художника викриває инший бік його творчого обличчя,—-його світовідчуття й світогляд.
Трактовка теми, композиційний підход до її розвязання, (урівноваження частин, барви й форми, трьохмірних і глибинних просторів), колорит і відчуття барви дають зрозуміти розвиток майстерства, виростання художника й мистецькі етапи, що їх він перейшов заким набув стійних поглядів і став майстром. Формальні, композиційні й живописні властивости майстра вже окреслились в такій мірі, що процес розвитку й формації художника дається зрозуміти, навіть, не мавши полотен з першою періоду його творчости.). 
З цього часу лишилось тільки троє полотен. Одно, подане тут, є кубістичне розвязання форми в партреті й говорить, що майстер у свій час багато студіював кубізм та опанував його, инші пізніші—реалістичні) (жанр та краєвид) носять ознаки закохання художника в коричневих барвах Дерена.
Ці троє полотен належать до того часу, коли художник заглиблювався або цілком у розвязання формальних проблем живописи (партрет), або вже їх усвідомивши хоча й перейшов до реалістичної живописи (жанр і краєвид) та одначе уважав більше на формальний бік творчости. Отже, розглядати їх зміст річ зайва, бо він найменше тоді цікавив художника.
Тут художник розвязує лишень формальні й живописні завдання. Його цікавить перш за все гармонія форм барвної гами, трьохмірности й глибини та їх рівновага, цеб-то те, що ми мислимо в словах композиція й живописність. Композиція в цих роботах іде від її кубістичного розуміння. Рівноважна по діоганалі. Динамізм форм художник на цих полотнах також передає по кубістичному, жадна форма не повторюється й кожна з них не тільки трьохмірна, а й вагома. Рівноваження форм і кривих та прямих малюнку біжить або від динамічної рівноважної, або до неї як і чергування холодних та теплих барв. Живописні розуміння цілком кубістичні в партреті, де художник барвною гамою викриває кожну форму своєї піраміди, дає відчути трьохмірність та вагу і синтезовані в краєвиді та жанрі.
Все згадане, разом з однобарвним колоритом властивим усім полотнам, що доводить тонке й напружене бачення барви, говорить про довгу студійну роботу над майстрами, аналітиками й фізіологами композиції, кубістами а їх попередниками імпресіоністами й класиками, зокрема над Дереном та Сезаном.
Студії ці не пішли на марне, вони дали художникові поважні композиційні умілості, цебто те, що різнить правдивого майстра від дилетанта безглядно на талановитість. З їх майстер придбав і живописні умілості, що в його роботах з другого періоду виразно виступають багатством, і тонкістю живописної модуляції, гострим почуттям барви, розмаїтістю фактури та чіткістю й викінченністю малюнку. 
“Мати", „Партрет Михайличенка", „Партрет укр. белетриста Слісаренка", “Малюнок арт. Держдрами Коханенка", та кілька краєвидів є те, що маємо з останного періоду.
Всі ці полотна передусім говорять про значну зміну мистецького світовідчуття й світогляду художника. Художник починає цікавитись уже не лишень формальними та живописними моментами творчости, а й змістовими. І змістом для своєї творчости бере сучасне життя, або видатних чи цікавіх осіб. „Мати" цілком сучасна соціальна трактовка епізоду породженого імперіалістичною війною, за решту говорять назви вже нами згадувані. Хист художника значно зміцнів, його майстерність набрала певности. „Мати” вражає виразністю трактовки продуманістю та стійністю композиції й живописною викінченістю.
Композиційне завдання, збудоване на коловій циліндрі, розвязане конструктивно. Формальна виповненість полотна підсилена густим колоритом утворює вражіння монументальносте Художник уже не шукає рівноваги формальних, композиційних, барвних і просторових елементів, а вправно володіє композиційно-живописною динамікою і впевнено підкреслює нею тенденцію теми. Центр картин — Мати та дівчатко пасивний поставою й сіро-срібною барвою переходить у напружену постать безногого сина, дужу барвну й композиційну динаміку і рівноважиться другою постаттю сліпого сина, сильнішою й напруженішою, але одночасно замкнутою в собі — відокремленою від центру рогом паркану.
Барвну гаму майстерно й живописно погоджено з композиційним розвязанням, динамікою прямих і кривих малюнку, виразно й стійно окреслених постатей, та живописного модуляцією й фактурою.
Те-ж бачимо і в партретах, де простіша композиція більше висуває живописну майстерність. В партретах Наркома Шумського та белетриста Слісаренка художник поруч з реалістичною трактовкою теми та її конструктивним розвязанням майстерно підкреслює тенденцію живописними засобами. Динаміка малюнку й композиційна та барвна напруженість у обох партретах зосереджена на обличчі. Перевага прямих ліній, гострих формальних елементів і барвної напружености обличчя, підсилена контрастом загального сріблястого колориту, на парт. Наркома Шумського підкреслює характерні риси партретованої особи й надає їй рішучости, вольовости й енергійности.
Навпаки при густішім синім колориті партрету белетриста Слісаренка з переважною динамікою округлих ліній обличчя, його (обличчя) прорізано гострими рисами очей та кутиків уст і портрет живе скептичною посмішкою сатирика при загальній зосередженості в собі.
Художник оперує в творчості синтезом всіх творчих засобів. Він не дає переваги якомусь одному з-поміж їх, а майстерно й органічно поєднує композиційні, живописні й технічні елементи у формально колоритній трактовці теми.
На перших полотнах художника позначились впливи декого із великих майстрів класиків, або вже згадуваного Дерена (композиційній підход, коричневі барви, живописна модуляція), та це скоріше часове закохання підчас студій, що згодом індивідуальність художника перетворила й лишень збагатилась, заховавши себе й свій творчий темперамент.
В останніх роботах творчість художника цілком оригінальна й самобутня.
Ми вже згадували, що від якогось часу художника цікавить сучасний побут.
Тому цілком зрозуміло, що серед полотен його переважають жанрові й партретні теми, вони бо більше характерні для відображення й трактовки сучасности.
Наш краєвид ще не посідає ознак часу, він ще розмаїтий з перевагою старих елементів, чужих сучасному динамізмові й своєрідній величності індустрії.
Одначе художник цілком не цурається краєвиду навіть своїми полотнами краєвидів „Міст” і „Місто”, викриває до певної міри своє розуміння сучасного стилю.
В краєвиді „Місто” виразно підкреслено тенденцію надати нашому міщанському краєвидові рис великого індустріяльного міста.
Взято трьохповерхові будівлі на горі й підсилено контрастом з маленькими під горою.
Краєвид відбиває реальністю, а радісні яскраві барви його (щось трохи від імпресіонізму) біжать як наші дні, повні надій на прийдешнє. 
Художник Анаголь Петрицький формально належить до реалістичної мистецької течії, посідає творчу активність, поважне живописне майстерство та логіку тематичних, формальних, композиційних і живописних елементів творчости й відчуває, ритм сучасности.
Все це разом з життєвою й суспільною активністю рельєфно визначає його на тлі тієї сплячки, що опанувала чи не всіх українських художників, та означує суспільно-естетичну питому вагу художника, цінного для молодої української культури.
