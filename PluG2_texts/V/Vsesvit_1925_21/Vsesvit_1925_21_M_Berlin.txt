Суд над “суддями”.
Вже досить довго триває процес. Крок за кроком йде судове слідство, поволі виявляючи все нові сторінки в цій ганебній справі. З ранку до вечора засідає суд — чотири прокурори та 40 оборонців...
Заля колишнього цирку Гріке ввесь час переповнена народом. Широкі трудящі маси прийшли послухати як судитимуть колишніх суддів — зрадників пролетаріяту, що торгували радянським правосуддям.,.
96 осіб обвинувачується в цій мерзенній справі. Сім тисяч аркушів має слідчий матеріял, а один лише акт обвинувачення нараховує більш 300 сторінок. Частину справ обвинувачених виділено окремо, частину слухається заочно. Але більш ніж 85 чоловіка на лаві підсудних.
Слідство, що провадилось майже цілий рік в цій справі дало загальну картину злочинства, виявило досить яскраві епізоди з діяльности окремих підсудних. Крім оснівного злочину хабарництва, що з'єднує всіх обвинувачених, в попереднє слідство викрило цілу низку инших порушень революційної законности зловживання владою, фальшування розтрати, неправосудні присуди, що практикувалися в де-яких Нарсудах м. Харкова. 
Як продавалось Радянське правосуддя.
Акт обвинувачення, насамперед, називає дев'ять хабарників-суддів.
Це колишні Нарсудді — 12-го району Акимов-Скндеєв та Бунтар-Чернявський, 6-го району Сілаков, 11-го району Котляров, 4-го району Леляк, 3-го району Олексіїв та рибалов, 2-го району Серединців та 8-го району Ієвльов.
Найголовнішим з цих обвинувачених є колишній Нарсуддя 12 району Акимов. Крім того, що це найстарший по „стажу хабарник, це взагалі характерна фігура. Хабарі він почав брати ще в 1922 року, коли Нарсуди були перегружені справами про денаціоналізацію будинків. Але „на широку ногу" було поставлено діло у Акимова, коли його було призначено Нарсуддею 12-го району.
Там розглядались виключно самогонні справи і для хабарницьких замислів Акимова був багатий грунт. Крім дрібних обвинувачених тут судилися й великі ресторатори та самогонщики, що всеньки намагались дати хабар судді, тільки-6 не відповідати за свій злочин.
І Акимов широко використовував ці можливості. Він звільняє на поруки рестораторів, як „незаможніх". Відомих самогонщиків штрафує на невеликі суми, а то й просто виправдовує, тимчасом як дрібних, що вперше судилися, жорстоко карає.
І тому з таким інтересом ставиться тепер до процеси широке радянське суспільство...
„Суддя- Альоша“.
Так називали Народнього суддю самогонщики й ресторатори по базарах. 
П'яним він ходив по базару і заходив до своїх „приятелів"—цеб-то тих, що давали йому хабарі й випивку. Коли він ходив по базару так і лунало: „Альоша—зайдіть до мене!.." „Альоша"—Нарсуддя 12-го району, обходив своїх „друзів і знайомих" і за чарку горілки торгує радянським правосуддям.
По базару йшли чутки, що Акимова можна .купити”. На базарі бачили, як
Акімова підчас п'янки побили, Акимова бачили п'яним, Акимов оточив себе цілою низкою підпільних адвокатів.
Другий обвинувачений—Бунтар-Чернявський, що був призначений на місце Акимова, також пішов його стежками. 
Бунтар-Чернявський брав хабарі через члена Колегії оборонців Штермана, брав за зменшення штрафу, звільнення від суду, за м'який присуд.
„Шемякин суд“. 
Нарсуд 12-го нарсуд до арешту злочинців, що „оперували” в ньому уявляв з себе дуже нездорову установу. Судді хабарники, хабарники співробітники, а навколо них цілою зграєю підпільні адвокати—«жучки»...
Брав хабар секретар Нарсуда — Нікольського «постачала клієнтами» його сестра — Ситникова, та инші підпільні адвокати.
Він пропоновував «відкласти справу», «докласти як слід», то-що, і все це, звичайно, за хабар, хабар, хабар.
Брав хабар і діловод Даревський і навіть кур'єрша Прокопченко 17-ти літня дівчина.
Плакали дрібні самогонщиці, що їх засуджували до півторарічного й річного позбавлення волі, бачучи разом з собою рестораторів, домовласників, паштетчиків, що їх оштрафовували, за такий самий злочин, на незначну суму й тільки...
Істерично кричали жінки на процесі, коли довідувалися, що чоловіки їх були засуджені не зважаючи на хабар, що було дано судді. 
«Піонером» в хабарництві був Акимов. Пізніше пішла на цей шлях решта обвинувачених колишніх нарсуддів. Нарсуддя 7-го, а потім 3-го району — Олексіїв брав хабарі від 2 до 40 червінців, Олексіїв ставив справу одверто.
Один із епізодів попереднього слідства яскраво свідчить про це Злочинець спокійно питає в народнього судді:
— Скільки коштуватиме виправдання, або умовне засудження?! 
Олексіїв ділився зі своїм секретарем Ерганжієвим.
Ділився не тільки хабарем, але й розтраченими судовими грішми, податками то-що.
Він «позичає» з судових зборів 100 карб, собі на одяг, але розтратити їх йому не пощастило; залізна рука ДПУ припинила його вчинки.
В 6-му районі Нарсуда—«оперували» Нарсудді Силаков та Котляров. 
Але тут були досвідчені люди — Силаков колишній службовець царського суду, а Котляров людина з вищою юридичною освітою. 
Вони свої злочини оточували тонким флером, так, щоб навіть підозріння не було.
З хабарів у цій камері можна відзначити хабар у великій справі про крадіжку зі шкірсиндикату, що допоміг взяти Силакову другий суддя Серединцев.
Щоб уникнути підозріння в хабарі Сілаков несподівано “захворів” і справу розглядає суддя зовсім иншого району— Котляров. 
Обвинувачений колишній нарсуддя 2-го району Середінцев пішов на злочинський шлях, мабуть, з-за горілки.
Це був завзятий алкоголік. За горілку, або гроші на неї він готовий був зробити все. 
І він, зовсім не задумувався над своїми вчинками. 
Все робив так одверто, що його завжди в чомусь підозрівали.
Що до цього, акт обвинувачення наводить кілька характерних епізодів, коли Середінцев звільняє від штрафу обвинувачених, що сам оштрафував раніше, викликає терміново нарзасідателів для звільнення з-під арешту до святі... злочинця, що дав йому хабар, то-що...
2-й район Нарсуда міститься в робітничому районі. 
Через те камера його часто відвідувалася робітниками. І Середінцев своїми неправосудними присудами часто викликав проти себе обурення робітників, що якось раз йому відверто сказали про те, що він, якої радянський нарсуддя, повинен захищати інтереси робітників, а не непманів.
А Середінцев на те відповів жартом: 
— Робітниче право — “остільки-оскільки” 
І обурювались робітники, бачучи таке „правосуддя". Прохали ВЕК'івці напишу. Нарсуддя 2 району сати про це робкора в газету, бо надто вже більмом на оці був такий суд та суддя в робітничому районі.
Колишній Нарсуддя Леляк. увесь час попереднього слідства відмовлявся від злочинства, що йому інкримінувалося. 
Він вимагав “фактів" і тільки визнав себе винним лише тоді, коли йому було подано... реєстр судових справ і ці факти доведено.
Колишній Нарсуддя 4-го району Ієвлєв, не відмовлявся й від крадіжок дрібних сум... 
А особливо-ж він любив врпити за рахунок позовника...
А кол. Нарсуддя Рибалов продавав ще до цього й річеві докази, що були в камері Нарсуда.
Підчас судового слідства частина обвинувачених знов відмовилась від злочинів, що їм інкримінуються.
Так кол. нарсуддя Бунтар-Чернявський, Леляк, Серединцев та Сілаков зовсім не визнають себе винними, а решта обвинувачених кол. Суддів — визнають себе винними частково.
„Аблокати“. 
Всі принципи класового пролетарського суду в цих районах Нарсуда порушувались. 
Самі судді були цілком в руках підпільних адвокатів... 
І ці підпільні адвокати, «жучки» наймерзеніша частина обвинувачених.
Ось проходять вони перед судом. 
Правда, когось нагадують вам ці обличчя. 
Правда, щось знайоме почувається в цих постатях...
Чи не вони це ті типи Щедринського „аблаката”, що в трактирному наді робили свої діли? 
Так, це вони, але тепер вони носять назву «оборонців» (правда, підпільних,) мають додаток до прізвища—товариш, і змінили свою орієнтацію на невитриманих народніх суддів, що загубили своє класове сумління.
Найвидатніша серед них фігура,— центральна фігура в процесі—це обвинувачений Демченко. Колишній співробітних царського суду, деякий час і робітник радянського суду, юрисконсульт Кінного базару, він справді заслужив свою назву «король звільнення».
Він звязаний майже зі всіма суддями обвинуваченими. 
Він сам назвав 49 хабарів, що дав суддям. 
А решту він не пам'ятає... Його будинок на Петінці був справажнім осередком
паломництва для рестораторів, самогонщиків, домовласників, що звертались д о нього по справах. .
До його будинку часто приходили судді пити спільно з крамарським людом з підпільними адвокатами.. Ад'ютанта Акимова Побіденний Танков секретар Демченка, що користуючись ореолом свого хазяїна проводив свої мерзенні справі, чуприн, Чупіков, Мельніков, Пурцман, Павлов та инші, — всі вони живі типи тієї організації, що звела собі тепле кубелечко по камерах суду, забравши під спій вплив кол. суддів.
Окремо в цій групі обвинувачених стоять три офіціяльні оборонці члени Харківської Колегії. Найяскравіша з них фігура — це молодий юрист Штерман асистент Харківського Інституту Народнього Господарства — людина з науковими працями.
Хабар, що він дав нарсуді Бунтареві припинив його наукову кар'єру.
Другий — це старий адвокат з присяжних повірених Епштейн, що дав великий хабар нарсудді Олексіїву за звільнення до суду великого крамаря.
І третій дрібна фігура, молодий адвокат Б. Ліфшіц, що заплатив діловодові Нарсуда 12-го району Даревському за «рекомендацію» його клієнтам.
Колективний звязок. 
На тлі хабарництво, й нарсудді й підпільні адвокати, і особи, що давали хабар з'єдналися в тісний колектив.
І ще одно звязувало цей колектив горілка.
Її розпивали й на приватніх квартирях і по різних темних рестораціях, і по камерах нарсудів, і по квартирах підпільних адвокатів.
Горілка розвязувала язики. 
Тоді легче було говорити про новий хабар, легче було вишукувати справи... 
І горілка відограє значну ролю в цій ганебній брудній справі. Навіть у ніч, коли було заарештовані обвинувачених суддів, всі вони були затримані, або за грою в
карти, або за піяцтвом та розпустою.  
І коли грошей було багато, Народні судді разом з підпільними адвокатами, ходили по рестораціях, каталися з жінками на автомобілях, піячили і влаштовували бешкети, перевищували свою владу, дискредитували суд.
Правда, на лаві підсудних є й злочинці мимоволі.
Це дрібні хабародавці, представники обивательської маси.
Сіра, буденна маса, міщани, що за 8 років великої революції не забули колишнього суду, — суду хабара і безправ'я, суду жандарів та поліцаїв і вважали, що купити радянського суддю — це в порядку речей.
Хабародавці.
За два тижні судового слідства, багато пройшло їх перед Найвищим Судом. Старих, молодих, жінок, чоловіків, найрізноманітніших типів...
Здебільшого їх свідчення всі на один лад». «Безробітні» «поденні»; а коли розглянеш справу-власники паштетних, чайних, самогонщики з великим стажем, власники будинків...
— Давали оборонцеві!.. — трафаретна відповідь.
А коли допитують їх хто-ж ці оборонці, хіба це не просто відомі по базару підпільні «аблакати», майже завжди чуєш відповідь:
— Так вони-ж з портфелем ходили!.. 
Зовсім наївними здебільшого, виказують себе, хабародавці. «їх, мовляв, хата з краю»... Не знають, що то за спритні дільники «з портфелями» що до них звертались вони як до юристів. Не знають, що брали хабар судді, та взагалі: «хіба це їх справа»?.. І тільки один Демченко — король звільнення — найміцніша фігура з числа підпільних адвокатів, що фігурують в процесі, очевидно, вирішив розіграти свою ролю до кінця.
— Коли вже розвязати вузел, так до кінця!... — говорив він у своїх свідченнях. Так і чуєш: «Той дав для судді стільки, той дав стільки». 
І хабародавці—Левітов, Цвєтков, Гандзін, Кулішова, Дмитренкова та инші, що вже виявили перед судом своє обличчя, понесуть відповідну кару.
«Суд над суддями» покаже, що Радянська влада непохитно стоїть на сторожі правосуддя, і коли трапляються які ганебні вчинки то вона їх з коріннями винищує...
