Трактори на Україні
Були вони на Україні і до революції.  
То були стосильні “Брет-Гардіти”, “Твеи-Сіті", „Ойль - Пулі”, — величезні машини, пристосовані до великих поміщицьких господарств. Коштувала така потвора до Ю до 36 тис. карб., а щоб вона могла повернутися, їй мало було й селянської ниви.
Звичайно, не тільки селянин, а й не кожний поміщик міг набути таку складну й дорогу машину. Коли після революції зібрали підчас голоду всі трактори до купи, щоб їх використати в голодних місцевостях, де цілком не було робочої худоби, то на весь величезний Радянський Союз знайшлося лише 1400 тракторів. Здебільшого це було таке барахло, що могло лише дискредитувати в селянських очах саму ідею машинізації сільського господарства, а реальної допомоги дати не могло. 
А життя тимчасом вимагало якогось порятунку, бо робочої худоби в селян взагалі зменшилось і багато землі через це не обсівалося. Тому Всесоюзний Держплан ще 1922 року виробив певний план повільної тракторизації сільського господарства так шляхом ввозу машин з-закордону, як і шляхом власного виробництва тракторів.
Перші після революції трактори в Радянський Союз почали ввозити різні благодійні організації підчас голоду: Джойнт, АРА, Помгол і т. д. Вони возили машини різних марок, але робота показала, що найкращою із закордонних машин в наших умовах є американський трактор „Фордзон", він і не дорогий, і не складний Тому, коли було приступлено до планової закупки тракторів за кордоном, то спинилися на „Фордзоні".
Першу партію тракторів „Фордзон” у кількості 600 штук було ввезено на Україну на весні цього року й розподілено, головним чином, між сільсько-господарськими колективами, бо решта селян дуже обережно й навіть недовірливо поставилась до невідомої для них машини. Але сила техніки в тому й полягає, що вона руйнує старі забобони шляхом практичного доказу, в чому й пересвідчилися селяни Південної України, куди пішла головна маса першої партії тракторів. Вони побачили, що за оранку десятини давнього перелогу кіньми доводилося платити понад 12 карб., а оранка такої-ж самої десятини трактором обходилася менше 6-ти карб. Так само вийшло і з иншими господарськими роботами.
Село загуло і стало вимагати тракторів у більшій кількості, ніж можна було постачити. Негайними заходами цього-ж літа в Америці знову було закуплено 2500 тракторів і розподілено між організованим селянством, але вимоги селян в кілька разів перебільшували ввезену з Америки партію тракторів. 
Спочатку селяни прозивали трактор глузуючи, „трахкалом", а далі, побачивши його роботу — „залізним конем", а зараз виявилось, що це й не кінь, бо-ж не може кінь молоти, драти просо, давити олію, корчувати в лісі пеньки, а трактор все це робить, крім того» що виконує й кінську роботу оре, волочить, дряпакує, сіє, жне, молотить, а де-не-де вже й на хрестини та на весілля на тракторі їздять. Словом,— село скоро зжило, я з трактором і пристосувало його до всіх численних потреб свого життя. 
Разом із цим на радянських заводах почали винаходити трактор чисто радянської конструкцій Найбільші успіхи в цій справі має Україна. Винайдений на Кічкаському машинобудівельному заводі конструктором т. Паулісом трактор «Запорожець», як показали останні випробовування його проф. Аловим та Ленінграимдськ Державним інститутом досвідної агрономії, ні в чому не поступається перед такою славнозвісною маркою як американський “Фордзон", а в деяких випадах він ще й кращий за „Фордзона".
Останніми часами в „Запорожці" зроблено значні удосконалення і приступлено до збудування на В. Токмакському заводі „Червоний прогрес" окремого цеху для масового виробництва „Запорожців", бо попередня кустарна робота й обходилась дорого, і не завжди давала доброї якости машину, що хоч і добра була своєю конструкцією, але виконувалась неохайно.
Зараз на порядку денному нашого господарського життя стоїть права про збудування на Україні великого тракторного заводу на зразок фордівського заведу в Америці, що випускає сотні тисяч тракторів на рік.
