Культурний осередок української кооперації.
Рівно три роки тому — 21-го листопаду 1922-го року всеукраїнські господарчі кооперативні осередки (Вукопспілка, Сільський Господар, Українбанк та инші) поклали початок новій кооперативній організації для культурної роботи на Україні. Було тоді засноване всеукраїнське видавниче та книготорговельне товариство “Книгоспілку”. 
Усіх членів-фундаторів та початкових пайщиків цього товариства було 7. Капітали для роботи Книго-спілки, що їх спромоглися виділити, сами тоді вбогі, кооперативні центри, складалися з дуже незначних коштів та величезної сили такого .книжкового майна", що ото на ньому красувалося „року Божого 1918"...
Але вже через рік кооперативному товариству Книгоспілці стало тісно в рямцях товариства й перетворено було її на всеукраїнську спілку. 
Сьогодня, після трьохрічної роботи, Книго-спілка має по-над 200 кооперативних організацій членами-пайщиками, між ними найбільше низових, сільських, так званих первісних кооперативних осередків. 
Що робить та як робить Книгоспілка? 
В осередку уваги всієї діяльности Книгоспілки лежить книготорговельна робота, спроваджений книжки, переважно на село. Оскільки виконала Книгоспілка це своє оснівне завдання, бачимо з того, що коло 2.800 сільських кооперативних товариств постійно спроваджують книжки на село, коло 500 постійночинних, так званих, кооперативних книжкових поличок по сільських кооперативних на селі регулярний торг книжками. 
Книжкова поличка—витвір і досягнення Книгоспілки. В умовах життя нашого села-це закінчений тип книгарні з постійним добором найпотрібніших селу видань. Чималі досягнення книжкових поличок заохотили Книгоспілку повести в цьому напрямкові роботу далі так, щоб мережу книжкових поличок довести до густоти: що—не село, що—не кооператив — то й книжкова поличка.
Досягнення Книгоспілки з книготорговельною роботою та неухильне зростання тих досягнень бачимо з того, що першого року життя Книгоспілки спродала вона книжок на 362.000 карбованців, другого року— на 789.000 карб., а останього, третього року — вже на 1.017.000 карбованців. 
Великі досягнення має Книгоспілка і з організацією торговлі канцприладдям. Це вона перша взялася налагодити цю важливу галузь нашого торговельного ринку, вибивши остаточно грунт із-під ніг приватного капіталу в цій роботі. За один тільки минулий рік Книгоспілка спродала цього краму на 3.662.000 карбованців, і зараз Книгоспілка — це найбільша на Україні та одна з найбільших на цілий Радянський Союз організація, що постачає канцприладдя кооперативним організаціям, школам, освітнім, радянським установам.
А видавнича робота Книгоспілки виявилась ось як. 
За три роки роботи своєї, Книгоспілка видала книжок коло 5 мільйонів примірників, або 25.244.428 друкарських відбитків. На самий 1925—26 рік запроектовано видати ще біля г-ти мільйонів примірників книжок.
Видає Книгоспілка, переважно, кооперативну, сільсько- господарську літературу з усіх галузів господарства, підручники, дитячу літературу, художню белетристику, класиків, і взагалі більше для села.
Мова видань Книгоспілки на 96% українська мова.
Крім просування книжки на село, крім постачання канцприладдя та видавничої діяльности, Книгоспілка має ще й такі підприємства, як майстерню наочних приладь, де виробляє, відповідно до потреб сучасної школи, шкільне навчальне наочне приладдя, різні колекції, діяпозитиви, чарівні лихтарі, то-що. 
Виконуючи завдання про культурно-освітню роботу кооперації, Книгоспілка третій рік видає двохтижневий кооперативний, літературний та популярно-науковий журнал “Нову Громаду”, розрахований на сільського читача.
Журнал уже завоював собі симпатії українського села, де він виключно й розходиться. 
Власні друкарні Книгоспілки в Харкові, Київі й Охтирці допомагають оснівному прагненню Книгоспілки — якомога здешевити книжку, призначену для села. Книгоспілка повстала з нічого.
І те, що виросла вона нині на культурну фортецю, те, що видає вона на 96% книжки українською мовою, те, що протиснулась вона своїм апаратом до найглухіших закутків українського села (2.800 сільських товариств, коло 500 сільських книгарень-поличок — її постійними клієнтами), — свідчить про життєвість цієї організації української кооперації, про те, що йде вона в ногу з багатогранними вимогами нашої сучасности, що організація це — потрібна й необхідна в нашому культурному житті.
Книгоспілка протягом трьох років існування свого, і тоді, коли вся кооперація на Україні переживала глибоку та загайну грошову скруту, коли багато кооперативних організацій занепало, ліквідувалося, жила розміреним, безперебійним, нормальним життям.
Жадної копійки допомоги з державної скарбниці чи з инших яких джерел Книгоспілка за цілий час не брала, і, не зважаючи на всі труднощі, на всі хитання нашого грошового ринку, за ввесь час не була протестована а ні з одним своїм векселем.
Навпаки, власні кошти її, кошти кооперованого трудящого населення України неухильно з місяця на місяць, з року на рік, зростають а з ними міцнішає й грунт, що на ньому стоїть і працює Книгоспілка.
