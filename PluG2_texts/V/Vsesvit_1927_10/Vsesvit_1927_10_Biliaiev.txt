РАКЕТОЮ НА МІСЯЦЬ
Щось біля 30 років тому руський інженер Ціолковський склав першого наукового проекта ракети для міжпланетних подорожів. Але... цей сміливий і геніяльний план залишився тільки проектом. Царський уряд не відважився відпустити Ціолковському потрібних на досвіди коштів. Та і й рівень техніки не досяг іще тої височини, щоб можна було переходити до практичного здійснення проекту.
Тепер знову повстала мова за міжпланетні подорожі, тільки викликав її вже не руський винахідник, а американець Годдар. Проект його ракети, признаненої для подорожу на місяць—вельми оригінальний і біля нього знялося багато галасу. 
Цілісінький рік американські газети й журнали жували на всі боки цю новину; призначали навіть день, коли полетить ракета, - та... далі цього справа не пішла. Виявилося, що Годдар тільки-но розроблює ще план будівництва ракети і, що день пуску її на Місяць десь ще дуже далеко. Проте, не встиг угамуватися гамір, викликаний Гадларом, як увесь світ знову заговорив про нових «переможців простору», про двох німців—Оберте й Гоффе, що розробили проекте п'ятитонної ракети. На ній вони мали дістатися на Місяць за два дні. З великим успіхом випробували вони й модель міжпланетного корабля. Маленька модель піднялася на кілька миль угору і щасливо повернулася вниз на парашюті, що автоматично рос крився, коли закінчилося піднесення.
Слідом за Обертом і Гоффом на сцену виступав мододий австрієць Макс Фалір, сміливий авіятор, в майбутньому мабуть путящий астроном. Він виступав з грандіозним проектом алюмінового повітряного корабля, збудованого загалом за планом Оберте. Найцікавішим же в цьому проекті е те, що Фалір викликався бути за першого пасажира подорожу Земля — Місяць.
Таким чином, усі проекти базуються на однаковому принципі. В основі — ракета, щось на зразок велетенського гарматного набою, що рухається за допомогою реактивної сили газів від горіння палива, вміщеного в спеціальних камерах. Це горіння, за розрахунками винахідників, надасть кораблеві нечуваної хуткости, з коефіцієнтом використання енергії палива до 60%.
Енергійний, і сміливий виступ Макса Фаліря віддає пальму першенства поки що австрійському проектові. Його ракета матиме три камери з паливом: у першій—спирт, у двох інших — плинний водень. Коли таким набоєм — ракетою стрельнути з величезної гармати, то ракета здобуде хуткости 7 миль на секунду. Ця хуткість де далі більшатиме, залежно од віддалення набою-ракети від землі; цьому допомагатиме покидання камер по одній у міжзоряних просторах, коли паливо з них вигорятиме.
Автор проекту Фалір піклується і про пасажирів. В носовій частині міжпланетного корабля влаштовується спеціяльна кабіна для двох мандрівників. Крім того, в середині ракети буде влаштовано особливі прилади, що мають забезпечити мандрівників од інерційного удару під час вистрілу з гармати.
Майбутньому подорожеві не минути трагікомічних моментів. Підчас льоту ракета мусить перейти таку просторінь, де всяке тіло втрачав свою вагу.
Пасажирам доведеться тоді в дійснім розумінні слова «плавати» в повітрю кабіни.
Для більшої зручности стіни останьої матимуть особливі поручні.
Кілька неприємних годин переживуть мандрівники й тоді, коли рідина перестане виливатися в посуду. Фалір обминув і це ускладнення.
«Похідні» пляшки матимуть гумові рурки, щоб можна було коли вже не пити, то хоч смоктати воду та інше. Тепер виникав питання: як же саме відбудеться посадка ракети на Місяць, або на Землю, коли вона повернеться назад?
Цю проблему ще й досі толком не розв'язано. На перший раз ракета, очевидно, тільки облетить Місяць, зафільмувавши зблизька той його бік, що ніколи не повертається до нас. Можна собі уявити, яку неймовірну ціну матиме цей фільм. Закордонна преса запевняє, що подорож на місяць — справа найближчого майбутнього. У Відні, наприклад, уже склалося навіть товариство з астрономів, фізиків та інженерів, що поставили собі за мету як найскорше здійснити проекте Фаліра.
