ЛЕОНИД ГЛІБОВ
З нагоди 100-ліття з дня народження
В «письменницькій» кімнаті Чернігівського Державного Музею, серед меблів, малюнків, портретів, рукописів та інших річей Шевченка та Куліша скромно примостився і глібовський куточок. У невеликій вітрині зібрано все те з глібовських експонатів музею, що стосується головніших фактів життя та діяльности поета. Понад 65 назв інших матеріалів переховується в музейних шахвах.
Серед рос кладених у вітрині документів лежить і недавно знайдене метричне свідоцтво, що встановлює справжню дату народження поета —18 лютого 1827 року.
Народився Л. Глібов у сім'ї «купца 3-ей гильдии» в с. Родзянках, Хорольського повіту на Кремінчуччині. В родині великого дідича Родзянка і виховувався спочатку поет. В 1856 році Глібов скінчив Ніжинський ліцей. Після двохрічного вчителювання в чорноострівській повітовій дворянській школі, в осени 1856 року його переведено «младшим учителем географии» до чернігівської гімназії.
Про Глібова, як про талановитого вчителя, згадує в своїй автобіографії його учень І. Л. Шраг. В Чернігові Глібов розгортає чималу культурну роботу. Не одержуючи й 50 крб. на місяць, за власні кошти він видає 2-х тижневий, двома мовами друкований, «Черниговский Листок».
Коли було закрито петербузьку «Основу», «Черниговский Листок» лишився однісіньким друкованим українським органом, продовжуючи по змозі «основ'янські» традиції. Тоді ж Глібов засновує в Чернігові «Товариство кохаюче рідну мову», що з великим матеріяльним успіхом ставило перші українські п'єси та популярні тоді живі картини.
Та трапилася пригода, що розбила всі плани Глібова. припинила «Черниговский Листок», а його редактора кинула на два роки під «тайний, строгий надзор» до Ніжина.
На початку липня 1863 року видатний український діяч, член «Землі і волі» Андрущенко, їдучи з Петербургу на Київщину, заїхав на кілька день до Чернігова. З собою Андрущенко віз багато нелегальних відозов та брошур, в тому числі: «Свобода», «Долго давили», «Что нужно народу». Ввечері перед 10-им липня Андрущенко читав нелегальну літературу братові редактора «Основи» Білозерському. Білозерський похвалився про це поручикові Герасимову. Герасимов доніс поліцмейстеру, а той чернігівському губернатору Голіцину. Через кілька день Андрущенка, етнографа Носа та Тищинського було заарештовано.
Працюючи раніше землеміром у Козелецькому повіті на Чернігівщині, Андрущенко добре знав Глібова, часто листувався з ним та його дружиною, брав участь в «Черниговском Листке». Сидячи у чернігівській в'язниці Андрущенко й передав Глібову листа, прохаючи його попередити знайомих про арешт. Лист цей замісць глібовських рук потрапив до голіцинських. Відсилаючи до ІІІ-го відділу матеріали в справі арешту Андрущенка та інших, Голіцин пише:
---
Після звільнення з гімназії Глібов два роки бідує без ніякої роботи в Ніжині, н 1865 році переїздить до Чернігова, де працює в губернаторській канцелярії, а в 1867 році його влаштовано на посаду завідателя земської друкарні. На цій посаді він працював до самої смерти —29 жовтня 1893 року.
Більшу частину літературної продукції Глібова писано руською мовою і її ще мало досліджено. Українська література знає Глібова, як лірика, байкаря та автора комедії «До мирового».
Глібов негативно ставиться до нових економічних процесі — «кишені грошовитої», що зрубала «без жалю веселий гай» прикрашеної автором ідилії селянського побуту.
Та більшої популярности придбав Глібов собі байками. Теми байок Глібов запозичав здебільшого у руського байкаря Крилова, але це ні трохи не знижує їхньої вартости. Це не механічне перелицьовування сюжету байки в українську мову, а оригінально-творча робота.
Художня вартість глібовської байки не рівна — часом знижує її сентиментальний та ростягнутий виклад.
В моралізуванню Глібов знов таки не виходить за межі народницько-гуманістичного світогляду. В байках соціяльного змісту він завжди стоїть на обороні прав покривдженого — картав пана-вовка, висміює бюрократизм, засуджує експлуатацію. Але в порадах, як це зло знищити, далі етично-культурницького «живого слова, правди й просвіти» він не підноситься.
