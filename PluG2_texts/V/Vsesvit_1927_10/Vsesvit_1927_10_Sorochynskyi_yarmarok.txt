"СОРОЧИНСЬКИЙ ЯРМАРОК"
На сірому тлі екрану рухаються й живуть типи старого українського села, типи, що їх, може, і не було ніколи і що лише плідна та міцна фантазія художника створила їх безсмертні типи Гоголя.
Гримає, фуркав підстаркувата Хівря, що аж ніяк не може зі своєю молодістю попращатися, ремствуючи на пасербицю Параску лише за те, що уста Парасчині не втратили ще схожости з вишнею стиглою, а очі її вміють виблискувати - грати запальним огнем.
На старому Солопієві зганяв прекрасна Хівря свою лють. Або самій бити, або бути битою. І Хівря обрала перше. Частенько тріщав чуб Солопія Черевика, однаково, чи був він винен, чи ні.
Ніяково й винувато посміхається Солопій, побоюючись за свою чуприн/. Не до вподоби Хіврі, що він бере на ярмарок і Параску. Параска ж радіє, бо хіба є що кращого за ярмарок, хіба знайдеш де інше таке місце, щоб можна було і на людей надивитися і самій себе людям показати?
Сидять мачуха з дочкою на високо вимощеному возі, а Солопій іде, погейкуючи на волів.
Низько вклоняються, скидаючи шапки, зустрічні парубки, — Параска — красуня соромливо й гордовито посміхається у відповідь, злегка затуляючи великим соняшником зашаріле обличчя.
Валкою тягнуться вози через міст. Чепуриться Параска: побачили її оті меткі по той бік мосту гурт парубків, а межи парубками він, Гриць, той самий Гриць, що давно припав їй до вподоби.
Регочуть, жартують парубки, зачіпаючи проїзджих. Дісталося й Хіврі від них, ледве обтерла заляпану грязюкою пику. Хай не лається! - регочуть парубки.
Наче комашня сновигають туди й сюди люде вздовж і впоперек, зачіпаючи, штовхаючи одне одного.
Завис у гарячому, паркому, від куряви загуслому повітрі неймовірний галас —це ярмарок. Розбігаються розгублені очі, не знаючи, на чому спинитись, бо здається, ніщо не стоїть на одному , місці,; бо, здається, нема тут нічого, що не горіло б, не блищало б, не приваблювало.
Гуде це своєрідне свято, мішаючи до купині рев товару і верески перекупок і пісні парубків і музику і вигуки п'яниць.
Ремигають воли, хропуть під возами ярмарчане Ніч. Де не-де жеврів багаття, коли-не-коли долетить до вуха пісня п'яниці, що ніяк не потрапить до дому, що ніяк не хоче спати.
І раптом гострий хрипкий голос розбуркав тишу.
- Червона свитка! Червона свитка! – полохалася тиша то в одному, то в другому кутку. Лисицею пролазив чорний закошланий циган поміж возів і волів, зайцем перестрибував через сонних людей, вигукуючи два слова — червона свитка. Наче вогню хтось вкинув у бочку зі смолою — зашипів, зашумів майдан, заметушилися спросоня люде, не знаючи, що робити, куди бігти.
Пощастило циганові з його вигадкою. Треба було йому піймати Хіврю й Солопія, що злякався жінки і не дотримав слова —не хотів оддати дочки своєї за Грицька. Бо ж узявся циган висватати Гринькові Параску, як що той менше правитиме з цигана за пару своїх воликів сірих, що аж надто припали циганові до серця. З цього й почав він отакий бешкет.
Повну хату набилося людей до козака Цибулі, Солопієвого кума, де спинився і сам Черевик, і Черевичиха, і Параска.
Хівря ледве встигла відчинити ворота, —за малим не висадила їх перелякана юрба,—а відчиняти не дуже то й хотілося, бо коли-ж то трапиться знову таке, щоб любенько, вдвох із поповичем на самоті повечеряти?
Та й сховати поповича нікуди. Ледве-ледве видерся він, блідий, як хустка дівоча, на піл аж піл стелю.
І от тепер, слухаючи оповідання циганове, потерпав Хінря за свого схованця. А циган оповідає про чорта та про його червону свитку гро товстого шинкаря, що взяв цю свитку у чорта в заставу. Давно те було, — казав циган, —і з того часу не ставав на цьому місці ярмарок, аж цього року... Брязкнуло вікно. І товста свиняча пика, висадивши шибку, просунулася в хату і голосно хрюкнула...
Циган таки висватав Грицькові його Параску і шумує подвір'я Цибулі, де вітають молодих. Летять до гори шапки, квітками закидують дівчата закохану пару, що й досі ще не вірить у своє щастя. А Хівря лютує, та ніяк не добереться до них через коло парубків і дівчат, що оточили молодих. Заграли музики. Швидче й швидче танок. Один за другим стають у танок і діди і старі баби; аж дивно, як вони не розсиплються на порох. Гуде сватання. Галасують гості. Заволікав курява двір Цибулі.
Пропливли події й люде Гоголя, та тільки не пасічник Рудий Панько оповідає тепер про них, а кіно-механік. Крутить оце останню частину «Сорочинського ярмарку», що його на Одеській кіно-фабриці закінчив уже ставити режисер Гричер- Чериковер.
Написали сценарій за М. Гоголем Гуревич та Каплан. Оператор Вериго-Даровський. Художник В. Кричевський.
