ЗАГМУК
Єврейськ. Держтеатр в Харкові
Недавно єврейський театр святкував 50-ті роковини свого існування. Тяжкий шлях пройшов він за цей період. Понад 40 років під час самодержавства поневірялися окремі єврейські трупи по ріжних містечках. Лише коли прийшов Жовтень, а з ним і визволення всіх націй, почалося відродження єврейської культури а разом з тим і театру.
Харківський єврейський держтеатр засновано рік тому. На режисера туди було запрошено відомого театрального діяча Ефраїма Лойтера, а трупу набрано з молодих акторів. За невеликий час театр проробив величезну роботу і на мистецькому фронті має значні досягнення. Єврейський держтеатр у Харкові можна вважати за один з кращих театрів України.
За рік в театрі пройшло кілька постановок, що дають можливість прослідкувати весь шлях, пройдений театром за час його існування. Театр надав своїм виставам цілком нових форм, в них він абсолютно відійшов від вистав епохи театру Гольфадена. Єврейський Держтеатр в Харкові —це революційний театр з установкою на сучасність. Не дивно, що єврейській буржуазії він не подобається. Зате до нього охоче йдуть єврейські робітники.
Остання п'єса в відчитною за минулий період роботи. Це найкраща постановка театру за весь час. П'єса «Загмук» написана відомим драматургом А. Глебовим. Не зважаючи на те, що в ній змальовано далекий від нас період вавілонського рабства, п'єса цілком сучасна, близька нам, бо нагадує недавні часи поневолення пролетаріяту царським урядом. Цю думку яскраво проведено і в самій постановці. На наших фотографіях окремі сцени з п'єси «Загмук» — постановка Е. Лойтера.
Треба відзначити роботу головного режисера театру Ефраїма Лойтера. Лише завдяки його енергії театр мав такі досягнення.
