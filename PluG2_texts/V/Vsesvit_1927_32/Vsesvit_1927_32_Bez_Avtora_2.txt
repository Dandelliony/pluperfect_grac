Суд Паріса по-американському. В кінці травня б. р. в м. Ґальвестоні, штат Техас П.-А. Спол. Шт. з великою помпою відбувся конкурс жіночої краси. Завданням було виявити найвродливішу жінку всесвіту. Для того, кожна країна мала післати свою представницю від 18 до 25 років віку. Але конкурс насправді не вийшов інтернаціональний. Сполучені Штати замісць одної кандидатки виставили 30, німці – хоч і вибрали красуню міліметр у міліметр пропорцій Венери Мілоської — не прислали її зовсім. Крім Спол. Штатів взяли участь Канада, Мехіко й Куба, а зі старого світу — Франція, Італія, Еспанія, Португалія, Люксембург. Разом було експонатів 38. Еспонатів вибирали клуби й часописи. Напр., француженку вибрало жюрі „Journal” з 800 кандидаток. Як і слід було чекати, „ґран прі” присуджено було американці — Дороті Брайтон, з Нью-Йорку. Номера призів поставлено відповідно під фігурами.