Червоне поле.
Спочатку трошки історії. Недалеко від Харкова, там де міцно несе свої прозорі хвилі красун Донець під Чугуївом, найприємніші місця. Тінисті ліси, зручнісінькі дачі й Донець — все це робило район цей найкращим місцем для відпочинку. і жили тут колись поміщики. Жили, правда, «періодично». Приїдуть ото на місяць-два в літку «відпочинути на лоні природи», а потім знов зникнуть по «столицях». І тільки цікавляться що місяця одержати відповідну сільську «данину» зі своїх «володінь». Але якось один з місцевих поміщиків, прихильник капіталістичного «прогресу» і перейнятий роспочатою вже тоді капіталістичною індустріалізацією, задумав «використати» природні сили Донця для власного збагатіння.
Збудував паперову фабрику, що користувалася енергією Донця. Але подібна вона була до курячої хатини, збудованої на гранітній скелі. Величезну природню силу Донця використали на незначну 50-ти сильну установку. Звичайно, що ту мізерну енергію, що ця установка давала, забирала фабрика, що поволеньки прибуток поміщикові-експлоататорові давала. Говорити про електрифікацію району тоді було не утопією, а просто невдалим жартом.
Потім фабрика згоріла. І стояли роскидані трухляві руїни аж до 1925 року, коли побачило їх хазяйське око Всеукраїнського старости Г. І. Петровського. Довідався Г. І. Петровський, що «прогресист» поміщик колись використовував уже природню силу Донця й глибоко засіла в його господарчій голові думка про будування тут електричної станції для електрифікації.
З ініціативи т. Петровського було засновано акційне т-во по електрифікації району «Червоне поле». Увійшли до нього акціонерами ВУЦВК, Харківський Окрвиконком, Чугуївський Райвиконком, Т-во в справах електрифікації «Електрика» та селяне 12-ти місцевих сел.
Селяне дуже охоче відгукнулися на заклик радянської влади електрифікувати район. Індивідуальними пайщиками до Т-ва записалося біля 1? тис. селян, що відробляли свій най. Зібралося таким чином 20 тис. селянських грошей, приблизно по 16 карб, на людину. 
Так роспочалась будівля «Червоного поля». 8 місяців упертої напруженої праці. Не вистачало коштів, сама природа — надвичайний розлив Донця, повідь — все це утворювало най трудніші умови роботи. І все ж таки станцію було збудовано, й не тільки станцію, а збудовано великий промисловий млин, устатковану за останіми вимогами техніки олійницю. Коштувало все це 560 тис. карб. Уже скільки комісій було в «Червоному полі» і всі визнали, що станцію збудовано дешево, а все устаткування зроблено як найкраще. І зараз Донець невпинно крутить лопасті турбіни, що дає енергії на 220 кінських сил.
З цієї енергії 50 сил має витрачатись для освітлення місцевих сел. Уже нині електрифіковано 3 села: Введенське, Ново-Покровське та Старо-Покровське. Серед сільської темряви — спадщини темного минулого, яскравим сяйвом знання й культури сасяє «лямпочка Ілліча».
Урочисто святкувало «Червоне поле» свято свого «офіціяльного» відкриття. Зібралися селяне місцевих сел, що на власні очі переконались у турботах радвлади що до їхнього добробуту і спільно з робітниками будівельниками станції, з технічним персоналом, святкували своє свято —  свято перемоги упертої праці над стихією.
Прибули й гості з червоної столиці України т.т. Петровський, Чубар, Буценко та інші. На мітингові, влаштованому тут на повітрі біля станції, біля Донця, кидали вони палкі слова про нове, світле життя, про нову радянську культуру.
Дякували селяне гостям за турботи. Вони росповідали проте, як недовірливо хитали головами сільські, ,дядьки» коли говорили про електрифікацію. Тепер вони на власні очі переконалися і стали вірними будівельниками нового життя.
А коли ім'ям головного ініціатора утворення станції Гр. їв. Петровського запропонували назвати її, у міцній, єдиній овації злився численний мітинг. Голова Раднаркому України т. Чубар перерізав червону стрічку до дверей станції. Гідроелектростанція ім. т. Петровського запрацювала, несучи сяйво нової культури до району.
«Червоне поле» ставить собі ще багато завдань. Індустріялізувати сільське господарство, електрифікувати його, підвищити на відповідний вільній країні робітників і селян рівень. Величезні, важливі, корисні завдання. Побажаймо-ж успіху «Червоному полю» у виконанні цих завдань — великих заповітів великого вождя пролетаріяту В. І. Леніна!
