По селах та містечках України.
Художня виставка, що утворилась заразу Київі з творів місцевих (побільшости) майстрів, з'являється на тлі місцевої культури явищем, по сучасному менту, видатним. 
Група художників (архитекти, малярі, сницарі), що перебувають на Київському горизонті, в своїй діяльності не керуються однаковими ідеями. Художники росподілились на де кілька окремих гуртків, що свою діяльність скерували по ріжних і прямо протилежних шляхах.
Між ними помітними одиницями відокремляються два об'єднання. До першого належить ті особи що й до цього часу перебувають в стані «революційного» руху і бідні ніяк не знайдуть сил і волі примусити себе працювати в галузі свого фаху. Ці особи, до цього часу, окрім праці язиком на диспутах, докладах, улюблених дискусіях «і т. і. не дали ще ніяких праць і надсажують собі горло та б'ють себе в груди, видаючи себе за дійсних представників пролетарського мистецтва. їх художніх праць пролетаріят ще сподівається. 
Друга група складається з осіб, що вважає зайвим довго сперечатись  — «хто прав» і не має охоти займатися демагогічними виступами та многоглаголивими дискусіями. Вона рахує більше відповідним своїм завданням воювати не словом, а ділом — творити і робити виставки з своїх творів, так нелюбимих першою групою. 
Зважаючи на те, що більшості людности невідомі наслідки слово» говорення перших і тому вона позбавлена можливости перевести паралелі між діяльністю тих і других і зробити відповідні висновки, чия діяльність приносе більше користи, чи більше більше зла, нам бажалось би ознайомити в самих коротких рисах про наслідки діяльности тієї групи митців, що ввійшли до складу організації: АХЧУ («Асоціяція Художників Червоної України»). Вони утворили виставку своїх творів в Київі, (в залях Музею Революції, вул. Короленка) і має назву: «По селах, містечках, та містах України». 
На виставці беруть участь сорок два художники. Але це лише частина Київських творців. У Київі їх мається значно більше. Виявляється, таким чином, що не обмежність художніми силами була причиною неможливости улаштовання художніх виставок за останні роки Очевидячки — причина інша: наша неорганізованість, егоцентризм і інш. 
На виставці беруть участь художники ріжних напрямків в мистецтві, що об'єднались під неписаним лозунгом — «робота, а не балачка» в протилежність групі словоохотливих. 
Ряд зрозумілих для широких кол людности реалістів, натуралістів і почасти символістів подали на суд свої твори останніх років. Є міжними твори прекрасні, але виставили й художників невеликого діапазону. Навіть дано місце і таким майстрам (на щастя — не велике місце), які в своїх творах недалеко відійшли від «художньої» розмальовки фотографічної картки та збільшення портрета. 
Треба сказати правду —  ні місто, ні містечко, ні село яскраво творами не виявлено. Але це не зменшує значіння виставки. Відмічаю цю особливість для історії. Далі не всі твори заслуговують того, аби про них говорити. 
Один зі звичайних підходів художника до мистецтва сучасного менту виявлення, фіксовання соціального стану людности — полягло основною підвалиною в діяльності цієї групи художників. 
Таким чином перед нами — так зване побутово-жанрове мистецтво. 
Коли ми ясно уявимо собі вартість такого напрямку в діяльності митця, що синтезує й фіксує мент великого соціяльного значіння, тоді й відповідне підношення мусимо виявити до такого роду творів. От же на виставці є чистий краєвид, портрети, жанри, крім того декілька невдалих символічних творів, чудові nature-mort'и. 
Почнемо з краєвиду. Самою природою майстру дається сила ріжноманітних завдань, від самої теми до її психологічного освітлення в той чи інший бік. Між такими творами слід пом'янути праці Козіка, Трохименка, Хворостецького, Фельдмана Світлицького, Коровчинського, Щульги. В соковитих, залитих соняшним промінням краєвидах Козіка багато безпосередньої правди. З блискучий плямами, прозорими тінями, свіжими фарбами, простою композицією, не вимученою не надуманою, він визиває своїми творами емоції оптимізму, бажання життя, праці, творчости. Трохи сухіший в кольориті, але грамотний в рисунку, умілий в закріпленні менту Трохименко дає не менше корисні композиції, що визивають у глядача бажання злити свою діяльність з тією природою, яку фіксує автор, яка навколо нас і яку ми бачимо побільшости лише очима художника, бо так далеко від неї відійшли. «Трохи сирими здаються інтимні етюди Хворостецького, грамотні приємні. Колись гарний аквареліст, що вихваляв Україну — Фельдман, можливо по техніці і в сучасний мент кращий у Київі аквареліст, дав де кілька неприємних по кольоровим завданням етюдів, занадто «солодких», в яких отже не багато технічно-добірних шматків. Поет місяшних чарів та самотних хат Світлицький, що колись приваблював своїми творами столічну Петербурзьку людність, дав мало краєвиду, більше — жанру. Але треба зазначити, що під впливом «гарного» київського життя (художник до останнього часу не мав абсолютно ніякого заробітку) його поезія дуже постраждала. Про Коровчинського краще сказати в тому відділі, де він більше визначився — в жанрі. У Шульги є приваблюючі менти, але на жаль труїно дати характеристику по виставленому. Що до композиції рисунку, форм, фактури — наші художники залишились ще натуралістами чистої води. Стати на шлях копіїста формальних явищ художники добре вміють. Але, перейнятися глибиною явищ, їх «психікою», виявити їх таємну частину  — потрібна інтуїція, потрібен спокій творця, забезпечення життєвим, щоденним шматком хліба. 
Між побутовими (жанровими) сценами слід зазначити того ж Козіка, Трохименка, Світлицького, Коровчинського, етюди Черкаського, а не велику його річ: «Приїзд шефів» з гарним краєвидом, але сирою композицією і недосконаленою роботою товпи. Далі  — приємну річ, без особливих претензій, свіжу і безпосередню роботу Филоновича: «Молошниці». А також де які етюди Тимощука, що переносе нас безпосередньо на «лоно» природи зо всіма її якостями. Слід відмітити роботи Крюкова Б., що в складних композиціях розливає свої формальні й кольорові досягнення. Його підход до виявлення задуманої їдеї звичайно далекий від тієї художньої течії, в яку він попав, але це не шкодить виставці, а свідчить про культурне відношення керовників виставки до інших течій в мистецтві. Не можливо проминути творів молодого Полончука. Що торкається його символічного «Червоного шквала»  —  то краще було - б його не виставляти.
Друга ж річ «На барикадах» заставляє своєю невитриманістю зупинитись. Весь задній план картини з тією однорідною масою, що хвилюється як море і так компактно витримана і в композиції, і в кольорах, робе вражіння дуже приваблююче, передній же план залишає нас незадоволеними. Я не зупинявся б на цьому авторі, коли б не чекав від цієї молодої сили в майбутньому приємних наслідків. 
Світлицький з спокійного ліричного поета місяшного проміння і темної ночі перейшов на розказчика побутових ментів революційного руху і в де яких творах пропонував гарно написані речі. З початкуючих, що шукають себе, слід зазначити Юрченка і Дец, характеристика яких поки що не можлива, але про яких треба сказати майбутнє в їх руках. Зазначивши праці Струхманчука який міг би працювати гарно, закінчуємо побут. Не багатий кількістю і не завжди, на жаль, видатний якістю портрет на виставці якось стушувався, зник. Не йому належить роля проводиря, Відомо: мистецтво портрета занепало. Не багато на виставці річей цього роду зупиняють глядача. Коли відмітити роботи Козіка, особливо його фрагмент (№ 12-й) та ще одну голову дівчини, то далі — можна свою увагу перенести на портрет проф. Левицького, — робота плодовитого майстра Титаренка. Робота ця свідчить, що художник володіє розумінням форми. Але бажано було б мати більше колориту. Як що можливо зарахувати до складу портретів роботу (поіг) Коровчинського «Дід з Полтавщини», то цим ми й вичерпаємо все те, що належить до серіозних робіт в галузі портрета. Хиба ще приєднати роботу Кондратьєвої: «Портрет Дебагорія-Мокрієвича». Решта виставленого за портрет не робить вражіння. Шаржі Струкманчука могли 6 бути більше продуманими. Виставив свої твори старий і колись дуже гарний майстер Яровий. 
Сницар Климів виставив сильні технікою і гарним розумінням форм портрети та постаті робітників та робітниць. Це  — майстер суворих, строгих пропорцій, розмірених площин і певних форм. Завдяки цьому він здається трохи сухим, а іноді й брутальним. Але це вражіння не відповідає його творчости. Виставлені архитектурні твори Германовича, гарного майстра, на цей раз ні в якому разі не можуть рахуватись задовольняючими. Закінчую нарис побажанням: на Україні є гарні майстри, але немає відповідної «Третьяковки». Цим майстрам конче потрібно допомогти, аби позбавити їх невідповідної їх фаху роботи, якою їм доводиться займатися в останні роки. Влада мусить звернути на це свою увагу і не субсидіями, що видаються організаціям, а придбанням художніх творів з виставок для улаштування галереї всеукраїнського значіння з творів українських майстрів. Коли це буде зроблено одно з культурних завдань Республіки буде виконано.
