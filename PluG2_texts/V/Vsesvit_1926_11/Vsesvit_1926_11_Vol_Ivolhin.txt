На фронті п'ятої бойової.
Важкий був на руку підпрапорщик, фельдфебель п'ятої бойової. А коли «довелося» йому ударити єфрейтора Онищенка, той інстинктивно смикнув рукою, яка підтримувала нерухому біля ноги гвинтовку, багнет упав наперед і підпрапорщик наштрикнувся на нього. 
І поки сотенний санітар перев'язував у землянці фельдфебельову руку, — в «мікешкиній» халупі, збудованій позаду шанців на лісовій галявині, для санітарів, сидів заарештований Онищенко. Підпрапорщик показав всю справу так, що не випадково Онищенко смикнув рукою, а навмисне хотів його заколоти.
Краснобаєм не аби яким був Онищенко. У вільні від нарядів години завмірала землянка третьої чоти, слухаючи свого улюбленця. 
Був він бездомником, хазяїна та сім'ю його теж забавляв казками А головне, знаменито грав у «свої козирі». За це і держав мене більш хазяїн! — з погордою говорив Онищенко. Чотовий Сєдих любив Онищенка і за веселу вдачу і за справність:
Фа-а-армальний салдат! Коли у чоті дізнались про те, що скоїлось, збіглись до «мікешкиної» халупи. Мізерна була ця землянка. Сами санітари будували її і вийшла вона як шкапа, підсліпувата, коса. Називалась вона «мікешкиною» через те, що салдати читали якимось чином закинуту в окопах книжечку Маміна-Сібіряка. Там оповідалось про дядю Сарая, про чудака Мікешку, і про його сиротливу, вбогу хатку. Це врізалось в память глибоко і було до вподоби більш ніж щось инше.
Біля «мікешкиної» халупи кип'ятили окріп і любили відпочивати стрільці. Весела галявинка, захищав її добре ліс од супротивника, Чекали на сотенного командира. Самодур був. «Пістолет». А підпрапорщик — його права рука. Укупі глумились над чотою. Не любили їх салдати, а більш за всіх — чотовий, унтер Сєдих: Тєрпєть ненавіжу, язві его, — буркотів собі під ніс сибіряк Сєдих, коли бив салдат по «мордасах» прапорщик Пузанов. Хвилювались, чекаючи на начальство.
- Аж холодок у пузі. Ну, буде жара! І поглядаючи з-коса на землянку, де перев'язували фельдфебельову руку кидали злісливе: Шкура...
А про себе кожний думав: —  «Дай тільки бою, покуштуєш багнета»... Як не піклувався чотовий — не помогло. Вилаяв його сотенний. І хоча ніяких доказів на Онищенка не було, все ж наказав «всипати 11 йому тридцять різок.
Не повезло п'ятій бойовій. Ось уже місяць тому, як відірвало руку штабс-капітану Ишнєвському, вийшов він, а його замінив прапор. І ось уже місяць, як щоденно лупцьовки та мордобиття нізащо.
На галявинці, біля Мікешкиної халупи й лупцювали. 
Схиливши голови стояли салдати. Довго-довго путався Онищенко в ремінячках, що туго стягували штани на поясі. А коли розпутав, спокійно спустив їх, ліг, зітхнувши, кинув чоті: Хай знущаються...
Сорок пар очей уп'ялося в землю. Сорок пар очей відчували неприємний лоскіт. Наче відтіля, з-під ніг, впивалося в них сонце колючим промінням.
І як лише згинаючись і розтинаючи повітря, коротко свиснув прут глянули всі. Майнув білий клапоть. З двох боків прути спадали. Хутко опік тіло перший прут. Другий вирізав на ньому розову смугу. А потім, якось відразу бризнула темна кров. Гадючкою, поспішно поповзла до штанів, униз...
Нерухомо, безмовно лежить Онищенко і вже білого клаптя немає, просто  — шматок свіжого м'яса,.. Гаряче дихає чота. Спокійно, як лягав, так і встав Онищенко. Мовчки росходились салдати. Ніхто не намагався говорити з Онищенком. Соромно було не тільки йому — друг другові дивитися в вічі. І в кожного було таке самочуття, ніби і його лупцювали.
Від цього дня почала заїдати чотового настирлива думка. Адже і його вже два рази ударив прапор. Не вшанував ні двох хрестів, ні двох ран. Почала смоктати Сєдих думка про помсту. На бій не було надії» Стояли під Барановичами. Шанці будували міцно. Влаштувались на зиму Засумував Сєдих, ночами шушукав з своїм земляком.
Та тільки вийшли в резерв до невеличкого села за п'ять верстов од позиції, оживився, почав часто ходити до обозу на кухню, до каптенармуса Яшки Лукова. Там пив з ним спирт-сирець. Пожадливий був прапорщик Пузанов. Онучі, білизна, чи одяг який безпремінно денщика посилає: щоб і йому. А вже чоботи — обов'язково. Знав це Сєдих і надумав штуку, тільки не говорив нікому. Чекав. А коли приніс писар паперу, щоб склали на взуття списки, стрепенувся, заметушився.
Сам оглядав салдатам ноги і підписав листок, де було показано: 23 пари чобіт. 
Одинадцять днів уже пробули в резерві. Через три дні  — на позицію. Поспішав Сєдих закінчити справу. Увечері пішов до обозу, до Яшки Лукова. Йшов селом. Співали дівчата. Розмаїстою стрічкою розкинулись вони біля тинів. Регіт. Танки. Крутяться коло дівчат салдати. Верещить підстрибуючи гармонія. Вабить до них унтера, та не до того. 
Темна, тиха ніч повзла від болот і лісів. Чудово на селі. До ранку б сидіти з дівчатами. «Здатливі, стерви», — сколихнулась хвилююча думка і млостно пройшло по тілу тривожно-приємне зворушення.
Стріпнувся Сєдих і хутко пішов до обозу. В темряві по вайлуватих походних кухнях нишпорили непокійні жовті тіні блимних свічок. На ящиках від набоїв артільщик Кузька Басалик грамотій, під загальний регіт кухарів виводив зашкарублими пальцями:
«Многавважающій господін Жорж Борман. 
«Во первих строках нашего письма повєдомляємо ми вам шо канхвети і піченью получили спална за што ніско кланімся і жілаїм ат господа бога добраго здравие і полнаго благополучия в делах рук ваших. «І как ми тут на позіції в болотах страждаєм то ваші посилкі к нам пришлі с удовольствієм. А как ви пишіті подєліцца с товаріщами, то ми жів'йом вмєсті а тольки не хватіло і просім пріслать ішо а ми стоїм на защіту расєї от врага лютово».
А черти, язві вас, што надумали! На болоті стоїте, кабани годовані. Взводному почтєніє, сідай — запросив каптенармус.
Поїли картошки з консервами та улюбленої кашоварами печінки. Був у Яшки й спирт. Коли закінчили трапезу, взводний одвів Яшку в бік і суворо йому: Яшка, уважити мене можеш? Завсігда. Слухай. Коли чоботи повезеш на позицію, роздай їх по чотах і мені заздалегідь дай знати. Поняв? Єсть. Буде? «Як в аптеці».
На зворотному путі заглянув чотовий до сотенного писаря Гришки Шваї. Не на ящикові з під набоїв і не на землі, а в хаті за столом сидів писар. Так само як кухарі. Як усі сьогодня в полку, строчив відповідь невідомому кореспондентові... Сьогодня одержали із тилу подарунки. Швая листування провадить давно. У нього вже «клюнуло». Почерк у Шваї хвацький. Виводить хутко й розгонисто:
Живучи на позиції, де кожну хвилину можна покласти життям, приємно мату бесіду з інтелігентною людиною, що розуміє Вас і співчуває Вам. З цим хам'йом і поговорити навіть нема про що.
Одержав Георгієвський хрест (бреше Швая) та не радує. По душам би поговорити — от. Немає в мене нікого.
Спасибі ви звернули увагу і тому насмілився побезпокоїти вас. Прикладаю при цьому п'ять рублів і прохаю вас купити мені... ... Картонку свою теж прикладаю і жду від вас...
Ніяких грошей Швая до листа не прикладає. Це секрет його вигадки. І секрет корисний: Звідусіль шлють йому посилки. Картонку ж він приклав, але не свою. Вуграстий був, маленький, незавидний. І тому послав фотографію полкового писаря, геройського парубка. Здоров Гриша. Наше вам.
Пишеш усе. Набридло. Немає спокію від бабів. Знаємо. Посилки сиплять. По натурі прийшовся. А ну їх! Знаєш, у мене цих дам півсвітавагон! У Харкові всі як одна — хвастався, роблячи байдуже обличчя, Швая, кого на виду були невідомі дами з вищого суспільства.
Все росповів Сєдих Шваї. Вони приятелювали. Прохав поспішити з поданою списків. Будь певен. Сам приїду з Яшкою. Покалічимо прапора! — весело тер руки Швая.
На заході сонця привіз Яшка Луков чоботи. Залишив двуколку в лісі, а сам до третьої чоти.
- Чотовий, сип сюди, зараз до «мікешкиної» привеземо чоботи. Вивів Сєдих чоту Поволі приміряв чоботи салдатам і все трівожно поглядав у бік: чи не йде денщик сотенного. Адже і його сповістив. 
Але біжить уже радий Жук. Господин чотовий, мені дасте чоботи? Зовсім розлізлись чоботи у Жука. Видав йому чотовий нові. Сяє Жук. А дозвольте доложити господин чотовий, — їх благородіє наказали прислати їм пару здорових чобіт —  перешивати будуть... Цього тільки й чекав Сєдих. Як!? — раптом вирвалось із грудей грізне і радісне.
Ухопився за довгожданий гачок Сєдих. Навіть здавило щось в животі. Як!! Ах ти, сяк і так, в христопродавця, проволочні загражденія і резинові противогази... Реб'ята, чули! їх благородіє, прапорщик Пузанов, командир п'ятої бойової... салдатські чоботи хоче носити... Та як же ти, падлюка, можеш там словеса... Розлютувався Сєдих, напірає на наляканого Жука. Стань як треба, підбери пузо. Не роскорячуй ніг. Струнко!
В струну витягнувся Жук. Блимають віки, бігають злякано очі, а голова прикована,  — не зворухнеться.
Щось хлянуло на серце чотовому. В мить промайнули усі образи ротного. Настала хвилина відігратися. Солодка ця хвилина! Продовжити б її. А в грудях калатає. Обернувся Сєдих. Яшка Луков як стояв з в'язкою чобіт, так і завмер. Витріщилася уся чота. Зрозумів Сєдих, які жарти затіяв. Але рачкуватися пізно.
Ще більш закалатало в грудях. Крекнув взводний і зі всього розмаху п'ятернею, плиском заліпив Жука в обличчя. Упав Жук, а чотовий не володів уже собою. Чоботом топтав його і лаявсь скажено. Прибігли салдати і ледве визволили Жука. А Сєдих усе рвався до нього. І тепер не нарошне, не для показу, не мстився уже сотенному, а так... озвірів і хотілося зігнати злобу.
Утік Жук до землянки сотенного. І всі тепер дивилися в той бік. Чекали, нудились не довго. Широкими кроками завойовував гони прапорщик Пузанов. В руках товста палка, знайома, ненависна. 
Близько до чоти прапорщик не підійшов. Здаля крикнув чотовому. Ступай сюда! Імею честь явіться. Ти за что єго. 
Дозвольте доложіть вашеблаг... Как же он, каналья, прі всьом, прі взводі... Оскорбленіє ахвіцера руской армії, ротному п'ятой боєвої... ... їх благородіє, говоріт, пріказалі видать ім салдатскіє сапогі... Ну і что же?  — не зрозумів ще, в чому річ, прапорщик. 
- ... Да как же ваше благородіє, ежелі он прі всьом, прі взводі... Могу я нєшто дозволіть, штоб про ахвіцера руской армії, да такоє... присвоєніє салдатськіх сапог...
Цокнув зубами прапорщик так, що на щоках виразно виділилися вилиці. Зрозумів все. Затаївши подих слухала чота. І коли пішов сотенний в супроводі сумного Жука вирвалось із одних спільних грудей: Дуже ясно. Дав пити честь-честю! От так чотовий. І дужий регіт розлігся на узліссі. Хто йшов до шанців, хто до землянок. Жестикулювали і повторювали на всі лади слова чотового. Зупинялись присідали од сміху.
А поки дійшли до землянок, якось само по собі виросли варіянти. І пішло по полку. Говорилось уже не про те що скоїлось, а плелися легенди. Дійшло до штабу. Полковому осавулу денщик розповів, що в п'ятій сотні чотовий Сєдих сам зірвав чоботи з ніг сотенного.
Покликали до телефону прапорщика Пузанова, а в штаб батальонного. Через три дні наказом по полку прапорщика Пузанова було переведено в 16-ту сотню офіцером нижчого чину. Гордо підняв голову Сєдих. Усміхались до нього салдати з інших сотень. Де 6 він не проходив — почув, що показують на нього пальцями. Гордився цим Сєдих. А третя чота без кінця була рада. У вільні ж години єфрейтор Смолка краснописно виводив на аркуші поштового паперу:
«Дєйствующая армія, такого-то числа. Наказ по Н-му полку.
§ 1. Капітана з гвіздком Пузанова, що йому пити дав взводний третього орлиного, п’ятої бойової перевожу до обозу другого розряду для вивчення в чобітному чихаузі курса бойової тактики. § 2. Чотовому третього орлиного, п'ятої бойової за відзнаку в ділах з супоротивником на позиції біля мікешкиної халупи, а також за виявлену роспорядливість в боротьбі з грабіжниками фронту, висловлюю подяку і даю йому відпуск народину, поза чергою, на два місяці».
Під регіт всієї чоти дається цей аркуш чотовому Сєдих разом з ручкою і чорнильницею. Сєдих поволі встає, надуває щоки, лупає себе по стегнах, наслідуючи командирові полка, і поволі карлючками виводе: «Командируючий Н-им полком на мікешкиному фронті — Недайош Сапоженко».
