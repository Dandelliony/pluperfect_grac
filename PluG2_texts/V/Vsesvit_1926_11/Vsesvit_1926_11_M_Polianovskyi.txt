СТОЛИЦЯ КРИМСЬКОГО ХАНСТВА
(Роскопки в Криму).
В районі Старого Криму не раз робили по хижацькому роскопки шукачі скарбів. Часом їм щастило і вони щось знаходили. Тільки недавно вивчати татарську старовину виряджено експедицію, що мала вияснити економічне й культурне значіння першої столиці кримських татар — Солхата.
Роскопки дали поняття про пишний розцвіт культури другої половини XIII і XIV віків, коли Солхат, столиця старого Криму, була в розцвіті. На глибині від одного до трьох метрів експедиція познаходила силу цікавих даних, що свідчать про культуру минулих віків. Глибоко в землі, на поверхні якої тепер розкинулись тютюнові плантації, знайдено останки водогону, що існував 70 і років тому. Цей водогін нагадує систему персидських, «керизе», що показує на вплив переднє-азійської культури того часу.
Зайдено багато надгробків, мармурових пам'ятників, гробриць і навіть руїни порталу «медресе» — вищої школи того часу.
На гадку керовників експедиції, Старий Крим невичерпана скарбниця старовини, досі незайнята. Предмети старовини тут розтягається на будівельний матеріал, робиться з них сходи, жалобні плити, — навіть на те, щоб прив'язувати корови, користувалися цінними надгробками XIV віку/ В старовинній, напіврозваленій генуезькій вежі зроблено одкриту сцену. В Карасубазарі розібрано недавно надзвичайно цікаві старовинні лазні, будовані XVI й XVII віку.
На охорону пам’ятників старовини, які чекають на систематичне наукове дослідження, звернув увагу кримський уряд. Роботи по роскопках і виявленню лиця столиці золотої орди ще не скінчені, а ці роскопки дадуть багато цікавого матеріалу.
