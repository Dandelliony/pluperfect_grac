Національна політика Радвлади.
Організація польського району на Волині. 
Історичні умови колонізації польського населення Правобережжя України призвели до розпорошення його серед широких мас українського населення, що спричинились до того, що тільки в одному місці України можна виділити один польський район, а саме в Житомирській окрузі, де є найбільш компактна маса польських сел на схід від р. Случа. 
Підготовчі роботи в справі виділення польського району, що їх провадить нині Житомирський Окрвиконком, викликали надзвичайне зацікавлення серед місцевого польського населення. Нарада зацікавлених сільрад та населених пунктів в селі Биковці Житомирської округи, що відбулась недавно в справі організації польського району свідчить про політичну зрілість трудящого польського населення та його вірність Радвладі. Утворення польського району і спричиниться до більшої участи польського населення І в радянському будівництві. 
Селяни, поляки, учасники Биківської наради ствердили, що утворення польського району в Радянській Україні буде яскравим контрастом до становища українців в панській Польщі. 
Згідно з проектом надісланим до ВУЦВК'у, новий польський район повинен охопити 34 сільради, 41 тис. населення, з районовим центром в с. Довбиш.