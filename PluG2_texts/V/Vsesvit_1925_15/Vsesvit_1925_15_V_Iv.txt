Під Кримським сонцем
„ Буюрнус".
Хто його зна, що було в цьому садкові, засадженому декоративними рослинами, оточеному казковим пасмом гір, овіяному морським свіжим вітром, пронизаному дивним запахом магнолій. Чи цікаво знати, хто жив у цих прекрасних будинках, що мальовничо вирізаються на узорчастому фоні чинар, пальм, кедрів, що пишно розкинули своє гілля?
Тепер тут спочивають робітники освіти. 
Високо, на узгір'ї, притулився будинок відпочинку Союзу Робітос “Буюрнус". Внизу, за гадючкою повитою гірською стежкою—Гурзуфський парк а там далі—безмірна синьозелена морська рівнина. 
Химерно покручена в'ється від Буюрнуса соша, то наближаючись, то віддаляючись від моря, але кінець кінцем збігаючи до нього. 
З усіх кінців неосяжного Союзу з'їхались сюди на спочинок, на поправку здоров'я, а головне, щоб зміцнити розхитані нерви.
Тихенька затишна Полтава, жарка, малярійна Ерівань, широка простора Волга, далекий суровий Архангельськ, порохняво-дощовий Харків, шумлива союзна столиця — всі куточки республік представлені тут в особі робітників освіти.
Сюди де сонце й море—зібрались на ремонт, відновлювати сили для подальшої роботи. 
І тут, де сонця й моря „хоч одбавляй"—де купатися в теплих з лоскотом проміннях золотого диску — невтомна насолода, де поринати в піняву з шелестом волу—нема втоми, нема меж бажанню, тут море й сонце дозуються, як небезпечні сильні отрути.
Кримське сонце особливе, морська вода теж. 
Вони можуть бути друзями людини, можуть-же стади й лютими ворогами. Ними користуватись треба обережно, в міру, потроху, а не то: обпалить до болю, до ран. А не то солона вода раз'ятрить зовсім непомітні роздряпані місця на тілі, розів'є недокровність, викличе кволість... І через те „одмірюється" сонце, „одважується" море, а хто спочиває, ті просто зважуються.
Фунт це магічне слово серед тих, хто спочиває. Турботи, як-би прибавити ваги,—тут ціль.
Що хочуть хай кажуть лікарі про відносне значіння ваги, що хочуть, хай кажуть про те, що найважливіше взагалі поліпшити здоров'я, хай лікарі оповідають „ці казки“ комусь иншому, а ми не маненькі: — Ого, два фунти за 8 день! Правильно!
Обличчя сяє від щастя. Кожні 5 хвилин в дзеркалі миготить самозадоволена усмішка. 
І тільки ті, хто ще не взяв жадного фунта, похмуро проходять повз дзеркала, не звертаючи на нього уваги. Легко, вільно дихати в садку Буюрнуса. Широкі платани, кедри, що низько й широко стелять своє гілля, блискучі розкішні магнолії кличуть до себе в тінь і затишок літній. 
В легкому одязі,—а то й просто тільки в трусиках— не живуть, не гуляють, не просто ходять, а серйозно, по плану, з охотою і навіть з захопленням, приймають:
— Сонячні, повітрові, морські ванни. 
Тут так. Тут усе цілюще. Здається, навіть порох. Добре тут жили колись. Не погано живуть і тепер. На „лежанках", плетених ліжках, найчастіш „у холодку чинари", перебувають „мертвий час". 
Це час цілковитого спокою. Тихо. Ні голосних окриків, ні сміху, ні пісень. Рівна, спокійна розмова. 
Учитель із Симбірщини з першої вільної Союзної річки, від піскового берега, від річних пароплавів і барж, від бурлацької пісні і лайки прийшов до пінявих ажурних берегів моря, скрізь кедрові голки, що золотяться на сонці, лежачи на „лежанці", дивиться вдивляється в далекі тумани, які осідлали “Яйлу“--гори, що вічно бережуть у своїх „колодязях" сніги, що вічно плекають чудову гірську — едельвейс, вічно обмивану дощом. 
В нього вже три фунти. Море і сонце роблять своє. 
— Ну, товаришу й добре-ж ви поправились! За десять день! Це коли й далі так піде, то мабуть окремим автомобілем до Симферополя доставляти вас доведеться... 
—А ви що-ж думали? Все-ж життя у футлярі. В 15 одягів загорнешся, на цілий аршин укриєшся ганчір'ям, сховаєшся від повітря—живеш, як кріт...
... А тут якось то відразу став під сонце, покупався в морі, лежиш у тіні, на свіжому повітрі, — звичайно, поправишся... 
...Уперше за все життя спочиваю. Мені 34 роки. З молодих літ працюю. І за весь час про себе ні хвилини... І раптом—цілий місяць тільки й турбот, що про себе: їм, купаюсь, спочиваю, гуляю... Та тут здохла собака й та на живого лева перевернеться... 
Шумливою юрбою збігають з крутих кам'яних східців „буюрнусівці" на сошу, до моря, на пляж. Там без витівок, голі лягають на березі, всипаному галькою, гріючись на сонці; потім—у парк, розсядуться по лавах і дивляться—не надивляться на море.
А увечорі, коли скличе усіх мешканців апетитний дзвоник на вечерю, енергійно боряться с їжою „буюрнусівці". 
Чотирі рази скликає їх дзвоник в обійми величезного платану — чинари. 80 душ вільно розсаужуються за столи, уставлені під мережчатим гіллям однієї чинари.
Й ось трохи статистики. Їх біля 80 душ тут у Буюрнусі. Прибувають вони партіями, хто на місяць, хто на півтори. Зважують їх, звичайно, по прибутті, зважують і коли закінчується час відпочинку. І майже завжди виходить приблизно так: скажемо, перша партія, коли на вагу її рахувати, пудів триста важила, а од'ізджаючи—320 виходить, не менш. 
Отак, пудиків по 20—”живої ваги"—і вивозить із Криму кожна група...
Гурзуф. 
Коли проглянути хоч будь-який, навіть найгірший порадник для подорожів по Криму,— багато цікавого про Гурзуф можна прочитати. Відомий парк з не менш відомими фонтанами „Ніч”, “Перше кохання", „Німфа".
Історичний будинок Раєвського, де жив Пушкин, там-же платан Пушкина, кипарис Пушкина, і навіть на морі—грот Пушкина. І звичайно, найвидатніше— це Генуезька скеля. І ще! 
— Прекрасні оранжереї з тропічними пальмами, з чудовими червоними й білими олеандрами... 
—Рідкосна канарейкова альтанка
Церква у паркові, мечеть, “священне” терпентинове дерево на дорозі до “Мертвої Долини”... 
І чудно якось: йшли роки революції, руйнувався старий, цвіллю укритий побут, встановлювались у боротьбі й руїні нові основи життя... Багато, багато де-чого зметено революційним вихорем... А вціліли й стоять, як наче нічого й не було, церква, що її збудував бувший власник Гурзуфського парку, стоїть мечеть, та «священне» терпентинове дерево—«Сахич-Агач». Стовбур його обнесений будинком і над покрівлею пишно розстелились гілки, схиляючись низько над увіходом. Тут дві святі могили. Де-хто ще вірить у цілюще дерево. Гілки його рясніють ганчірочками-стрічками. Це ті, що приходять сцілитися від недуги, уквітчують “святе" дерево...
Жорстокіше час зробив з фонтанами. Вони затихли. Колись весело купалася німфа в холодних сріблястих струмках. Тепер не те,—„Німфа" утекла куди-сь... Порожній п'єдестал, ні краплини у водозборі. 
Сиротою стоїть фонтан “Перше кохання". Правда, стоять іще молоденькі пастушок і пастушка, але здається теж незабаром утечуть, як німфа. Похмуро стоїть фонтан «Ніч». Замісць смолсскопу тьмяний лихтарик ледве блимає, намагаючись освітлити гарний майданчик.
А канарейкову альтанку спіткала доля, шось похожа на легенду. — Прийшла воля. Добре. Прийшли тоді хлопці до альтанки, зняли грати і випустили канарейок. 
— Раз воля, значить усім.
— Не вміли літати канарейки, розучились. Так тут-же у паркові і загинули... 
І коли доля канарейок така легендарна, то просто таки трагічна доля пальм і олеандр 
Їх замкнули сірі зогнилі мури “оранжерей". Колись їх на літо виносили в парк, а тепер гинуть. Ці прекрасні рослини, забиті гнилими дошками і занедбані безтурботними людьми. 
Жарка темпераментна пальма, не витримавши в'язниці, тягнеться, рветься до сонця, і поранивши, поламавши своє широке листя, пролізає крізь склянну покрівлю оранжереї... 
І тільки погордлива олеандра, спокійно стелячи по верхах свого гілля білі й рожеві квітки, спокійно дихає, задовольняючись сонячним промінням, що проходить крізь розбите скло оранжерейної покрівлі.
І тільки Генуезська фортеця та Ведмідь Гора—Аю- Даг і Близнята „А-Долари” стоять непорушно, як і раніш, прикрашаючи затишний берег. Глибоко в море виходить Аю-Даг із моря його видно дуже далеко. З одного боку, він дуже нагадує величезного ведмідя, що повалився вморе і жадібно п'є солону воду, з другого, це швидче велетенський щур, що непорушно стоїть, і A-Долари, дві скелі, що виступають з моря недалеко від берега. Тут улюблене місце їздити на човнах.
Сміливі генуезці колись володіли Гурзуфом і вперто його обороняли. Пам'ять про них лишилася у напів-зруйнованої фортеці-скелі. Високо стоїть скеля, відкриваючи перед собою неосяжні простори моря. 
І крізь гранітний шар скелі пробито тунель, вона виходить великим вікном у море, підносячись над ним сажнів на 10.
Для якої мети просвердлювали величезну скелю — невідомо. Природні умови й без того давали прекрасні притулки від ворога. Грізна твердиня генуезців так і лишилася твердинею, хоч стіни її вже обвалилися. Але неприступною вона перестала бути. 
Що-дня екскурсії сходять по крутих стежках дз самого вершка скелі і, лишивши на камінні своє ймення, спускаються вниз до будиночка Чехова. 
До скелі, що виступає в море, якось особливо до ладу приліпився маленький будиночок, він своїми вікнами й верандою дивиться в синьозелені води. Причахлі кипариси стережуть спокій будиночка, що його зрідка порушують шумливі екскурсії.
Тут, спочиваючи, споглядав Чехов море. І цей куточок обвіяний тихим сумом, легенькою мрією про... Москву. 
Чи не про ту Москву, Всесоюзну столицю, що тепер встановлює основи вільного життя трудящих усього світу?..
А по пляжу, по всьому узбережжі—з Ялти в Гурзуф, з Гурзуф в Алушту, по всіх кутках невеличкого Крима блукають охоронці пісень і казок татарських, кочові співці—музиканти. Бубон, флейта і скрипка служать для акомпоніменту сумних пісень татарських. В них побут, в них тяжка доля дівоча, в них горе наймита. І тільки зрідка вноситься клаптик нового побуту. Повіє тоді бадьорим, свіжим вітерцем і журливо-тягуча пісня з безконечними переливами: голосівок міняється тоді на веселий мотив. Підскакує весело бубон, сміється скрипка, заливається тоненька флейта.
І, неначе одгукуючись на радісні бадьорі згуки пісні, весело хлюпається в морі дельфіни, колесом перекидаючись на блискучій морській поверхні. 
І коли сонце піде за гори, укрившись туманом,— кінчається день на морі.