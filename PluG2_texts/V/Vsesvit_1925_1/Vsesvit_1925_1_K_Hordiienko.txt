КРИВИЙ ЗУБ І КЛИШОНОГИЙ.
Прокинулись... Розвиднялось, як Кривий Зуб підвівся... Ввв... - цокотів зубами... Кліпнув заспаними очима, широко позіхнув, сплюнув комусь на спину й одсунувши майже зовсім голого „Патлача" ліг ближче до чану,—в день тут заливали асфальт,— зігнувся, що голова аж сягала ніг. Але не міг заснути—коли можна сховати голі коліна, локті, то ніяк не сховаєш иншого... пронизував холод... Прогуркотів візник. Кривий Зуб скочив й підняв недокурок. З яхидною посмішкою став над Клишоногим. Клишоногий неспокійно засовгався, щось промимрив й рвучко підібрав під себе мокру ногу. Хропів.—Кривий Зуб похмуро, знову ліг... Раптом підвівся і з тою ж яхидною посмішкою пришкварив Клишоногого цигаркою. Той пронизливо скрикнув - підвівся—сон наче рукою зняло—прислухався— всі спали, але найдужче хропів Кривий Зуб. Мить—і кулак Клишоногого шо сили гупнув у спину Кривого Зуба. Той хотів скрикнути, але забило подих. Гадюкою вигинався,— Раптом стрибнув на Клишоногого й обидва покотились на „пацанків". Ті попрокидалися й захлинаючись стусали один одного, навалювались, верещали, матюкались, спиняючи, здавалось, справжнє пекло.
У вікні напроти обережно одкрилась віконниця й відти глянуло чиєсь, заспане, роздратоване обличчя. А незабаром почулася поблизу важка хода міліцейського... З вереском розбіглись—миші, до гурту яких стрибнув кіт.
Шукають здобичі. Було ще рано. Сонце золотило дахи будинків, верхів'я дерев... Перевалювались качками перекупки—поспішали на базар... 
Кривий Зуб ростопирчив руки, роскарячив ноги — перекривив... Клишоногий удав ще більш чудернацьку постать, але діставши стусана, погнався за Кривим Зубом. Прийшли у сад—скоро сонце. Розляглись на лавці. — На Благбаз!. кинув Клишоногий. Ще рано... Одказав Кривий Зуб. На долю?— спитав Клишоногий. Але Кривий Зуб уп'явшись ногами почав скидати Клишоногого. Клишоногий одскочив і Кривий Зуб гупнув на землю.
Почали дубасити один одного. Знов полягали... Солодко прижмурились... бо сонце визирнувши з-за будинків тепло лизнуло в обличчя..
Кривий Зуб радісно верескнув, скочив і, набравши сухого листя, засунув Клишоногому за штани. Ходили між деревами по мнягкому листу — довго ходили в задумі. Потім пострибали на базар.
Тут одразу Кривий Зуб, на ходу» запустив руку в кошика з виноградом—раз, другий передавав Клишоногому. За третім - перекупка побачила, счинила галас. Навкруги реготали. Кривий Зуб і Клишоногий повтікали, на ходу запихаючись виноградом. Згодом, Клишоногий, десь дістав тараню—поділилися.
Потім, під рундуками (тут снідали люде)-жебрали, або мовчки стояли над душею, зазирали до рота—(випробований метод!)—де хто гримав, аде хто, щоби відчепитись давав—риб'ячого хвоста шматок хліба. Коли ж ті, що снідали,— одходили. Кривий Зуб і Клишоногий кидались на папір од масла — вилизували, або-ж вигризали шкаралупку від яйця...
Згодом обидвом пощастило віднести за двадцятку важкого кошика,— Трудовий день було скінчено. Ситі й веселі повертались... Кривий Зуб витяг відкілясь два сирих яйця, помідору і яблуко.
Хіба ж дурно він ніс кошика? Кривий Зуб не хотів їсти і тому віддав усе Клишоногому, окрім яблука. Але коли Клишоногий зібрався цокнути яйце, Кривий Зуб схопив його за руку. Краще засмалим кого небудь... Клишоногий радісно підплигнув: Згода! Купили пачку цигарок—солодко смоктали... А добре зі мною працювати?— Питав Клишоногий. Але діставши стусана — одбіг... Кривий Зуб не любить сантиментів.
Розважаються... Кривий Зуб і Клишоногий не шукають розваги—вона сама йде до них... А сонце... Е, яке їм діло до сонця?.. Кривому Зубові і Клишоногому потрібно сонце лише тоді, коли його нема... Стусаючи один-одного сновигають Кривий Зуб і Клишоногий серед перехожих, попадають під ноги... Ось на зустріч—дівчинка. Несе велетенський мняч—більший ніж сама і сонце золотить... Е, яке діло до сонця, коли воно не для Кривого Зуба, і Клишоногого? Ну хіба ж може Кривий Зуб пройти повз цього мняча, щоб не вибити його з рук? Клишоногий, —щоб не зафутболити його?
Або не потягнути за косу оту дівчинку? Не вдарити ногою кошика? Не вхопити насіння жменю? Не поглузувати зі старого Хама? Не вип'ясти грудей, не ростопирчити рук й не перекривити атлета, або оту товсту даму? Хіба ж може Кривий Зуб і Клишоногий пройти спокійно повз них? Кривий Зуб і Клишоногий— криве дзеркало міста. Хто скаже, шо криють в собі ці лахи?— Окрім бруду і вошей, звичайно... 
Ризикована забава... Дорогою на Лопань (йшли купатися) Кривий Зуб і Клишоногий вчепилися за трамвая, шо летів, як вихор, здіймаючи за собою куряву... хвилинку їхали спокійно, підтанцьовуючи... Але найлютіший ворог Кривого Зуба і Клишоногого— це спокій. Вуйді мальчик!..—штовхає Кривий Зуб ногою Клишоногого. В Клишоногого менш вигідна позиція і тому він з острахом пручається.
Вуйді мальчік!—невгава Кривий Зуб, Ось мент—і ноги Клишоногого висять в повітрі... А трамвай—вихорем... Цього тільки й треба Кривому Зубові... Сильним ударом одриває він руку Клешоного з мідної ручки—і той летить на брук. А Кривий Зуб регоче... Але через мить, опиняється на брукові і він Клишоногий наздогнавши—стягає за штанину.
Чорти...—перелякано дивиться крізь вікно бабуся... А Кривий Зуб і Клишоногий, обнявшись, прямують далі. І не бояться скалічитись..— кида хтось. Чудні люде! Хіба ж може скалічитися чорний, резиновий мняч, шо котиться по брукові?!
„Засипались"... Після Лопані пішли знову на Благбаз... Тут Кривий Зуб запустив у чужу кешеню руку... Апчхи!— крикнув Клишоногий. Пізно було... Здоровенна дядьківська рука вп'ялась у комір Кривого Зуба та так трусунула, що в нього очі ледве не вискочили на лоба, посинів увесь. Пустіть! белькотів, злісно пручаючись, Кривий Зуб. Та де там!... — Я тебе мать твою!... Зібрався натовп...—
В район!... Але спробуйте взяти оскаженіле щеня голими руками... Не піду... за що?...—дико пручався, кричав не своїм голосом Кривий Зуб,— якимсь пронизливим хрипом, не то плачем нелюдським... І коли дядько відсапувався, хрип цей надірвано вщухав, рипів, сльози, якось, вмить, висихали... Покликали міліціонера.
Ще більш оскаженів Кривий Зуб—кидався грудьми, раптом, падав усим тілом назад, шарпався на всі боки,— тіло, наче на шарнірах ходором ходило,— волочив за собою міліцейського, кричав звірячим, надірваним хрипом ...
... А серед натовпу розгублено сновигав Клишоногий не випускав з очей товарища, то кидався йому просто на поміч, але на півдорозі зривався, то штовхав з-заду міліціонера, падав під ноги... Покликали візника... Одчайне зусилля... зойк Кривого Зуба, придушений крик Клишоногого і... в руках міліціонера бовталось якесь дрантя, а серед рундуків стрілою майнуло брудне тіло Кривого Зуба, затираючись серед натовпу.
В Університетськім саду... Звичайно, тільки нерозлучний приятель—Клишоногий не випустив з очей товарища... Зустрілись в Університетськім саду... Кривий Зуб засапано всміхнувся.. Клишоногий зачаровано-скривлено поглядав на товарища... Ну мат ь їх...—одвів душу Кривий Зуб, молодецьки хитнув головою, з посмішкою обвів своє брудне тіло, тонкі, жилаві руки, з любов'ю ляснув по них.— Давай!— владно простягнув руку за дрантям Клишоногого.
1 той без заперечень поділився з товаришем: одною ноговицею й коміром від сорочки.— Натрапили, гурт товарищів—за обідом—смачно чамкали. Ну й діла!...—До них Кривий Зуб—ледве втік... Але ті мовчали—лише неприязно зирнули. — Що там за діла?— Буркнув хтось із гурту. Кривий Зуб присів і росказав про пригоду... Е-ма!—приятельськи ляснув його „Стріляний" по потилиці... Шамай...—Запропонувала „Безноса".
Музика і згадки. Темрява вже давно оповила місто. Спустіли харчевні, кавярні, під вікнами яких простояли з пару годин Кривий Зуб і Клишоногий. Вичекавши, коли хто повечеряє—вони прожогом кидалися й забирали недоїдки-по черзі .. Тепер ситі вони напівлежали під дверима „Баварії", де ще не завмерло життя. Було годин десять вечора. Музика грала .Фокс-трота“. Але Кривий Зуб і Клишоногий не чули її. Затаївши подих, в глибокій задумі, Клишоногий прислухався, як Кривий Зуб зачаровано вистукував двома дощатками, що встромлені були між пальцями й співав: Циганочка Хай-я... Циганочка Хай-я...
Тіні смутку лягали на обличчя Клишоногого. (О, то байдуже, що в „Циганочці Хаті» оспівується життя повії...). Що думав він? Може пригадував Клишоногий, як його підняла на вулиці якась пані, — виснаженого, голодного й безпомішного,— після хворости, — вошивого й брудного... Як привела до чистої хати, загадала обмити, дати свіжу, чисту одіж, нагодувала... що було так дико, несподівано—було це для Клишоногого.. противно йому до блювоти... І як він, потім, через тиждень, забравши ножі й виделка—втік .. Може це пригадував Клишоногий? А може?... „Ми молодая гвардия» раптом зірвавшись заспівав Кривой Зуб. Ну, ти, чорт! Кинувся на його Клишоногий. Побилися. Обнялися. Пішли спати. Харків 1924.
