ФОРДІВ ДЕСЯТИМІЛЬЙОНОВИЙ АВТОМОБІЛЬ.
Ми всі знаємо про автомобілі Форда, про ці машини, що їх сила в Америці і вони коштують там на наші гроші усього лиш 50 червінців ціна у нас гарної машинки до писання. Але навряд чи є багато людей, що уявляють гаразд, що то значить цифра десятимільйоновий автомобіль, цифра випуску, недавно відзначена в газетах.
Ми не будемо тут пропонувати читачеві підрахувати, що він не прожив ще за своє життя мільйону хвилин. Ми не будемо також доводити абстрактними міркуваннями грандіозність цієї цифри. Але заплющіть на одну хвилину очі й уявіть собі величезну браму, що крізь неї безупинною стрічкою тягнуться автомобілі—l250 автомобілів на годину; згадайте, що день у день що-хвилини стільки власне вилітає на ринок із заводу Форда,—і ви знаючи, що навряд чи знайдеться в цілому Харкові стільки машин, здивуєтесь і зрозумієте всю грандіозність цього підприємства.
Машина за 50 червінців. Але, скаже читач, в Америці ж не одна тільки фабрика Фордова! Де ж береться такий попит на автомобілі, куди ж дівається така їх сила? Річ у тому, що в Америці автомобіль предмет роскошу, дорога машина — сама по собі, а «Форд» —теж сам по собі.
Зеленко у своїй книзі про Америку оповідає, що він бачив вивіску:
Тут продаються автомобілі та форди.
І ще. Він оповідає, як у нього просили пробачити, коли йому запропоновано було проїхатись фордом. І не дурно на фордів зневажливу прикладку приклали:
«Бляшана Єлизавета». Але ця бляшанка зуміла завоювати собі становище, знайшла шлях до мас, бо як ми вже зазначали, коштує вона усього тільки 50 червінців. Того ж то сотні тисяч селян мають форди, тому багато кваліфікованих робітників їздить на роботу автомобілями.
То в чому ж річ? Але,— скаже ще раз упертий читач—як же ж можна бувши міліярдером і не зруйнувавши свого багацтва за два тижні продавати по такій ціні автомобілі'? І яким доброчинцем треба бути за для цього! Звичайно, Америка зовсім не є країна доброчинности, а Форд—як про це він сам говорив—зовсім не поганий комерсант. Форд має свою систему. Або правдивіш—дві системи. Одна (і про неї знає увесь світ) зробила ім'я «Форд» таким славнозвісним, а автомобілі—такими дешевими, система, що дивує всіх і викликала цілу літературу.
І друга система, щось ніби схоже на підшивку до першої, на уваги поміж рядків, що дає змогу Фордові не тільки говорити бучні слова, а й збільшувати свій капітал; це тая саме система, що дає змогу Фордові,—як про це він сам каже «другові робітників» бути непримиренним і явним ворогом профспілок. Система Фордова.
Суть Фордової системи лежить у тім> що він поставив своє виробництво на наукову підвалину. Тут працю точнісінько обраховано. Кожний робітник робить тільки свою маленьку часточку цілої роботи. Підстава:- рослоділ, диференціяція і обрахунок часу.
Все, що перешкоджатиме роботі, тут відкидається. Уздовж рейок стоять лави робітників. По рейках з точно обрахованою швидкістю сунеться спочатку тільки снасть машини. Поки перший робітник кладе на снасть, наприклад, ресору, до нього вже підсовується дальша машина, а перша вже «поїхала» собі далі до другого робітника, що робить над тією свою невеличку частку роботи.
Машини рушають безупинно, одна за одною, переходячи з рук сотень робітників, що стоять на місці. Є такі робітники, що їм доводиться тільки прикрутити одну трубку та й годі. Коли отак улаштовано справу, то робітник не може ловити гави ні на хвилину, праця його обраховується без ніяких табельщиків. Це система, при якій людина стає машиною, весь її організм кожен момент напружений до краю й дуже швидко виснажується.
Отако-ж улаштовано справу і в инших відділах. Ми гадаємо, що цього опису «зборочного» цеху досить.
Форд піклується про робітників. Таке влаштування справи заводилося і де далі все удосконалювалося кожного року. І кожне маленьке поліпшення збільшувало продукційність, разом з цим значно подешевлюючи собівартість.
Форд зробив висновок: що дешевше продавати автомобіль, то більш буде покупців, то більш буде замовлень і тим дешевше коштуватимуть пізніше зроблені автомобілі. Тому він безперестанку знижував ціни.
Але він взяв на увагу ще й це: треб t платити робітникові, тоді більш від нього можна і вимагати. І він де дачі все збільшував заробітню платню. Він побудував їм будинки, він самохіть завів 8 годинний робочий день ще 1914 року.
Але Форд піклується і про себе. У Форда робітникам, поки вони працюють, живеться краще, ніж де инде в Америці. Форд дбайливий. Він цікавиться навіть родиною робітника, пам'ятаючи, що коли у робітника поганий настрій то він буде гірше працювати. Форд цікавиться навіть душою робітника—читає лекції, дає книжки. Форд цікавиться всим, заводить підсолоджене рабство. Форд цим свідомо намагається знищити єдність робітничої класи. Це дає йому змогу виснаживши робітника потогонною системою викидати його на смерть, на загибель...
І чи не є це найкращий доказ «приязні до робітника», що коли у Форда сталася криза, цей друг, цей багатир над багатирями, викинув на брук робітників, кинувши за це подачку — невелике збільшення плати залишеним робітникам.
Форду нема клопоту до безробітних. Він платить тому, хто працює. На все инше йому плювать. Він має за те заробіток — невеличкий заробіток з кожного автомобіля, з кожного трактора. Але ж Форд випустив десятимілійоновий автомобіль!
