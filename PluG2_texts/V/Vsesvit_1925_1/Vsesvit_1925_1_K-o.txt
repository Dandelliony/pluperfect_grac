КИЇВСЬКА ХУДОЖНЯ ВИСТАВКА.
Наші школи мистецтв досі фактично перебували ще в стані організації. Колишній розподіл на майстерні звікував свій вік: довелося утворювати нові, потрібні для життя, відповідні потребам сьогодняшнього дня. Сучасність поставила справу про переоцінку мистецького надбання.
Чи ж не показує про нікчемність станківщини явна невдача подекуди випадково організованих виставок малювання, а також і те, що давно вже не чути про нових майстрів станкового малювання.
І хіба не велику вагу має сам по собі незначний факт, (про нього нещодавно повідомлялося в газетах), що одного з визначних харківських малярів запрошено (і він згодився на це) на Ростовську тютюнову фабрику на посаду штатного „маляра етикеток".
'Шкодувати про це нема чого, але взяти на увагу це треба. І тому цілком зрозуміло, що школи мистецтв, технікуми то що тільки з того року скінчили безупинні реорганізації та шукання, фактично ж працюють тільки один рік.
Зрозуміло, що за один рік збудувати цілком нове неможливо, і наші мистецькі школи ще не мають означеного обличчя, немов би перебувають „у процесі творення, захоплюючи разом із вивісочними, столярними майстернями та літографіями і старе станкове малювання.
Тільки взявши все це на увагу, можна підходити до оцінки шкільних виставок. Недавно ще відбулася премійована виставка Харківського Мистецького Технікума, про неї вже чимало писалось; зараз ми зазначаємо тільки про відчитну виставку Київського Інституту мистецтв.
Київский Інститут Мистецтв не зовсім справився з поставленими ; Жовтнем завданнями і по своїй суті перебуває в стані того «шукання,, що про нього вже ми згадували.
Роботи майстерень М. Бойчука та Сагайдачного наприклад, не зважаючи на великі формальні здобутки, немов би звязані, одірвані від життя мертвою схемою, що починає сушити і звязувати руки талановитій молоді. Церковно-візантийський стиль портретів темперою Бойчукової майстерні накладає трафарету на всі роботи її.
Така сама умовність, абстрактність та надмірна схематичність позначилася і на виставлених роботах Мелерової майстерні; тільки продуктивний напрямок роботи на театр, цілевий характер плакатів та монтажів врятовують майстерню від повної одірваности від життя.
Виразна композиція, яскраві фарби малювання майстерні В. Кричевського милують зір, але на жаль і в них ми недобочаємо зовсім орієнтації на новий побут.
Безумовно цікаві роботи скульптурної майстерні Сагайдачного, фотографі і з них ми містимо на цій сторінці. Але і тут повстає питання: чи не занадто захоплюється майстерня негритянським та архаїчним мистецтвом і чи не призводить це захоплення до сухого формалізму й штампу? Цей колись корисний період захоплення ми давно вже пережили, і не варт школі мистецтва замісць творчої та експериментальної роботи вдаватися епігонство.
Крамаренкова майстерня дала дуже цікаві роботи стінного малювання (в Домі Дитини; фотографії з них ми тут теж вміщуємо).
Цікаві гравюри по дереву (ксілографія) виставлені майстернею На делійської—Бойчука. На цих роботах відбилося велике чуття матеріалу і здорова ознака сучасности.
Помітка учінка і серйозний підхід до роботи на архитектурному факультеті (бувш. Архитектурний Інститут).
Загалом виставка показала, що студенти Інституту Мистецтва зробили на протязі минулого шкільного року велику та продуктивну роботу, і це особливо характеризирує здатність до праці їх, бо досі вони перебували у занадто тяжких умовах. Відношення ж тисячі робітників, червоноармійців та селян, виявлене ними в анкетах після одвідування виставки, показало, яке велике зацікавлення вона викликала серед широких радянських мас.
Фотографії скульптурних робот зроблено для журналу „Всесвіт 1» з експонатів виставки.
