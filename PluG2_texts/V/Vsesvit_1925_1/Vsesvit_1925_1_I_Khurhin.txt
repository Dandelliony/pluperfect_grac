В КРАЇНІ ЧОРНОГО И БІЛОГО.
Це південна країна Сполучених Штатів Північної Америки. Країна багатюща на бавовну. Безмежні рівні лани, порослі закуреною та засмаженою 50-градусним сонцем рослиною — бавовняником з великими пучками снігово-білої бавовни, рослиною старанно вправленою руками чорного негритянського селянства.
Бавовняник —це вередлива рослина. Її треба обережно викохувати, старанно поливати, доводиться боятися за її долю при кожному зниженню температури.
Під час збору бавовни по ланах маячать від ранку до вечора гуртки хлопців та дівчат. 
Це вони своїми руками збирають що-року 250 300 міл. пудів бавовни. І не пробуйте зфотографувати гурток цих робітників, бо вони зараз же полягають до долу, понакривавши голови дрантям: вони забобонні і бояться маленької фотографичної камери. 
Не дивуйтесь: їх трудову школу організував не Наркомос, а купець, бавовняна акула, та банкир і в цій школі нема нічого, крім тяжкої праці, крім раз-у-раз пониклої спини під палючим промінням підтропичного сонця.
Величезну частину усієї землі, занятої бавовняником, обробляють дрібні власники, або орендарі дрібних дільниць. Продукція такої дільниці Дві, а буває що й одна копиця бавовни за рік (копиця важить близько 14 пудів). Як що порахувати це на гроші то вийде 300 і 600 карб. А прожитковий мінімум у Сполучених Штатах становить по над 4000 карб, на рік.0
 Який-небудь Тексас, хоч він і дуже відріжняється, але що до соціального складу свого має, сказав би, багато схожого з якоюсь із наших хліборобських губерень в осередній Росії за минулих дворянських часів.
Селянське населення ще 60 років тому було рабом. Потім того його «визволили», обернувши з феодальних рабів у рабів капіталістичних. По селах купець, по містах — банк. 
Тільки класове пригноблення, ненависть, та своєумство тут достатньо присмачено дикою расовою ворожнечою та погордою. І масами покидає негритянське населення південної країни осоружні поля і біжить на фабрики та заводи до великих міст промислової півночі, де воно живе так само оточено муром расових забобонів з ласки панів білої кости, але де близько відчувається свіжий подих майбутньої соціальної бурі і де в революційному робітника ще інстинктивно відчувається близкість оборонця й визволителя.
Зібрана з ланів бавовна одвозиться до найближчого «млина» джін для очищення від насіння та прасування. Зпрасовану копицю важать, і, звичайно, тут же неподалецьїї купує крамар для якої-небудь великої бавовняної фірми.
Американський крамар подібно до своїх товаришів, наших сільських скупщиків минулого часу через свою невимовну «добрість» дає неграм набір свого краму; отже, коли діло доходить до купівлі бавовни, то вдаватися в довгі розмови уже нема чого.
Куплена бавовна звозиться до портових міст, де найзначніші фірми мають уздовж пристанів спеціяльно - обладовані склади. Один з найкращих це склад фірми Андерсон і Клейтон у місті Хюстоні, у штаті Тексас. Він складається із системи величезних заль з автоматичними вогнегасителями та автоматичними електричними висячими візками для перевозу копиць бавовни. Тут копиці сортуються по очищенню бавовни від листя та инших домішок, по довжині волокна і по штату, звідки вивезено Тут же таки покупець відбирає бавовну, її прасується в прасах з великим тиском, потім наліплюється етикетка покупцева і бавовну нарешті вантажиться на океанські пароплави. 
Торгівля бавовною уся наскрізь пройнята системою рафінованої спекуляції. Мало ще того, щоб мати людину згодну вам продати бавовну. Не досить ще мати і саму бавовну. Треба до того купи- ще на відповідний контракт, що в суті своїй становить щось на зразок платонівської ідеї бавовни.
Особи, що продають і купуюсь на біржі, мабуть за життя свого бавовни й не бачили і знать не_ знають, де тая партія, що вони зараз купили чи продали. їхнє діло —гра з зав'язаними очима. Врожай бавовни за цей рік становив 12.600 тис. копиць, а на самій тільки Ню-Йорській біржі за день дуже часто складається умов на 1 міл. копиць. А ще є південні біржі, де теж «торгують», є біржі в Ліверпулі і Бремені, що складають умови на тую ж таки бавовну. 
Виходить, що кожна копиця перш, ніж потрапити на фабрику. повинна разів п'ятдесят перейти з рук до рук., а насправді лежить вона собі спокійнісінько усе на тому ж може складі Андерсена чи Клейтона, що задають тон усій цій архиспекулянській музиці. 
Я на свої власні очі бачив на Ню-Йорській біржі, як під страшенний галас та гвалт ціна на бавовину підскочила за дві хвилини на 20 карб, на копицю приблизно 10% всієї вартости, — обкрутили дурників, що метнулись купувати по цих великих цінах, і спокійнісінько поставили потім того ціну таку, Як була попереду. Не питайте, чого мовчала міліція адже-ж це відбулося в країні поступової демократії.
Ми купуємо дуже багато бавовни для наших текстильних фабрик. За 1924 рік ми купили в Америці до 4 міл. пудів. 
Через радянську монополію зовнішнього торгу ми є найбагатший покупець бавовни в цілому світі.
