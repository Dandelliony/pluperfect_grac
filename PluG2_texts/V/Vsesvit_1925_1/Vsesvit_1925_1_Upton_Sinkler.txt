Уптон Сінклер.
Сінклер — письменник трибун. Сінклер палкий оборонець інтересів трудящого люду, ціле життя своє він, мов той дзвін на сполох, закликав пролетаріят до боротьби за право людського існування.
Усі твори його—пройняті ясною думкою про соціяльну несправедливість, всі вони — болючий ляпас по випещеній щоці державця всесвітніх скарбів; чи то буде Пірпонт Моргам, чи Рокфелер або хто инший.
І тому зрозуміло, чому кілька десять років ув Америці тривало таке заїле цькування на Сінклера. Це заїле цькування почалося з того часу, коли він у своєму романі «Міняйла» викрив підлого роспутника Пірпонта Моргана. «Від того часу — пише Сінклер —на протязі багатьох років, моє ім'я, яко романиста, більше не з'являлося на сторінках американської преси. Мене не було, хоча б я що писав, про це ніколи не згадувалось ані словом».
Майже безмежна влада долару. Продажня преса американська, не обмежуючись бойкотом, і досі нацьковує, вигадуючи найогидливіші брехні, наклепи, нахабно перекруючи факти і . . . навіть роблючи крадіжки зі зломом.
Після страйку на шовковій фабриці, де виступав Сінклер, репортьор філадельфійської газети украв у Сінклера портрет його дружини, що потім -і того було вміщено його в одній газеті. Не тільки окремі газети, а й могутня «Асоціація преси» залежить від «мідяної марки», що лежить у Моргановій кишені. Жодного спростування Сінклерового не було вміщено на сторінках часописів «Асоціації», не зважаючи на безперечні факти, наведені Сінклером. 
«Я пересвідчився каже Сінклер —за 20 років моїх спостережень, що тільки де-які часописи наважуються нападати на сталевий трест. Невеличкі трести і невеличкі синдикати иноді обертаються в здобич якогось шарлатана—редактора або демагога, трести ж, що володіють міліярдами, для них недоторкані».
Добіраючи вислови, щоб зганьбита морганівських прибічників, Сінклер говорить устами свого сина: «мізерні шахраї».
І це так є. Иншої назви вони не гідні. Адже ж був той час, коли Сірклерові відмовляли навіть комунальних послуг.
І не потураючи на цю злість і ненависть, Сінклер і далі провадив завзяту боротьбу з усеможними американськими володарями.
Твори Сінклерови пішли по всіх краях світу. Особливу ж популярність Сінклер має в Союзі Радянських Республік, де загалові трудящого люду цілком зрозуміла його проповідь боротьби за знищення класових суперечностей.
Сотні тисяч примірників ріжних творів Сінклерових видано друком і здавалося б, що це повинно дати Сінклерові величезні кошти, а проте письменник має змогу жити тільки незаможньо.
Сила видавництв, особливо в нашому Союзі, домагалося через своїх представників дозволу від Сінклера друкувати його твори, і Сінклер давав цей дозвіл, не ставлячи жодних матеріяльних вимог. Надто охоче Сінклер відгукнувся на прохання Радянських видавництв.
