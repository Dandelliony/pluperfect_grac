2 000 000 ПУДІВ ЧОРНОГО ЗОЛОТА ВЛАСНИМИ РУКАМИ
Матвій Йосипович Лазаренко. Скромно і стисло пише про себе Матвій Йосипович Лазаренко: «Народився я 1846 року в міщанській сім'ї в Артемівському (бувш. Бахмут). У міщан не було землі, тому й довелося шукати роботи десь инде. З малечку я пішов на заробітки. З 11 років нанявся на роботу в шахті за саночника, а з 17 років перейшов на роботу забойщицьку, її й роблю до цього часу».
За колишніх часів «громадянство» так було призвичаєно 20-ти й навіть десятилітніми ювилеями «корисної» громадської діяльності гемороїдальних чиновників — иноді й без «страху», але здебільшого з «упреком» —що 60 років роботи, не відзначеної ніякими бучними ювилеями, покажуться подією надзвичайною. А разом з цим треба тільки трохи порахувати, і спалахнуть яскравими многозначними образами прості цифри.
61 рік під землею. Те, що молодий Лазаренко з 11 до 17 років проробив у шахті «на посаді» саночника, ми «для рівної лічби» відкинемо. Почнемо рахувати від того часу, коли Матвій Лазаренко вперше спустився у темну та страшну шахту забойщиком. Тоді йому було 17 років. Тмяним лихтарем присвічуючи в похмурих підземеллях, молодий забойщик ще непевною, але дужою рукою довбав кайлом тверду землю, викриваючи брили чорного золота. Повз проїздять вагонетки, забірають вирвані вибухом брили вугілля, «лебьодки» раз-у-раз підхоплюють шаплики, навантажені вугіллям. Там, угорі на поверхні землі—клопіт і гамір життя, а тут, у понурій глибочині шахти, тяжка небезпечна робота. Рано-ранісінько спускається забойщик у шахти, і сідає в кліть, щоб знятися вгору «на волю», — коли вже смеркне. День і сонце усміхається забойщикові тільки в свято.
Матвій Йосипович Лазаренко працює в шахті за забойщика до сьогодняшного дня. А зараз йому 78 років. Значить, більшу частину свого життя а правдивіш усе своє життя, він звікував під землею, в забої —61 рік.
Давно — давно це було, що спустився в шахту юнак — пролетар Лазаренко, а сьогодня ми зустрічаємо його, коли він виходить із кліті підземного люка,. похилим старим чоловіком, почесним пролетарем.
От і вся аритметика: 61 рік під землею добував Лазаренко вугіль, давав силу заводам, рух машинам, тепло житлам. 61 рік сидів Лазаренко у глибокому, темному підземеллі, освітлюючи міста, заводи, фабрики.
Два мільйони пудів чорного золота здобув власними руками. А от ще трохи аритметики: виробляє забойщик від 80 до 90 пудів вугілля на день пересічно. Значить за рік — мало не 30.000 пудів.
А Матвій Йосипович Лазаренко за 61 рік «колупнув» майже два мільйони.
Навантажте лишень добутий Лазаренком вугіль у вагони, приміром, по 600 пудів на вагон—більше ж не влізе!—і порахуйте їх число вийде 3.330.
Тут уже діймайте віри словам, а то доведеться чимчикувати, щоб перевірити, всього 18 вестов.
 Багато зазнав старий шахтар за свого життя. Життя в підземеллі, тяжка і небезпечна праця в шахті 70 сажнів завглибшки, марно не минає. Кілька десять років, пережиті в забої, повні трагичного.
Невелика армія забойщиків, а звали й вибухи частенько раніш винищували їхні лави.
Довге життя в шахті — довжелезна низка спогадів про товаришів, що загинули на передовому фронті.
Матвій Йосипович Лазаренко щасливо пройшов путь життя: 60-ти літній досвід береже життя найстаршого з пролетарів, а робітниче-селянській державі — найціннішого з робітників.
На євгенівській копальні М. І. Лазаренко працює з 1918-го року. Його стихія капітальні шахти. Шахтком Скальківського об'єднання, кілька разів заявляв про Лазаренка, як про героя праці, щоб дати йому нагороду.
Старий забойщик, 78 літній ветеран праці, не залишає поля битви—він і зараз робить свою роботу забойщицьку, на світанку спускаючись у штахту, а смерком вилазючи з глибокої нори, бадьоро поямує до дому. Не дурно звікував вік під землею М. І. Лазаренко. Силу скарбів добув своїми руками.
Довгі роки рабом спускався в шахту, довбав тверду землю, розривав вибухами непокірливе родовище вугілля.
Старий шахтар певну і правдиву путь торує добового життя.
А тепер почесним пролетарем і почесним забойщиком стоїть біля народнього будівництва Матвій Йосипович Лазаренко.
