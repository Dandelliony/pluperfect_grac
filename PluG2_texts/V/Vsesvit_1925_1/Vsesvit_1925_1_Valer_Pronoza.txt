СЮДИ, ПОЕТИ!
Сюди письменники-співці 
Продайте кобзи, флейти, ліри 
(Як знайдуться на них купці)
 І в стан веселої сатири! 
... Сипнути ворогові приском 
Гарячих іскор —по очах, 
Та так, щоб в землю врився писком
Й, оскаженілий, шкабарчав... 
Де боляче —до рани ляпис! 
Не загниє, зупинить кров! 
Дивись—і знов працюють лапи 
І мурмеляга — дужий знов. 
Вайлу, нехлюї—терпентином, 
Червоним перцем квецонуть, —
Що й стане з кволістю і сплином: 
Живцем здереться на стіну! 
В час відпочинку полоскоче 
Веселе слово грудей міх... 
Коли робочий люд регоче 
Навряд чи буде пану сміх!

Старі приказки на новий лад.
Європі нині повезло 
Знов має добрі капітали
- З Америки. Колись казали:
- «Штани такі-ж назад вузлом»...
Лорд Чемберлен зиркає строго:
 Хай Радреспубліка зав'яне! 
«Чешись» —мій лорде —«тим лиш рогом 
Яким дістанеш»...
Комуністів по всій Європі 
Фашизм настрахати хоче. 
«Не дміть, паночку, в попіл, 
Запорошите очі»...
