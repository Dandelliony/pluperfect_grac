Перемога над повітрям.
Авіяція зробилась побутом. 
Пам'ятаєте, ще років з десять тому за те, щоб подивитись—тільки подивитись —на літання аеропланів платили гроші і пленталися кудись аж за місто, і пам'ятаєте ще, який фурор вчинив колись переліт через Ламанш-вузьку протоку в кілька кілометрів, скільки рядків та бучних заголовків присвячували часописі всього світу цій події. 
Тепер авіяція стала побутом. Мешканцям міст треба тільки здійняти голову в гору в погожий день і ми можемо побачити вже не випадковий літак, а цілу ескадріллю та величезні на кілька місць машини пасажирських літаків. А звістки вже не про переліт через вузенький Ламанш, а через цілі держави, через моря і навіть океани друкуються дрібним петітом десь на останніх сторінках у відділі «Ріжні звістки», або «Про все потроху».
Але в одному авіяція не зробила жодного успіху: що до приступности наближення до мас. Ми можемо бачити літаки, але літати ними має змогу, дуже не багато людей. Пасажирський Юнкере, або бойовий Хавеланд коштують мало не 35 тис. карб. Але крім того міцносилі на 200—400 кінських сил мотори забирають величезну кількість палива, так що (за розрахунком Добролету) літання на протязі однієї години коштує пересічно мало не 18 червінців.
Біля початку авіяції. Тепер вернімося трохи назад і згадаймо, як злагоджено було перший аероплан. В Америці брати Райт пробували та студіювали засади літання в повітрі їхньому літакові давався розгін (як і звичайному дитячому змію) він здіймався вгору і трохи часу держався в повітрі через те, що йому було надано рух вперед, а також через зустрічний вітер, що на нього він ніби то спирався. Потім Райтові спало на думку злагодити мотор, що тяг би або штовхав апарат і таким чином зробити можливим літання без залежности їх од випадкових умов. Отак і повстав аероплан.
На початку ставлено було мотори не дуже міцносилі (на 15—25 кінських сил), але поволі міцносилість їхня більшала і цим досягалось більшої сталости, швидкости і т. д. І як що на початку треба було більш майстерности, то пізніш головна вага полягала в керуванні мотора.
Тепер згадаймо, що аероплан повстав з планіра (безмоторні апарати для літання) і ми зрозуміємо, що повернувшись до планіра ми можемо навчитися літати не мотором, а крилами, можемо вивчити літання дешевими апаратами на те, щоб знайшовши найвигіднішу форму апарату могли знову поставити мотор, але вже малосилий, дешевий і приступний. Це вже й зроблено, і власне планеризм утворив авіо-мотоціклетки, і за кордоном уже є літаки з моторами на 6-18 сил і навіть і 3 ½ сили (літак Врен).
Планеризм за кордоном. 
За наших часів планеризм відродився в Німеччині. До його несподіваного розвиткупочасти спричинилася, хоч це може і здасться спершу чудним, Версальська угода.
Сила в тому, що згідно з підписаною 6 червня 1918 року Версальською угодою Німеччина видала державам Антанти велику частину своєї повітряної флоти і тому не мала змоги на далі розвивати авіяцію. Тоді Німеччина, щоб вивчити принціпи літання, почала вживати планірів. Ото-ж, на протязі невеликого часу вся Німеччина укрилася планірними гуртками і в осени 20 року на перші загально-німецькі планірні змагання записалося 25 планірів ріжних систем, і літун Клемперер продержався в повітрі 2 хв. 22 сек. 
З цього часу розвиток планеризму швидко пішов уперед. 21 року на змаганнях було вже 45 планірів і найзначніше літання тривало 5 хв. 33 сек; 22 року 53 апарати і найдовше літання 3 год. 10 сек. 
Напослідок, 24 року, коли вже зробилось можливим літати планіром з пасажиром, народній вчитель Шульце на своєму літакові, зробленому ним власним коштом нестимінісінько із самих скіпок (так що журі спочатку не пускало його до змагань) поставив справді фантастисний рекорд: 8 год. 48 хвил. не спускаючись. Мало не 9 годин держався в повітрі Шульце на своєму літакові, ловив і в той же час використовував повітряну течію, чутливо реагуючи на найменший порух. Із Німеччини захоплення планірами перейшло до Франції та до инших держав, також і до нас в СРСР.
Планеризм у СРСР. 
У нас в СРСР перший планірний гурток заснувався в Москві 1921 р. Планеризм у нашій республіці пішов швидко вперед Уже 1923 року на першому всесоюзному змаганні брало участь 10 планірів, при чому нам одразу ж пощастило досягти такої довгочасности літання (Юнгмейстер—l год. 2 хв. ЗО сек.), що її за кордоном допоминалися багато років. Ці змагання ще більше зацікавили безмоторним літанням, і довели, що злагодити планір не тяжко Ото-ж скрізь починають закладатися планірні гуртки, скрізь робітництво, робфаківці починають самі лагодити літаки. За один минулий тільки рік на Вкраїні ці гуртки злагодили планірів в Катеринославі (фабзавучники зав. ім тов. Петровського) в Одесі, Полтаві, Харкові (ХТІ та ВЕК) то що. <~>тже, коли було оголошено в осени 24 року другі загально - союзні змагання, Україна виставила навіть більше число планірів, і наслідки змагань, довели, що українські планіри були найкращі
Змагання 24 року. Кінець літа. Погожий день. Починається змагання. На місце літання зійшовся величезний натовп людей. Всі розглядають літаків, діляться своїми вражіннями. А подивитись є на що. Привезено 49 літаків, і через те, що вони будувалися по ріжних місцях, т і все ріжних типів та ко струкції. Ось балансирні ліваки. Тут нема кабінки. Людина висить прив'язана поясом до літака. Замісць коліщат літакових—його ноги. Під час літання тулуб грає тут таку ролю: він дає змогу переміщатися центрові ваги. Дивом дивує парабола Череновського. Увесь літак скидається на скибочку цитрини: півкругле, товсте спереду крило, згори невеличка керма, знизу одно коло для розгону. І все. Фактично цілий літак складається ніби то з одного крила. Крило—літак. Такого типу планіри привозолось на змагання до Німеччини, але ніхто не згожувався політати. Майже така сама парабола цього ж конструктора була на минулих змаганнях у Криму і теж не вдалось її примусить політати. 1 всі доволі скептично ставляться до параболи і зараз. Але цього разу упертий конструктор доправився таки свого. Його «скибочка цитрини» полетіла. Цікаво, що з виставлених Україною 11 планірів 8 було рекордових.
Змагання ці дали величезні наслідки: відбулося 572 літання. Рекорди: на довгочасність 5 годин, 15 вх. 32 сек. (Юнгмейстер), далекість—3860 метрів (Рудзіт), височина 312 метрів (Юнгмейс гер). Найкращий планір Київський «КПІР». Але під час цих змагань сталася, сумна пригода—загибель Маквича Клемент'єва та командира Харківської ескадрілі ім. Ілліча Рудзіта.
Ми сподіваємося нових успіхів. 
Ми бачили, що наша республіка за невеликий час досягла таких наслідків, що їх за кордоном добивалися багато років. Зіма на де який час загальмувала роботу гурткову, але ми знаємо, що саме робітництво будує свої літаки, що ми використаємо перші успіхи і немов ті птиці завоюємо повітря та навчимося владати ним.
