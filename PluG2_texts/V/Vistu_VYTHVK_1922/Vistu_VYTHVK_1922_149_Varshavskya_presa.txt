 Варшавська преса про суд над Домбалем.
(2-й день процесу). ВАРШАВА 4-VII. Варшавська преса містить дуже невиразний звіт про другий день процесу Домбаля, з якого дуже трудно уявити собі картину суду.
Як повідомляє «Газета Варшавська" названий в характері свідка Тромпчипський запевнює, що комуністична фракція в соймі позбавлена всяких політичних прав, бо в соймі вона не зареєстрована.
Другий свідок, завідуючий канцелярією сойму, доповнює, що він не нагадує собі, коли й яким чином відбулася реєстрація комуністичної фракціі.
Газета повідомляє про інціндент, що стався між Домбалем і головою суду.
Домбаль заявив, що він свою політику переводив одверто, виконуючи волю своіх виборців.
Голова пропонує Домбалеві висловитися в звязку з актом обвинувачення й зі свідченням свідків.
Домбаль відповідає: „я маю право дати пояснення, а яким чином я це зроблю, — голови не торкається.
Я звертаюся не до голови, а до своіх виборців". Голова закликає Домбаля до порядку й перебиває йому: „До виборців ви можете звертатися через сойм, а тут ви можете звертатися тільки до суду". „Буржуазного суду" — додає Домбаль і Продовжує: „тому, що мені не відомо, коли мені ще раз доведеться ввертатися до виборців і тому, що мені не дозволяють говорити, то примушений говорити до них тут". Після того починає Домбаль комуністичну мітингову промову, в якій критикує буржуазний сойм, вихвалює Леніна й Троцького. „Ржеч Посполіта" містить так саме невиразний звіт, переказуючи отак! слова з промови Домбаля: „Мої виборці доручила мені боротися за мир в Польщі, а з цього вийшов у мене конфлікт з судом, який визнав моє поступовання на користь миру підбурюванням.
В той сам час комісія охорони депутатської недоторканности з іроніі долі, що іі головою був я, на практиці існувала тільки на те, щоб постійно, мене видавати". Газета повідомляє, що голова суду погрозив Домбалеві, що накаже його вивести з судовоі залі за такі вислови.
