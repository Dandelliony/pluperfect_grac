ПРОФЕСІЙНИЙ РУХ.
В Презідіі Південбюро ВЦРПС. Ухвалено скоротити сітку відділів праці та кількість робітників компенсуючи це скорочення збільшенням нагрузки.
Праця на місцях. Ухвалено Уповноваженному Ц.К. папірників більшу частину своєї праці провадити на місцевій праці на Правобережні.
Про пільговний переізд робітників. Ухвалено, що переізд робітників на працю та додому повинен оплачуватись по пільговому тарифу за рахунок підприємств.
В Головпрофосі. Порядок визнання вченої кваліфікації. Колегія Головпрофоса затвердила порядок визнання вченоі кваліфікаціі, згідно з цим порядком, для осіб, що бажають одержати вищу вчену кваліфікацію, встановлено єдину вчену кваліфікацію доктора науки.
Реєстр наук, по яких можна одержати вчену кваліфікацію, встановлює науковий комітет Наркомоса.
Для одержання вчєноі кваліфікації по обраному фаху, кандидат обов'язаний знести до спеціяльно утвореної для цього комісії життєпис принаймні один самостійний науковий дослід з висновком відповідної вченоі установи і захистити зазначену працю в публичному засіданні комісії.
Від внесення наукової праці може бути звільнено осіб що відомі в науці своєю науковою працею.
Раніш одержана вчена кваліфікація реєструється в науковому комітеті через науково-дослідні катедри та инші наукові установи.
Збільшення асігнування. Ухвалено збільшити з липня місяця асигнування по Катеринославському медінстітуту перевіривши раніш фактичну кількість годин, що присвячує професура відповідному курсу.
Складання індівідуалізованих кошторисів. Запропоновано завідуючим відділами внести потрібні данні для складання кошторисів по окремих типах відповідних установ.
Про субсідіі. Запропоновано всім відділам і науковому комітету вказати установи, що потребують в найближчому часі субсідіяльних сум і розмір цих субсідій.
Про інстітут праці. Ухвалено поставити в сучасний момент перед інститутом праці низку проблем особливо актуальних.
Зокрема буде порушено справу про вивчення професії і професійної придатності в певних галузях промисловости.
Представництво Головпрофоса. Ухвалено ввести до провідних органів Істітута праці представника Головпрофоса.
Підготовка до майбутьньоі наради. В звязку з майбутньою 4-ю Всеукраїнською нарадою по освіті ухвалено утворити при організаційно-інструкторському відділі бюро секції по професійній освіті, запросивши до цього фаховців.
В Півдбюро ЦК Містрама. Розмежування. Спілкою вжито відповідних заходів перед комісією для розмежування Півдбюро ВЦРПС що до переходу робітників трамвая в спілкове обладнання місцтрана.
Місцям було дано вказівка про потребу переведення кампанії по з'ясуванню поглядів саміх трудящих на цю справу.
Приєднання службовців транспортовоі контори. З ініціативи Бюро, після відповідного тиску на ЦК Радробітників Харківському Губвідділові місцтрана передано робітників і службовців транспортовоі контори Вукоспілки — біля 600 чол.
Наслідки обслідування. З обслідування праці Південних і Західніх Губтрансів, з'ясовано величезні заслуги місцевих транспортовиків по навантаженню і розвантаженню закордонних продгрузів.
У зв'язку з цим бюро ухвалило звернутися через УЕР до ВУЦБК з проханням відзначити самовіддану працю Одеських, Миколаївських і Маріупільських грузчиків і працю відповідних Губтрансів.
Ненормальний стан. В Октрансі порушено справу про врегулювання ненормального стану в Харкові і в де-яких південних портах, де, як з’ясовано спілка залізничників і водняків організує паралельно з артілями кваліфікованих грузчиків, об'єднаних місцтраном, окремі групи розгрузочних робітників з безробітніх водників.
Це явище тим більш ненормальне, що на цьому грунті утворюється конкуренція, що викликає погіршання матеріяльного стану, збільшення безробіття і небажані ексцеси.
Культосвітня праця Губвідділів місцтрана. Т. Карелін обслідував 5 Губвідділів місцтрана, при чому виявлено, що порівнюючи добре поставлено діло в Киіві.
Там, завдяки ініціативі і енергії секретаря спілки т. Сокальського, коли майже зовсім не було грошей, пощастило відживити і розвинути працю так, що відсоток неграмотносте зменшився до 12. В Одесі боротьбу в справі ліквідації неграмотности також провадять енергійно.
Гірша справа з профтехничною освітою. В Миколаіві. З огляду на брак коштів культурно освітню працю проводять кволо, хоча є великі кляни, особливо в сфері ліквідації неграмотности.
На Поділлі. За браком культурних сил працю також провадять кволо. Але незважаючи на це неграмотних серед членів спілки майже нема.
Цього пощастило досягти в такий спосіб: поставлено було вимогу всім грузчикам і робітникам спілки вміти власноручно росписуватися при одержанні платні.
Таким чином всі навчились писати. В Полтаві. За браком матеріальних і грошових коштів культурно-освітню працю провадять дуже кволо.
Курси по місцевому транспорту. До Головрофосвіти внесено прохання про найскорше відкриття курсів по місцевому транспорту при Укрушті.
Відлічення на культпотреби. Розроблено і затверджено інструкцію про порядок відмічення 5 відс. до культфонду і іі надіслано всім Губвідділам.
