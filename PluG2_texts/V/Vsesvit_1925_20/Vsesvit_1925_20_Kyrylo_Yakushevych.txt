Комсомолець
І. Ростуть, ростуть юнацькі сили, — 
Міцніє наше дружнє коло. 
Уже над світом зашуміли, — 
Огнені крила комсомолу.
Ідем рядами молодими, 
У далені комуни брама... 
В горі шумлять знамена КІМ‘у 
Під революції вітрами.
Сонця, сонця!! Палають вежі, 
І ворог хилиться безсилий. 
І що кордон, і що нам межі! 
Ми — океан, ми — бурі крила.
І рух, і гай, і синь, і птиці 
Й міста заковані в бетоні 
Ми міліони в одиниці, —
Ми одиниця в міліоні.
Готові ми! На кров, на дими, — 
За рухом Леніна — титана. 
Ідем рядами молодими; 
І крок стальний дзвенить і тане...
ІІ. Колчак, Денікін і Петлюра, — 
Зелений, Врангель і Махно, 
Це-ж вас історія до муру 
Уже поставила давно.
Ми йшли тоді в промінні сонця 
І пролітали роки —дні... 
Я бачу Йвана комсомольця 
На чорногривому коні.
Ми йшли тоді на гул і гони 
І не було ні я, ні ти...
О, революції закони! 
О, жовтня радісні сліди! 
Земля зітхає під ногами. 
Поміж дерев пливе туман. 
У тьму з своїми козаками 
Іде на розвідку Іван.
Мов хтять летіть дерев корони, 
Та не піднімуться ніяк, 
„Пождіть, товариш ескадроний!" — 
Сказав Іванові козак.
Спинився він... Огні червоні, — 
Мов на траві зорі роса... 
Тривожно десь іржали коні. 
І шелестіли гогоса.
Квіте зоря неначе рожа, 
Хтось небо пострілом ляка. 
Ми не зведем очей тривожних 
Із комсомольця-юнака.
О, світе мій ясний, широкий. 
Тремтить перо, тремтить рука... 
Іван здригнув, ступив два кроки 
Махнув рукою козакам: —
„Мовчіть і ждіть. Ілліч із нами, 
Не подолають нас мерці". 
І мов гадюка між кущами 
Поліз до табору донців.
Усе узнав Іван поволі 
Нехай тремтить останній кат! 
І Йвана знак зорі на чолі. 
Він до своїх іде назад.
Земля зітхає під ногами. 
Уже займається на день. 
Горить на листі янтарями. 
І раптом з лісу: „Хто іде?"
Іван біжить, а небо чале, 
А листя пада на ріллю... 
І вража куля пронизала 
Герою спину без жалю.
Давно, давно... Прощальні далі, 
Гарматний гул, гарматний жах. 
Іван прокинувсь у шпиталі, 
На ліжку білому в бинтах.
Із жалібниць не зводить зору, 
У білих він... Який одчай! 
А за вікном шумує море, 
І чайки жалібно кричать.
О, скільки лиць у білій залі. 
Немає дум, немає сна... 
Тікали дні, тікали далі. 
І рана гоїлась жахна.
А десь бої, гарматні блиски, 
Цвіте пожежами гроза, 
І в день один: „Червоні близько!" — 
Всі почали кругом казать.
„Ну, що робити нам тепера?“ — 
Тривожно падали слова... 
На бліді лиця офіцерів 
Дивився радісно Іван.
Пройшли года. Вже на заводі 
Працює Йван біля станка. 
Йому гудок пісні заводить, 
Під дзвони — стуки молотка. 
Після роботи фізкультура, 
Весела в клубі дітвора. 
Минулі дні жахні, понурі... 
О, комсомольськая пора!
