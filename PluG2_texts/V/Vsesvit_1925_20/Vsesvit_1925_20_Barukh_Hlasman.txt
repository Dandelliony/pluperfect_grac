На узбережжі моря
А. Будинки тут, що були близько до води, скупились і згорнулись біля пісочного берегу. Невеличкі, дерев'яні будинки, тимчасові помешкання, збудовані на високих жердинах та шпалях, глибоко вбитих в пісок. Але дальше від берегу й води, вони вже розкинулись і розлучились одна від другої долинками, невеличкими перелісками й ланками, які заросли високими дикими травами, розділеними згірочками, укритими „мілх-віц“ і „сумак” рослинами. Кожний більш-менш заможній рибалка жив собі тут ніби про себе, осторонь, ніби криючи якусь-то контрабанду, ніби тішучись знайденими таємними скарбами, вигорнутими із нічної тиші й піднесенними із дна моря...
Село саме, Плезенс - Пленйс було за декілька миль од берега, на горі. Воно мало лише одинокий шерег будиночків, порозтиканних далеко один від одного. Поміж ними — акації, які випадково, завдяки якомусь-то чуду попали сюди з якоїсь теплої країни, перенесені сюди через воду вітром, а може й посаджені тут старим «сетлер»). Тихий ряд, пофарбованих в червоне, котеджі), білі вікна, глянцеві шибки і колончасті хвіртки, — розбіглись по широко-пісочній сільській дорозі.
Пустельний тут був берег у зімку. Сіре й бурхливе море .. Засунуті й затулені по кутках і видолинках стояли й дубіли тут човни, з виглядом плаваючих мертвих птиць. Тихими зімніми днями, тиждень за тижнем лежав тут спокійно білий сніг на палубках менших човників, викинутих на берег. Човни, з перекинутими боками, виглядали, як великі мертві риби, як мер ві велетенські тюлені, що лежать з роздутими і напухлими животами догори. Білі стальні яхти, повітро-човни багатіїв з золотими емблемами і відзнаками на них через всю довгу білу зіму грілись в спокійних берегових закутках, затушкані до весняного сезону, прикриваючись і захищаючись важкими брезентами... Вони, зімово замріяні ледві колихались на воді. Тут стояли й рибалячі намети, наскоро збиті й наставлені на. високих містках, тикались із пристані у воду й були з кривульчастими крейдяними написами на маленьких шибках. 
— Сьогодні продають живу рибу, тільки-що з неводу! І королівська риба, і чорна риба, і фльондри, також скільот), свіжі краби!
В грудневі й січневі дні, підчас великих штормів і морських хуртовин, які безпереч сікли водяні плахти на палубах караблів, човни-зімовики цілком покривались тонкою полі трою синьої криги, а щогли й снасті обвішувались безліччю біруньок. І в ясний сонячний зімовий день вигравало золото й срібло й шліфоване скло проти сонця, як криштальова фантастична флотілія, що піднялась із морської бездоні для якогось світлого зімового свята...
Але зараз була вже давно весна: стали тепліші морські вітри. Перламутрові, сині, пурпурові і опало-кольорові мушки й черепашки виростали із піску на березі. Водяні птиці зараз уже кричали зовсім инакше, — м'якше, сердечніше, більше по-материному і коли меви протяжними випростаними рухами з їх довгими напів-переломленними крилами, безупинно кружляли над водою, — головка загнута вперед і донизу, гостро наставлений зьоб і довгий час кружляли так, ледви бухаючи крилами, мов злиті з металу тоді здавалось, що птахи виробляють різні “рухи" із релігійного водяного танку серед окіяну...
І коли вони потім несподівано і просто грудкою тикались у воду, щоб вихопити звідти, живу рибицю або що, не тому, що були вони «хижі», але тому, що весняні соки курсували через їхню кров. Хвилючій міцній сік! І цю буяючу енергію свою вони-ж мусили вимити в гостро-солодкому задоволенні хижацькому...
Зараз була весна. Сьогодні-ж вечером до того був ще й час місяцю повені. Блідо-розпутний із холодно-дотепною пристрастю, місяць тяг води із безодень до себе в височінь, все догори, догори, догори.
Потім також холодно й байдуже він посміхаючись видштовхував назад і пускав їх розливатись в безсилі млості над землею. 
Вода в “крик” зараз піднялась так високо, що діставала будинку Фернелья, до самих вікон. Біля входу до хати вода наблизилась до самих дверей, і до хати ходили по довгих дошках, що завжди підчас припливу перекидались через високі каміння, які тут росли з піску. 
З обох боків будинок було оточено водою і він нині розквітав над водою, як жива рослина.
Б. 
Г. Велика фабрика. П'ять велетенських будинків, безліч инбарів, складів, хлівів, дохів, гаражів, платформ; і все оточено низькою огороджою із важкого, чотирьохкутнього каміння, що надає всьому вигляд сільського маєтку багатого поміщика. Поміж кам'яними шпафами з ледви помітних видолинок в самому камінні зростають дикі трави з голубими й червоними квітками. Окрема вітка стайте рухомої залізничої лінії доведена до самої фабрики. Довколо будинки на віддаленні сотень і сотень фут. Майже всі хлопці й дівчата, зокола острова, а навіть і молодиці, а також і багато колишніх рибалок з близького морського берегу, що-ранку проковтувались великими ворітьми головного входу—проковтувались ніби ротом бога Молоха, на цілий день так влітку, як і зімою і зовсім забували так про красу світу; забували навіть, що є такий світ, і як маленькі залізки, гайки, штангочки, паски або штабельки з велетенської машини, вони там кружлялись і кидались, кружлялись і кидались поза власним бажанням, корчились, як у падучці, кожен за себе, не знаючи на віщо потрібна його окрема робота в чому її значіння. І всі робітники, в числі по-над сім сотень витворювали для світу порошок для зубів...
Зціпивши зуби з ненавистю вишкирялись старші рибалки, що залишились на березі, ще з більшою ворожнечою тому, що вони хутко переконались, що фабрика все-ж таки всім їм потрібна, що вони-б не могли зараз обійтися без червоноцеглих, зашмалених сусідських будинків.. І вони, напевне, не хотіли-б, щоб фабрику забрали звідтіль: стало-б нудніше... І було в їхньому відношенні до фабрики і до містера Ліслі, щось подібне до відношення чоловіка до своєї жінки, яку він ненавидить, але знає, що хоч і може позбавитись її, та вона йому потрібна... І вона збільшує ворожнечу вдвоє і безнадійно-ненависніше...
Кожного року, більш молоді рибалки звільна й ніби соромлячись висувались і зникали із барж і моторових човнів, із тралерів і парусних човнів, скидали з себе заяложені і важкі камзьолки, просякнуті сіллю та кров'ю риб, і бочком ніби нехотя, щоб не помітили старші проскочували у великі ворота фабрики.
Через декільки тижнів їх уже бачили в суботні та недільні дні, як вони похожали на березі, зодягнені в франтовські великого міста вбрання, з твердими накрохмаленим комірцями, з виглядом більше поважним, але також стягнутим, схудлим і блідим обличчям... 
З ворожнечою дивились рибалки на ризиденц-будинок містера Ліслі, що білочервоно виглядав на тлі недалекого великого саду. 
Всі рибалки і устриць-люди, які доки-що залишились біля праці на човнах, ненавиділи містера Ліслі. 
— Ге! на віщо їм порошок для зубів? 
Але він, ніби навмисне, показуючи свою власть, регулярно, тричі на день в призначений час, проїздив на своєму авто коротку дорогу між його палацем та фабрикою. 
І на віщо йому потрібно було їхати таку коротку путь, що можна було пройти пішки за десять хвилин? — „Замість ніг у нього були напевно колоди" говорили жартуючи рибалки, дивлячись услід за авто крізь димову завісу, що заслоняла його ззаду й псувала повітря газоліном.
Коли м-р Ліслі мчав на своєму важкокорпусному „пекарді” із фабрики через крик-місток і по березі, або вечером коливався в своєму плетеному бамбуковому кріслі на галерії його будинку і поглядав на море, його голова постійно думала й будувала плани, будувала різні ділові схеми й мріяла... 
Він мріяв, що колись, хто знає, чи він доживе до цього, весь берег буде розрізаний і розложений на гармонійні частини, весь морський берег буде забудовано інженерами й землемірами. Морський берег буде удосконалено за останнім словом архітектури і виросте велетенський всесвітній порт.
Для цього є всі можливості. 
Морський берег тут натуральний порт. 
М-р Ліслі заходив до свого кабінету і виходив з великим морським біноклем. 
Він приковував свої очі на довгий час до моря. 
Він пускав свій зір довколо блукати на земних водяних полях... 
Він думав різні думи... 
Нараз він себе слідкував, як досвідчений інженер. 
Він обнімав зараз з дозорного пункту ландшафт довколо: найбільші пароплави зможуть підійти до самого берегу. 
М-р Ліслі мріяв, що настане час, і порт буде знаним на весь світ, і затулить навіть великий Н'ю-Йорський порт. 
І велике місто, столиця велетенська, збудується тут.
Весь Стайтен-Айленд острів забудується одним містом, містом, що захвилюється разом із фалдами острова до гори вверх і додолу вниз... 
Лісвіл—буде зватись це місто. 
І вироби Н. Дж. Ліслі енд сане дентоль фектори, просто й безпосередньо звідси повними пароплавами будуть розвозитись у далекі страни й краї за Атлантичним океаном до заходу, по той бік екватору до маленьких республік латинської Америки, його Ліслі держава розповсюдиться на далекі страни...
А тому, щоб його великі й далекі мрії здійснились, кожна піщинка кожний камінець кожна дрібниця на фабриці мусить бути на певному місці.
Все повинно працювати досконально й пунктуально. Його воля, щоб всі дрібниці точнісінько виконувались, — тоді його велетенський мрія-будинок поволі напевне виросте... 
Тому м-р Ліслі надзвичайно турбувався, щоб робочий елемент його фабрики був тверезим, спокійним, виразним, пунктуально — і певно працюючим — робочим елементом, що покірливо й мовчки виконує його різні функції, як ці масив-будівлі, покірні й спокійно-блискучі крицеві машини. 
І він-же доглядав, щоб підчас місцевих виборів, обирались .його' люди, люди, котрі будуть чтити його волю, наведуть потрібний порядок, по якому продаж різних міцних і п'янливих напоїв буде заборонено. Свята будуть спокійніші, а будні тверізіші й більше певні робітники більше пригноблені і бліді.
Старе рибальницьке село поступово почало кришитися, розпадатись: багацько стало до Ліслі на фабрику, й велика кількість емігрувала до великих рибальських сел, що містяться на півострові Гластереї, і навіть, ще вище, в Канаді і в Ньюфандлендї. Але ті, що залишились ще тута на березі вперто й злісно скерготали зубами, й сліпо чекали... Надіялись, що їхній час, ще колись проб'є...
