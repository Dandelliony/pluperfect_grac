Перший тиждень нового театрального року сміливо можна назвати “Тижнем Москвина”. 
Протягом цього тижня широкі театральні кола прикуті були до цього актора.
Москвин показав дві нових роботи: одну в кіно-фільмі “Колежский регистратор", другу — на сцені MX AT, в „Пугачовщині".
Два різних образи — Колежського Регістратора і Пугачева — Москвин сотворив різними способами й методами свого величезного таланту. Одного — на екрані німою силою, силою зворушливого жеста, рухом тужливих очей. Другою силою живого слова, могутнім натиском інтонацій, москвинівською грозою з річчю.
І про це говорила, гомоніла театральна Москва. Москвин — на устах у всіх. Москвин — на численних кіно-плакатах та афішах. Москвин — на шпальтах усіх газет та журналів. Ім'я Москвина витиснуло навіть Дугласа Фербенкса...
І цілком зрозумілий той напружений інтерес, що його викликала „Пугачовщина“ у Художньому театрі.
Знялася завіса. Глядач нервово напружився, готуючись побачити картину великої народньої катастрофи. І з першої-ж дії, на жаль повіяло з кону холодом розчаруванням.
П'єса Тренева дрібна. Більша частина матеріялу масової трагедії не під силу була авторові.
Вийшли розрізнені уривки, дуже сильні у прекрасній грі акторів. 
Але „Пугачовщини" автор не дав, не зумів змалювати як найповніше страшного розпачу придушеної селянської маси, що кинулася у кривавий бунт. Невдалий вийшов і Пугачов.
Невдалий текст п'єси спутав Москвина, подробив його гру на окремі зворушливі моменти.
Тільки про ці уривки постановки й може йти мова. 
Пугачова Москвин виводить не проводирем, не організатором мас. 
— Я тебе ставив, я тебе скидаю! — каже йому Чумаков, і це правда
Чики і Чумакови, бунтарі-козаки, поставили його на чільне місце своїм рухом.
Але ось рух люто придушено. 
Села попідпалювано.
Плоти з шибеницями пливуть річкою. І ті, хто ставив Пугачова, в'яжуть його і зраджують.
В манастир, куди сховався Пугачов зі своїми прибічниками, вскакують з лементом селянки, що їх гвалтують, і шукають захисника білого селянського царя.
Чумаков зневажливо вказує на Пугачова, що сховався за дзвіницею. 
— Ось він наш захисник — цар! 
Зліз ай! Віддзонив — з дзвіниці геть.
Пугачов переконується, що всьому кінець. Він повагом сходить з дзвінниці і простягає руки козакам: 
— В'яжіть...
Цей момент краху Пугачова Москвин передає з сильним драматизмом.
Пугачова кинутого в залізну клітину, привозять на розправу до престольного міста Москви. Сидить він зацькованим, понурим звірем в цій клітині. В Москвина тут нема слів. З-за залізних грат видно тільки його непорушні тужливі очі.
Не можна дивитися в ці очі, такою віє від них тугою.
Офіцери глузують з нього, знущаються, плюють в обличчя.
Пугачов лишається непорушним. .
Тільки жаркіш й безнадійніш стає в очах огонь туги. Тут скупа на слова сцена з Суворовим.
Ще одне місце. Устя закована в кайдани, підходить до клітини і прощається з Пугачовим. Пугачов мовчить, потім поволі встає, береться руками за грати і починає по звірячому ревти, де-далі все більше...
Пугачов розхитує клітину. Ясно чуєш: це реве стара кріпацька мужицька країна під ярмом Катерини...
