Там де була каторжна тюрма.
І. Начеб-то все по старому. 
Той-же мур, ті-ж грати. Так само, пильно вдивляючись, немов скам'янілі, стоять вартові. Холодні, наче з иншої планети, виглядають з-за муру масивні казарменні корпуси. 
І все-ж — не те.
Варто тільки підійти поближче, глянути в середину, вдивитися, і замість колишньої царської каторжної тюрми, побачите маленьке трудове містечко. 
Ми тюрем не будували. Тяжку спадщину старої влади, що знала виключно злочин та кару, тюрму ми переробили на Бупр — будинок примусових робіт. Ї коли зокола тюрма не змінилася, то, в середині нема ні тюрми, ні Бупру: є школа, школа праці і громадської дисципліни. 
І це кидається в очі з перших-же кроків як увійдеш до тюрми.
«Бездоганна» - не годиться Цим словом не можно передати, наскільки чисто в рівному тюремному дворі. Ліворуч — садок квітчастий, праворуч — блискучі сліпучі стіни фасадів. І ніде: недокурків, обгорілих сірничків, чи плювків, що так часто зустрічається на Сумській, а то й у фойє театру. Скрізь помітна любов до свого житла, що є, разом з тим, і мостом, через який кожний «злочинець» може вернутися до суспільства. І цього свідомі, і це цінять. Про це свідчать: десятки клумб, газонів, свіжа фарба на полісадниках та садових гратах, про це свідчать і гарні кустарні оздоби. Все це зроблено руками в'язнів, в порядкові „добровільної ініціативи”.
То там, то тут у дворі сновигають якісь постаті. Немов робітники, після 8-ми годинного робочого дня, впорядковують своє господарство. Хто з рискалем, хто з мітлою, і нема недоладньої у всякому трудовому процесі постаті озброєнного дозорця, що в уяві завжди звязується з поняттям — в'язень.
Колись зголювали половину голови і видавали окрему “форму" сірі штани та сорочку кому без оздоб, а кому ще з дзвінковим тузом на спині в додаток. Людина зникала, її живцем ховали. А в тюрмі добавлявся сірий арештант №...
Тепер форми нема. Чим може, помагає пролетарське суспільство жертвам колишньої соціальної нерівности. Про це свідчать нові 6отинки, нові бушлати. 
І від цієї чистоти, від цих зігнутих у праці постатей, від безупинного ритмічного гудіння машин і відчуття строгого ладу, що переймає свідомість без усяких зовнішніх стимулів, — з перших-же кроків маєш вражіння, що потрапив до сучасної робітничої колонії величезного заводу.
ІІ. Довгий коритар одиночного корпусу. Це не старі одиночки без світла й повітря, де на хліб і воду садовили «порушників закону». Ці ті-ж камери навіть, коли хочете, чистіші від спальних. Світло, просторо. Тут ночують дисциплінарнонестійкі, що порушують правила внутрішнього розпорядку. Вдень на роботі, вночі в одіночці. І хоч не тяжка одиночка, а виправляє. Просидить, вірніш, пероночує одну—дві ночі, і рапорт: 
«---».  
Забрязкотів замок. Риплять двері.
— Тут сиділа Софія Перовська! 
І не зрозумієш: хто більше пишається з цього—дозорець, що йому доводится охороняти в'язня в історичній камері, чи в'язень, що відчуває на всьому відбиток її перебування. 
— Я, — каже в'язень, по 142. Вісім років з суворою.
Це убивця. Просто оповідає, як було, а коли, підходить до моменту вбивства, очі червоніють, починають блукати, бігають.. А коли я його випустив з рук /дрючок, яким убив, так його уже не вернеш?!
І щойно веселий в'язень пригасає, спускає голову на руки, а підводячи її, ховає очі І від цього вони бігають. І зрозумілі стають оповідання про гризоти сумління і байки про «бандитські очі». 
— 142 стаття, вісім років! Закон!
А проте, усього строку не одбувають. Доглядчі комісії все беруть на увагу: і поведінку, і характер, і нахили, і соціальне похождення, і якщо такий в'язень замість восьми років пробуде в тюрмі три роки, то це вже багато. Дострокове, умовне звільнення. Такі до БУПР'у не часто повертаются. 
Ось донецький інженер. Десять років має за відому справу економічної контр-революції. Ще брудний, щойно прийшов з роботи, с традиційної передобіденої прогулянки не прогавить. 
І гуляють: скокарі-спеціялісти, а по нашому «рецидивісти», шніфери (вищої кваліфікації виломлювачі кас), убивці, нальотчики... І ніхто не скаже, що це злочинці. Мирний народ. Тут нема «соціальної ріжниці». Скокар і формазонщик, шулер і шніфер, убивця й кишеньковий злодій—всі, однакові й об'єднані тут не злочинним своїм минулим, зрівняні не злочинною єдністю, а спільністю трудових процесів та рівним однаковим неуцтвом своїм, з яким усі спільно, під проводом культосвіти Бупру, боряться.
Читальня при Культосвіті повна. Увесь час відпочинку—тут. Ленінський куточок уквітчано, мабуть, не гірше, ніж на будь-якому підприємстві. Читають, розмовляють, грают, дивляться, слухають...
Велику роботу провадить культосвіта. І коли-б не допомога культурних в'язнів, то мабуть, мізерними засобами, не було-б таких досягнень.
Сто душ учиться грамоти. Сто душ — у профшколах. Душ 70—у гуртках. Серед инших—провадиться масово робота. Для цього є пристойна заля глядачів і добра сцена. Кіно. Від «Степана Халтурина» — в захопленні і досі про цю картину кажуть — "Хочемо ще подивитися». 
Е своя «стінгазета». З любов'ю оброблена газета, з багатьома акварельними малюнками. Але зовсім добрий—видрукований на стеклографі великий журнал. Тут усе є — навіть літературна частина. І на всьому — відбиток каяття та туги за суспільством й за роботою в ньому. Але, що найприємніше вражає, так це „Товариський дисциплинарний суд". Самі в'язні судять за провини проти «виховавчої етики». І начальник не має права втручатися — аби за статутом. 
І судять, кого на чорну дошку, кого—позбавити права на певний строк одержувати книжки, кого—позбавити роботи і це — найсуворіша кара, що добре впливає.
ІІІ. Хто біля машин, що гудять, хто тут, у лікнепі, «на старість» читати вчиться.
— Р-р-а-б-и, pa-би, раби. Ра-дян-ська республіка... 
— Ей, тракторе (так прозвали в'язня), ось вже й читаю, правдиво, читаю... 
Цей тільки починає. А инший вже другий місяць вчиться і через те перед ним газета. Охоче демонструє свої досягнення. 
— Євсекція запрошує клубу Інтернаціоналу громадян, що народилися 1903 року і призиваються до Червоної Армії. 
Всі вільні від роботи та навчання читають. Хто не може — слухає. Часу, загалом, ніхто не гає. 
Демократизація цілковита. Ось у бобриковій шубі—хоч і спека поміщик. Орлячий погляд, гусаринські вуса, високого росту. А поруч— невдаха-селянин. Не боїться. Разом палять махорку. Поміщик — на десять років за контр-революцію, селянин — на п'ять років за підпал.
IV. Майстерні нічим не різняіться від невеличких фабрик на волі. В одній—пиляють, в другій — стругають, в третій складають... Це столярня. Тут працює біля 100 душ. Є й ливарня, і слюсарня, і палітурня і механічна кравецька майстерня. 
В ній ми познайомилися з Крисой. „Криса", очевидно, через те, що вміє красти, а ще краще попадається і те краще біжить. Кілька десятків, разів судився. У Бупрі—„постійне почесне" місце. 
— Я тепер навчився шити Вийду й кину своє діло. Аби робота була! І мимо волі стаєш певний, що, з цією умовою, Криса може стати людиною.
— І скрізь робота кипить. І скрізь працюють робітники. Так, робітники, а не в'яздні, злочинці. Були злочинцями, а стали робітниками. І в цім оснівне досягнення нашого Бупру. 
— Аби, як Криса сказав, — на волі була робота. 
Все виробництво дає прибутки. Але хіба можна грошима змірити цінність вкладеної до рук 201 злочинця виробничої кваліфікації? І все-ж це не казка. 201 „злочинець" здобувши волю, не вернулися знов до злочинств, а почали чесно працювати в нашому суспільстві. І це — за рік в одному тільки Бупрі.
— Ми чекаємо ліквідації безробіття,- кажуть робітники ІТО 
— До цього часу ми повинні злочинців зробити майстрів. 
І правильно. Праця та хліб не живуть поряд злодійства, шулерства го-що. Для пролетарського оточення це — закон. А для розбещенного непівського? „Сама себе раба б'є, коли не чисто жне“.
“Своєї голови на плечі ворогові не поставиш” — згадались архівні прислів'я.
Особливо кинулася в очі лікарня, мабуть, небагато таких знайдеться на волі.
Чистота, чепурність, увага Працюють першорядні лікарі. 
Нижчий персонал - санітари з в'язнів.
Ми потрапили якраз на важку операцію. Друзі хворого спокійні: 
— Цей дохтор не підведе... — кажуть вони про хірурга. 
І скрізь — чисто, чепурно, скрізь — порядок, дисципліна і праця. 
Маленьке містечко живе своєрідним і цікавим життям. Ніхто не підганяє, ніхто не лається. Поводження: Товариш в'язень! Товариш начальник! — Товариш вихователь!
Коли ходиш серед легендарних героїв темних провулків, лицарів 142,184 й инших „страшних" статтів Кримінального Кодексу, коли дихаєш з ними одним повітрям, в якому переважає запах трудового поту, і коли слухаєш їхні трудові вигуки, то не віриться, іцо їх справді втратило нове суспільство! Адже більшість їх жертви старого соціяльного виховання, І завдання нового суспільства—вернути в'язня після одбуття кари їхні права не на папері, а на ділі. Треба внести жовтень в оточення злочинців. Треба їм дати зрозуміти, що старе суспільство, яке їх відкидало од себе, вмерло і не воскресне. І коли вони побачать це нове суспільство, в якому всім, хто хоче працювати, є місце, то проблему боротьби зі злочинствами, як з соціяльним лихом, розвязано буде на 90%.
