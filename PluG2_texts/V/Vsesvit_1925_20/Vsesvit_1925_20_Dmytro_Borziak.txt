Під дощ
В кімнаті рівно й ясно горить велика, чиста лямпа, і за столом, одвернувшись спиною до Васі, Паша розмотує зубами клубок ниток. 
Ще рано – тільки 8-ма година вечора.
Вася лежить на ліжкові, заклавши руки за голову, і тупо дивиться в той промежок стіни, що між стелею і дверима.
Ліворуч –  вішалка, з акуратно навішаною одежою, праворуч – плакат.
Чисто, світло, тихо, і… нестерпима нудьга.
За чорним вікном полосує дощ.
Дощі йдуть тиждень без перерви.
Що-дня сірі, мокрі хмари низько пливуть над землею, набухають аж до вікон, голий вітер гонить їх на хмуру північ. Вітер рве змиршавилі, присохлі вже бур’яни й без краю полоще дощами. Безпомічні кущі й дерева тремтять перед ним зрібнілим, переляканим листям, і хитаючись, постійно струшують з себе дощов води.
Тиждень, як мокрий і непривітний панує хаос, ллють потоки з труби, тарабанять по вікні косі краплі дощів… Страшенно мокро, все тече, - навіть в галошах не пройдеш, і кудись вийти опанувала Васю. 
… Тиждень, як цілковита нуда опанувала Васю.
В кооперативі, де він служить прикажчиком, торговлі в ці дні майже нема. Крамниця зачиняється рано, і в три годині Вася приходить додому весь блискучий в своїй намоченій шкіряній тужурці. 
 По обіді дома робить абсолютно нічого. По обіді він, по звичці, лягає на ліжко і засипає під «Известиями» на 2-3 годині. Потім, прокинувшись, з червоними рубцями на обличчі і припухлими очима, ляпає галошами по кімнаті, дивитися в вікно на безконечну «нуду», що січе, рве, полосує на дворі. Спиняючись перед зеркалом, він подовгу видавлює угрі й прищі на носі позіхає широко, страшно, аж щелепи лущать.
В голові якийсь сірий прес, і щось гнітить, мов обухом, потилицю…
Паша подає і прибирає обід швидко й акуратно.
Впоравши мужа, вона знов сідає за свої шитва. 
Иноді цокотить машиною, а то-шиє кольоровими нитками, і обзивається до Васі тільки в разі треба в чимсь їй помогти.
А то-мовчить. Вася відчуває в цій мовчанці й діловій скупченості щось нарочите, надумане, але теж мовчить, бо боїться. Боїться одвертого погляду сірих, вакхічних очей колишньої чекістки, і почервонілости на щоках. І він поділяє свою нудьгу з плакатним партретом на стіні, позираючи на нього бездумними, застеклілими очима, не знаючи, куди себе діть. 
Вечір приходить раніш ніж звичайно. Тоді Вася проворно ставить самувар і п’є чай теж мовчки й сам, бо Паша п’є після нього, потім знов лягає на ліжко і тупо дивиться на білий промежок в стіні між стелею й дверима.. 
За цей тиждень, коли йдуть ненастанні дощі, утворилась майже неможлива атмосфера скучного, кімнатного життя.
Період, що Паша була нездержливо весела і цілими годинами лящала своїм круглим, мов орішки, смішком, ніби хто лоскотав її, і вона не давала Васі спокою, при чому сірі очі дивилися п'яно й ставали липкі, масні, вакхічні, минув якраз саме напередоні дощів. Прийшли дні погорди, зневаги, мовчазного призирства й владного понукання... 
Вася давно вже призвичаївся до цих змін у поводженні своєї дружини. Коли Паша «одгороджувалась» і була неприступна, він, боячись чимсь зірвати мовчанку і викликати на себе шпаркий дощ обвинувачень і закидів, а той одвертих погроз — зразу-ж покинуть його, тікав з своєї кімнати, але тепер нікуди було йти. З сусідами Паша перегризлась, нічого й думати було, щоб посидіть в сусідній кімнаті, десь повіятись у міс тоне давав дощ. 1 почуваючи себе невільно, під якимсь невидимим тиском. Вася одлежувавсь на ліжкові, бистро виконуючи Пашині накази, і мовчки єносив причіпки й гострі шпильки «критики».
За вікном дощ напирав з більшою силою і здавалось, кожен його приступ все більш і більш звужував клітку поневолення. Можна пропасти... Але сьогодні в Васиній голові полізли мислі.
Коли він лежав на ліжкові і дивився тупими очима перед себе, почали одвалюватись сірі уламки того пресу, що гнітив мозок. Вони, важкими, неповоротними масами розходились у всі боки, і зпоміж них проривались гарячі, кольорові плями...
Чомусь цей вечір сприяв споминам, — потроху розкачуючись, Вася поринав у них, і картини минулого вияснювались з-під мли сірої нудьги... 
Раптом густа, важка кров закипіла, мов смола, її гарячий плин нездорово вдарив у голову. 
Було це чи не було? «Бьіло зто или нет»?— неймовірно задививсь перед себе Вася.
Що було? — Образи рвались на уривки, і тільки дзвінка, бісерна, заливчасти мелодія блискучим струмінем лилась ненастанно, і, пронизуючи, в'язала їх, і загострювала пристрасне чуття в грудях владно щось викликаючи...
---
І враз, день, той-безповоротно - минулий і неможливий, яскравий, як дикий глод на фоні злотосинього осіннього дня, розгорнувся перед збентеженим і зачарованим поглядом Васі і в'ївся в його серце гострими зубами червоного жалю й божевільної пристрасти. Подзьобане обличчя густо зачервоніло, злиняло-голубі очі заграли пере блисками. І хижо роздулись ніздрі ... 
— Так це було... 
Коли?
Тоді, як сонце палило степи, але вставало марево над ними, в лихорадковій спішці згорали страшенно довгі дні, і давила горло вічна спрага... А весільна душа, п'яна й розхристана, червона, спітніла й оскаженіла, ходила наопашки, виставляючись, мов подражнюючи чорні, серйозні кольти... 
Вони — матроси, що для степів покинули осиротіле море, та їх панцирник „Авангард Революції" творили тоді одне залізне тіло, і воно стальовою гусеницею бистро лазило спаленими степами, несучи смерть і паніку. 
В той день "Авангард Революції" затримавсь на хвилину на торішнім степовім полустанку на невеличкий ремонт, команда висипала на перон. Братва, на швидку, без картузів, в білих матросках з широчезними червоними бантами, збилась в веселе коло. Вася з «товаришкою» під ніжне подзвонювання мандоліни і приглушений ритм бубона танцював морський танок. 
Потім став танцювать другий. Вася втирав своє з червоніле «решето —так звалось його поколупане віспою обличчя, - як показавсь димок: на полустанок летів потяг. 
— Бра-а-а..! — простяглось з панцирника. 
— Веселєй, шпана ідьо-о-о...! 
Братва оглянулась, і ніжна мандоліна, ніби веселіючи, прискорила темп... Знявсь галас, присвисти. 
Умлілий танцор вигинавсь близько землі, кінчаючи на швидку складний номер...
І зразу-ж, без передишки: 
—  Пісню! — крикнули. 
— Вась... сюда! 
Мандолініст кивнув головою, стукнув стиха бубон, і Вась, опинившись знову в колі, високим і заливчастим тенором почав: 
---
Кароокий Шверцель, ставши проти нього, йому вторив. Шверцель дививсь у вічі Васі, і б'ючи злегка долоня об долоню, одзначав такт. Його м'який баритон мусив давати уривчастий, складний фон... 
Потяг прошумів і спинився. Це була кавалерійська частина, яка поспішала на фронт, і з теплушок купами нависали кавалеристи, розглядаючи матроську групу на пероні. 
Але матроси не звертали на потяг жадної уваги. їх Васька в середині „забирав висоту", і в цей мент брашка вважала недостойним цікавитись чимсь иншим...
Перон заряснів злиняло-зеленими фігурами кавалеристів, що з котьолками поспішали за станцію до колодязів, їх групи проходжувались, розминаючи ноги, оточували матросів... Зачервоніли малинові галіфе на високих і статних командирах, і червоні денця кубанок... Брязнули шпори, станція загомоніла криками.. .
---
Серйозне Васькине обличчя пружилось, червоніючи, він глянув проти себе — 
---
Він закінчив, лупаючи очима перед себе, ніби ніяк не міг роздивитись, що там таке. 
І знов бренькнула мандоліна, чемно задзвонив бубон, на Ваську налягли, щоб танцював. 
— А ну вас к чертям... 
— Вась, мотрі-ж! — крикнули з сміхом над ухо Васі ті, що тягли його в коло. Але Вась, одбиваючись, і так вже “мотріл" у всі очі.
Проти нього, по діяметрові, за спинами матросів, стояла біля командира, спершись йому на руку, “кавалеристка”, на плечі недбало був кинутий англійський френч, сліпуча біла шия виглядала з одкритої матроски, в блискучих очах танцював промінистий сміх і губи клались в обережну усмішку, свіже біло-рожеве обличчя світилось.
І зразу пам'ятає Вася: — ніби бистрий, червоний ніж полоснув у груди і розгорнувся там блискучий жар. 
Він почув як десь далеко, глибоко щось солодко вщипнуло його, легко, але страшно сильно здвигнуло і підкинуло десь. 
Братва з геготом розступилась, Ваську жбурнули в середину; як очманілий тигр він повів бурхливий танок.
...По-о морям, морям, морям, морям, Е-х, Ньінче здесь, а завтра там..."
Попереду танцював бубон, матроси рушили шумливою юрбою:— панцирник давав різкі, сигнальні свистки. Васька, ставши на платформі, гостро мучився, напружені очі пильнували перону Позад нього налягла братва, братва визирала з вікон, майоріли руки, кричали. 
А “кавалеристка”, проходжуючись на пероні і слухаючи командира, весь час поглядала на панцирник і соромливо посміхалась. 
Враз родивсь „план". 
З криком матроси, один за одним шугнули з вагону. 
— А-а-а! д-о-о! 
В руках зачорніли кольти. Матроси несамовитою чередою подались Hu той бік станції, залящали постріли. 
Слідом повалила “кавалерія". 
— Що-о?
Але матроси, стріляючи в гору, мчали назад, один за одним,—на ходу — вскакуючи в вагон. Панцирник поволі рушав.
Хтось посилав останні постріли поверх станції... махав на прощання кольтом з площадки, а в вагоні колисався нездержливий, прибойний гамір 
— Фахт той, що „кавалеристка" була тут: — „одбили" і везуть з собою 
— Ге-о-о!..
...А командир у малиновім галіфе спохватився, як доносив той останній, шо вскочив у потяг, пізно: дурак стріляв з ногана в утікаючий панцернік!... Панцерник, покурюючи ріденьким димком, розгонисто врізався в сонячно-степовий простор — йшов на велику узлову станцію,— шалено танцювало круглий танок поле за вікнами і мигтіли копи, в вагоні ні чорта було розібрати за прибойним галасом... Вагон дьоргало, сіпало, коливало на боки; братва качалась на ногах, як п'яна...
А в середині стояла „кавалеристка":— френч загубивсь на полустанкові, в самій-но матросці—тільки крив'яна зірка на грудях. Злегка зчервоніла, змішавшись, соромливо й з цікавістю оглядалась навколо. Позирала на кожну спітнілу, що налазила, морду. Усміхаючись, мовчала і «одмахувалась»... 
—...Конфетка золотая! — летів угорі з заду красивий комплімент. 
—...Океанський корал... 
—...А як ваше ім'я? — граючи ролю „переводчика" серйозно приступав до неї чорний, як сажа. Кирило...
Васька скочив на скамейку і надуживаючи запасними силами легенів потер: 
— Не орі-і-і..., распро... Ша-а! 
І стало тихо. 
— Товариші! — почав було, б'ючи себе в груди, Васька серед непевної тиші, але .кавалеристка” легким скоком стала з ним поруч, і він, посунувшись, замовк. Дививсь на неї.
“Кавалеристка”, мотнувши підстриженою головою, ще раз усміхнулась до всих і заговорила. Вона поводила перед себе рукою, ніби дитина. Так і говорила.
— Товариші! Ви даремно старались. Це вийшла помилка. Я—не така!.. Розумієте? Я—агітаторка кавалерійської частини, що йде на фронт, і повинна бути там. Гадаю, що і а слідуючій станції ви мене пустите... От і все. Ви не маєте права та й не можете і не будете мене держать: не нужно й нецікаво. Я рада вашому геройському товаристві і дякую за виявлену до мене увагу; але не можу... Бачте, ви помилились.
Вона замовкла. 
---
Сипнули страшні оплески і божевільні крики: 
— Бра-а-во! 
— Реж далі... 
— Правильно, брюнет... 
Здвигонули вагоном. Братва сказилась... „Кавалеристка“ хотіла ще говорити, але їй не давали вимовить слова... 
— Дозвольте, барішенька, ілі товаришка —„різав” Кирило далі, уперши шкляне око в поличку, де стояла .кавалеристка",— ви разберіть діло. От посмотріть хоч на етого,—він ткнув рукою в Васю,—у нас його називають решето за фізіономію, —да ви такого ніг де больш не найдете. Він хорошо співає... Ви будете говорить, він співать. А то нєт пари. Не дивіться, що он парень такой, ви только погладьте його за ворсою...
— Ілі — хтось ззаду пустив „гадость”.
“Кавалеристка" густо почервоніла... 
— Ето кто? — бистро озирнувсь назад Вася, і обличчя в нього напнулось...
Мент тиші... і враз Вася, махнувши вгорі ножиком, з розгону, як дикий бик, скочив з полички і подрався назад. 
Зчинивсь гвалт. 
Васю затримали, схопивши під руки, він виривався. «Кавалеристка», прискочивши, благала, що це дурниці, не варт...
Спинений, Вася тяжко одсапувався... 
... Вагон розкачувався все дужче, ніби йому ставало веселіш і він танцював веселий танок. Залізні стукіти, радіючи, примішувались до вагонного галасу... У степ врізавсь панцирник залізною гусеницею і ніс смерть і паніку...
... «Кавалеристка», сидячи на лавці, курила папіросу і говорила до брашки: 
— Мені це все страшенно подобається.. Я теж люблю море: воно виховує буйний дух; і побачить море-це моя мрія. От тіки, що Денікін.. Ну, та ми його розіб'ємо. Правда-ж? Тоді знов ми десь побачимось. Напевне побачимось. Я-б хотіла стрінуть Васю.!! 
І вона повела оком в Васі бік і двинула тонкою бровою. 
— Заспівайте, Вася те, що на станції.. Ви співаєте з почуттям.. Звичайно Вася співав...
Стояв і одбивав долонями такт проти Васі кароокий Шверцель і бренчала мандоліна, Вася туживсь у всю і чув, як надувалась синя жила в нього на лобі і лізуть, як у барана очі... 
Васю „качали”... І от...
Наближалась станція. „Кавалеристка" скромно сміялась, одержуючи побажання зо всіх боків. З усих боків налазала братва. 
— А на прощання, барішєнька...—невдало і не в „цель“ підморгнув шкляним
оком Кирило , — Васю…
Буйним криком братва піддержала .резолюцію*.
— А чому і ні! — браво махнулась, сміючись, «кавалеристка». І не встиг Вася здвинути кашкета на потилицю, як до його губів “хтось" міцно притиснув дикий глод: червоний і гостро колючий. 
Панцирник ще не спинивсь зовсім а од станції до нього бігла з винтовкам на перевіс цеп чекістів. 
„Кавалеристка" струнко зскочила з ступіньки і спинила цеп.
Оглядаючись, вона посилала рукою останній привіт... Чекісти з цікавістю дивились...
Панцирник не довго стояв на станції і поліз далі .. Пускаючи ріденький димок, він розгонисто врізався в степовий простор—мчав на фронт. Залізний стукіт сердито гриз вагонну тишу. 
Вася дививсь у вікно балдою, і колючка, що встромилась в його серце, простягалась довга й тонка, мов вечірня тінь. 
Але не тільки боліло:
— Щось пронизливо-солодко лоскотало на самім “дні“, і була гостра печаль. На губах дикий глод: червоний і колючий, і перелив; зсь десь далеко бісерний переливчатий струмінь: „Золотую поставлю кровать". 
Більш ніколи й ніг де не бачив Вася „кавалеристки". 
Вася гаряче потягся і оглянувсь на вікно.  
Шпарив дощ. 
Груди й голова у Васі прочистились, дзвонила в середині кров, та-ж сама гостро-колюча радість-печаль, що й тоді після того, як панцирник одійшов з узлової станції, де лишилась „кавалеристка" стреміла і різала серце.
Безумно захотілось натягтись і лопнуть струною, і він схопився з ліжка, приступив до Паші і розставивши руки, як «артист» заливчасто пустив;
---
В дружині, в Паші, йому вбачалась частка, іскорка „кавалеристки"... в неясну долину одходив маревний степ... 
Паша звела на нього здивоване, незрозуміле обличчя: 
---
Але Вася не вгамувався. 
---
Червоний з блискучими очами, з блукаючою посмішкою, Вася хотів обняти і міцно притиснути до себе Пашу, але вона одгородилась шитвом і кинула брутальну фразу: 
— Ну, ну—оставь; не лезь, свинья! 
Внутрішній напор круто здав назад, Вася спинивсь і збентежено глянув на Пашу. Потім:
— Ти сумашедшая! 
І страшенно ображений, мовчки пішов до вікна; опершись спиною, з якимсь жалем дививсь на Пашу. 
— Ти сам сумасшедший. Хіба мислімо так орать? 
— А тобі що? — озвавсь Вася запитливо-незрозуміло.
— Як що? 
Паша одкинула шитво. Раптом щоки в неї почервоніли, крильця на носі стали білі. 
Тоді Вася стиха жбурнув: 
— Коли не вгодно, можеш на дощ. 
Він не докінчив, бо не знав, що говорити далі. В голові все змішалось.
„На дощь то й на дощ". 
Паша з силою стрималась і, удаючи з себе спокійно-веселу, взялась за шитво.
Розгортаючи вишивку, сказала: 
— Ла-адно. Запомни, що ти мені сказав. Я буду пам'ятати. Хоро-шо!
Вася важко сопів ледві дочуваючи Ті слова і одне було ясно для нього, що він зопалу скочив у яму і вийшло так, що буде щось небажане й дурне. 
Стало страшенно противно безвихідно й безрадісно й почуття боягузства заворушилось в нім.
Мовчки він одійшов од вікна і почав вбуватись. 
Паша теж мовчала не звертаючи на нього уваги.
Насунувши картуза й, піднявши комір, Вася вийшов з кімнати... 
Дощ хлестав просто в лице і забивав дух. 
Надворі була страшенна метушня, нерозбериха, дерево буйно шуміло темінь одбивалась од дощової води і од цього летіла пиляка.
Одноокий на вулиці лихтар сумно гойдавсь переможений і в щент забитий переможним дощем і плакав не стираючи сліз...
Вася лихорадково перебирав у голові, що може бути завтра із досадою і переляком думав що Паша його покине.
„Дура!“— усовіщав він її і не смів виправдуватись. 
Дійшовши рога вулиці до лихтаря Вася глянув на хаотичну самоту чорних вулиць і повернув назад...
„Дура!" — ще раз обережно подумав він про Пашу. 
Паша сиділа, як він покинув її — шила. 
Озираючись Вася роздігсь і ліг спать. 
Він укутавсь з головою.
Було важко, сумбурно незграбними колодами думки все перекладались в голові, й нічого з цього не виходило. 
Щулячись, скільки разів визирав Вася з-під одіяла, чи не вкладає Паша речей.
Пов'язана білим платочком, Паша шила собі, на плечі плаття злазило, і видно було сорочку. 
„Чорт з нею, покине — хай покине!"
Під одіялом одкрились простір і світ, і блиснула синя даль. 
„Через неї викинули з партії; мотаєшся як... ще гад, угрожаєт“...
Він уявив себе вільним машиністом, компанію в Харкові, „чуланчик". 
„Хай іде спробує". 
В “чуланчике" про який мріяв Вася, переливались, брязк і сміх, весело цокало шкло, і перед такою-ж самою як красунею, Вася з жагою розпівав: 
...Золотую... поставлю... 
Він заснув.
За густою соковитою вранішньою тінню від дому, стояв рівний напружений сліпучий блиск.
Тверда синь без хмаринки випнулась проти вікна. 
Дощ пройшов за ніч.
Вася глянув на годинника і поспішно схопився з ліжка. 
Ледві не заснув.
Бризнув в обличчя водою пригладив перед дзеркалом голову.
—  Паша, а Паша!
З коритару неслось жваве розмовне цокотіння і лящав Пашин круглоорішковий заливчастий смішок, ніби хто лоскатав її.
— Паша! 
З розбігу Паша одхилила двері і червоніючи своїм оживленним обличчям граючи" запитала:
— А що? Самовар? Готов! За-а-араз! і наспівуючи це „за-а-араз“ подалась назад.
Стукаючи каблучками, вона проворно поставила на столі блискучий самовар і подгорнула сніжно-білу серветку, під якою все було наготовано сяюча склянка варення, цукор, білий хліб.
Вася швидко пив чай. 
Паша крутилась перед дзеркалом, поправляючи червону хустку на голові.
З припадками ляскотливого смішку вона розповідала про тьотю що зайшла до неї, йдучи на базар...
— А...- ти пізно прийдеш? У 5. 
Вася натягав тужурку.
—  Хм... — скорчила Паша пласкиву гримасу. 
Чому так пізно я не хочу так пізно... 
Мені буде ску-у-чно.
— Прийдеш в магазин за газетою... 
— Пока! — ділово сказав Вася. 
— Ну, прощай!
Війнувши руками. Паша зручно й легко обкрутнулась навколо Васі щільно припала до його губів потім одкинулась і пригнувшись розсипала до долу бісерний смішок.
На її сірих майже немигаючих очах золотої гадючки (і колишньої чекістки) тремтіли хмільні вогники і навколо очей було липко, масно, п'яно.
Свіжий вийшов Вася одна за одною вставали ділові думки магазин.
Те вчорашнє, що на гірший випадок обережно і з острахом держалось на чеку, було непотрібне. 
Вася радий не хотів повертатись до нього...
Сяяв, ніби полірований, день, гострі й свіжі пронизували повітря тонковинні запашки твердо-золотої осени...
І тільки голий колючий кущ шипшини з яскраво-червоними кривавими перлинами плоду неясно нагадав про щось далеко і безповоротно минуле. 
