Тов. М. В. Фрунзе.
Вночі на 31 жовтня від параліжу серця помер після операції Наркомвоєнмор і Голова Реввійськради СРСР т. Фрунзе М. В.
Михайло Васильович Фрунзе народився в 1885 році в м. Прішпеку, на Семиріччі в Туркестані. Батько його був селянином з Херсонщини, а мати — селянкою з Вороніжчини.
Ще в середній школі т. Фрунзе вступив до соціял-демократичного гуртка, и по закінченні школи і вступив до Петербурзької політехніки — в Петербурзі приєднався до її більшовицького крила. З 1904 р. М. В. Фрунзе бере активну участь у більшовицьких організаціях, з 1905 р. працює в Іваново - Вознесенську і стає одним з керівників відомого страйку текстильщиків 1905 р., що охопив увесь центрально-промисловий район Іваново-Вознесенська і брав участь в славному Московському повстанні в грудні 1905 р.
Далі вся історія життя т. Фрунзе є історією Російського революціонера за царських часів. Арешт, присуд на 10 років каторги, і два присуди смертної кари, вислання на поселення, нелегальна праця під чужими іменами Василенка та Михайлова. Підчас світової війни т. Фрунзе на фронті веде революційну роботу.
Вибухнула лютнева революція, із цього часу т. Фрунзе цілком зміг віддатись будівничій революційній роботі. Він стає на чолі армійських, фронтових організацій, організує Раду робітничих та салдацьких депутатів в Минську. Потім переїздить до Іваново-Вознесенську, організує радвладу і допомагає своїм червоноармійським загонам перемогти білогвардійців у Москві. Після цього працює по радянській лінії головою ради робітничих депутатів, міської управи та земства, секретарем парторганізації.
В 1918 р. в Ярославлі контр-революційне повстання і т. Фрунзе один з перших при ліквідації його.
Потім т. Фрунзе — командиром військової округи. Але його вже помітило пильне око т. Леніна.
М. В. Фрунзе переводиться командувачем 4-ма арміями проти Колчака. Операції проти Колчака показали, що т. Ленін не помилився у військових здібностях М. В. Фрунзе.
Потрібно ліквідувати банди Врангеля і т. Фрунзе на Україні своїм організаторським хистом він зміцняє і загартовує Червону армію. У всю широту виявляються його стратегічні здібності. Славетні незабутні бої під Перекопом, операції проти банд Махна, проти білополяків є цьому яскравими прикладами.
По ліквідації фронтів виявляються у всю широчінь організаторські здібності М. В. Фрунзе. 
Зміцнення Червоної армії, закріплення свідомої пролетарської дисципліни, організація територіяльної системи, єдиноначаліє - це все етажі на організаторському шляху М. В. Фрунзе. 
26 січня 1925 р. М. В. Фрунзе призначено за голову реввійськради та народнього комісара військових і морських справ СРСР. За свої видатні бойові заслуги тов. Фрунзе двічі нагороджено орденом Червоного Прапору та почесною зброєю.
Видатним працівником був М. В. Фрунзе і по партійній, і по радянській лінії. Він брав участь у всіх партз'їздах, з 1920 р. був членом ЦК КП(б)У, а з X З'їзду РКП ЦК РКП(б). Був він також членом ВУЦВК'у, ВЦВК'у та ЦВК'у СРСР і входив в Раду національностей СРСР і Президію її.
Сумна звістка про смерть М. В. Фрунзе глибоко зворушила всіх трудящих Радянського Союзу.
Глибокий сум навис над всією Країною Рад. По всіх містах Союзу відзначено смерть М. В. Фрунзе жалібними зборами трудящих.
3-го листопаду 13 годин дня в Москві на Червоній площі у присутності делегацій від уряду, військового командування партійних, професійних і робітничих організацій під військові жалібні салюти поховано керівника Червоної армії М. В. Фрунзе. Весь Союз відзначив цей час жалібними гудками, військовими салютами та переривами роботи.
