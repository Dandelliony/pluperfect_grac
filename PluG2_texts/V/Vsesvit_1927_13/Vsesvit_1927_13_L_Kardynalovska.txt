ДРУГ
Він силував свої ноги йти, як суворий господар ударом батога змушує бігти замореного коня. Ноги ступали непевно, сковзались у росяній траві, спотикались об каміння. Чоловік казав собі: «Треба йти, скоріше, скоріше треба йти». І йшов, стискуючи зуби, майже біг без шляху, крізь чагарник у гущавину лісу. Комір його сорочки був розстібнутий і він часто торкався рукою до грудей, відчуваючи під долонею хворобливий стук серця. Він ростирав те місце пучками, бажаючи зменшити біль. Він казав «тихше», але серце не корилося його волі, і шалена пульсація крови дзвінким гудінням сповнювала цілу його Істоту. Впоперек лоба билася набрякла жила, ніздрі, роздуваючись, хапали надто мало повітря.
Чоловік задихався.
Хитаючись він притулився до дерева і, миттю знепритомнівши, сковзнув уздовж стовбура на землю і захолонув у незручній позі. Його права рука була відкинута і мізинець цієї руки ліг саме біля входу в маленьку нору, скинувши туди кілька грудочок землі. Кучеряві мітлиці трави заворушилися і визирнула тупа мордочка ящірки. Металевого блиску очиці вп'ялися в мізинець з неохайно довгим нігтем у траурній облямівці. Але мізинець був нерухомий і тому не страшний. Ящірка виповзла зовсім, обминула палець і росташувалася поруч на рівному камінчикові.
Людина дихала хрипло, майже зі стогіном. В прозорій тиші звук цього подиху лунав далеко. І від нього, як від каміня, кинутого в воду, біжать Кругами хвилі, побігла лісом цікавість, сторожкість і острах. Прислухалися, поводили вухами чулі мешканці нір і кущів. Вевірка, пушиста як жовта кульбаба, цікаво перехилилася з гілки, глянула на знепритомнілу під корінням людину. Упевнившись, що боятися нема чого, звірятко заходилося гризти соснову шишку. Дощем полетіло на землю лушпиння, обсипаючи одежу чоловіка, заплуталося в волосся прилипло до чола... І від цього дотику чоловік скочив раптово і рвучко, відчувши смертельний удар у скроню. Він судорожно притиснув руку до рани, але пучки намацали лише сухе лушпиння. Тоді чоловік, остаточно очунявши, усміхнувся.
В голові дзвеніло і земля коливалася під ним як чардак пароплава, та все ж життя всміхалося з високої синяви і іскрилося в вохкій траві.
Одну мить чоловік стояв і прислухався. Потім для чогось хапливо застібнув коміра, трівожно покрутив головою і швидко рушив вперед. Через кілька кроків він зупинився, повернув ліворуч, але, знову передумавши, звернув управо.
Певного напрямку він не знав. У записці говорилося про луг, неглибокий струмок і хатину на березі, де був надійний захисток. Інстикт переслідуваної тварини керував ним.
За плечима був здогін. Він знав, що здогін мав бути неодмінно. Адже ім'я Ерна, його ім'я, з жахливими епітетами вбивці, терориста, революціонера — мало не місяць згадувалося о по газетах, поки тревав ганебний суд. Його берегли, ним дорожили. Його ім'я було б записане поруч імен тих, що «знеславили батьківщину». Це була велика пошана, але Ерн був молодий і хотів іще жити й боротися.
Вперто продирався він крізь кущі, дряпаючи обличчя і руки та гадаючи, що певно шанс урятуватися невеликий, а проте він є, як що шлях його не помилковий. Ерн чув далекий стукіт, що безперечно був стукотом копит об землю. Але ці згуки то долітали лунко, то майже губилися. Очевидно, здогін метушився, не знаходячи справжнього сліду. Ерн відчув деяке полегшення.
Він ішов та йшов, напружено вдивляючись уперед, туди де в золотавому просвітку міг бути луг, стурумок і... порятунок.
Просвіток, розширюючись, уже вилискував синявою і ставало ясно, що йде він правильно Ерн зупинився на хвилину звести дух від гострої радости, що охопила його... і зразу ж цілком виразно почув удари копит, ідучи, він загубив нитку цих згуків і тепер зовсім близько чув тупіт та ще один звук — високий і тонкий, що переливаючись, звивався вгору. Ерн похитнувся, наче гублячи під ногами підпору, роззявленим ротом задихнувшись піймав повітря і підкинувши руки, побіг. Але бігти він не міг. У роспачу відчував він, як серце зростає й важнів в його грудях, заповнюючи все тіло та страшними ударами загрожуючи знову повалити його. Біжи наказує Ерн і біжить, розмахуючи руками, як підбитими крилами, туди, де попереду луг, струмок і порятунок. Так... ось він. Ерн бачить узлісся, залите сонцем і ромашками, перетнуте сліпучим лезом струмка. Перед ним, під ногами, повалене дерево. Плигай каже Ерн і... падає обличчям униз.
Через кілька секунд, зібравши залишки сил, працюючи ліктями та коліньми, Ерн вповз у кущі між поваленим стовбуром і могутнім корінням дуба. Притиснувши підборіддя до рук він причаївся і чекав. Крізь гілля видно було частину лугу і солом'яний дах хатини на тім березі струмка. Згук копит чути, але все ще далеко. Ерн лічить секунди.
Він чув легкий шелест і хруск і на узлісся вискакує звір з чорною короткою й блискучою вовною. Це чудовий собака — слідець. Він водить ухами і, пригнувши голову до землі, галопом летить просто до Ерна. Ерн бачить жовті на його лапах і жовті цятки над бровами. Його пальці впиваються в землю і очі, встромлені в собачий лоб, горять такою зненавистю й роспукою, що, здається, погляд їхній можна відчувати як дотик. За два кроки собака спинився, підвів розумну морду, готовий загавкати, і зустрів погляд людини.
Пес не загавкав. Він наче прикипів, дивлячись в оличчя Ерна, і це обличчя стало інше. Розширені жахом очі звузилися, рот скривився гримасою півусмішки.
Ерн дивився на собаку, пригадуючи чорне дурне цуценя, у кого одне вухо з чудної примхи його колишнього власника було одрубане, а друге задерикувато стирчало вгору. Сумнівів не могло бути. Цей одновухий пес був украдений у нього півроку тому його молодий собака. Ерн тихенько свиснув і простяг руку до собачої морди. Гарячий язик лизнув його пальці.
Біжи, Мікі благаючи сказав Ерн. Потім згадавши науку муштрування, він показав рукою праворуч і тоном наказу повторив: Мікі, ату!
Мікі прищулив вуха, стрибнув Гпогнав у ліс. Ерн думав виграти кілька хвилин, потрібних, щоб перебігти взлісся до рятівничої хатини. Мікі цим манером мав одвести здогін. Жандарі гнали за ним по п'ятах. Ерн бачив поліційні мундири і змилених коней, що промайнули повз нього. Коли вони були досить далеко, Ерн розсунув кущі, висунувся і завмер.
Просто на нього повільно їхав верхівець Він одразу спинив коня і тоді зовсім близько Ерн, сподіваючись найгіршого, побачив раптом обличчя знайоме й близьке, загублене в спогадах дитинства, обличчя Лоріка.
- Чорт! сказав Ерн, стримуюючи тремтіння голосу та силкуюнись всміхнутися. Два други заразом! Доля прихильна до мене, Лорік.
Він визволився з цупкого гилля і підвівся на ноги. Богом свідчу, я не хотів цього, запинаючись промовив Лорік. Я їхав увесь час позаду.
Ерн осміхаючусь простягав йому руки, але зразу осікся... - Невже... Обов'язок прошепотів Лорік, притиснувши до зблідлих уст поліційного свищика.
