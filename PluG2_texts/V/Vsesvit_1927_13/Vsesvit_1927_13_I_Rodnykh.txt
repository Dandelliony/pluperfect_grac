МИСТЕЦТВО КНИГИ НА УКРАЇНІ
Так приблизно рік Назад у Московському «Доме печати» Відбувся диспут про сучасний ілюстрований журнал. Один з промовців здивовано росповідав слухачам про те, що в СРСР і поза Москвою та Ленінградом — мовляв «у провінції» — теж виходять журнали, що навіть можуть конкурувати із «столичними» виданнями. Він не знайшов кращого прикладу, ніж... Харків, перерахувавши де-які з журналів, що виходять у нас.
Це й справді не могло не видатись дивним для людей, що звикли до передреволюційної гегемонії двох північних столиць на книжковому ринку. Справа в тім, що перед революцією масову книжкову продукцію було централізовано, як ніяку іншу. І коли на Україні мудра політика обрусителів-бюрократів не дозволяла хоч будь якого розвитку друку книжок українською мовою, то що до книжки руською мовою ніяких зовнішніх перешкод друкуванню їх на території «юго-западного края» не робилось. А тим часом книжкова статистика доводила, що кількість книжок, друкованих поза Москвою і Петербургом (і на Україні, і на Поволжю, і в Сибірі і т. ін.) була незначною, рівняючи з тим потоком книжок, що викидали на ринок столиці.
Не будемо дошукуватись причин цього явища — зазначаємо лише його для того, аби підкреслити, що передреволюцією не могло бути й мови про мистецтво книжки на Україні (незалежно від того, якою мовою її друкувалося) вже навіть і через те, що друкарський станок, мимо газет, переважно був завантажений звітами благодійних товариств, казенних палат, земських зібрань та «церковними і епархіяльними ведомостями».
Наслідки такого порядку відчуваються лише тепер, коли вільна українська книжка вийшла а «тісних рямок» на широку дорогу. Роки революції були для неї «колисковим часом», бо старий досвід (коли не брати в розрахунок Західну Україну) не міг бути використаним з тої причини, що цього досвіду не було.
Коли відрахувати часи громадянської війни і руїни, нова українська книжка, таким чином, має тільки шість років самостійного життя. А тому не можна не дивуватись тим виключним досягненням, що ними ми вже можемо похвалитися.
Мистецтво книжки — складне мистецтво, що його творять спільно: складач, друкар, палятурщик, що «оздоблює» книжку і врешті, той, що об'єднує все це, тоб-то видавець (точніше сказати —  «технік книжки»).
Мистецтво книжки тоді стоятиме на відповідній височині, коли воно матиме за
собою певну культуру, відповідні історичні традиції; завдяки їм можна з першого ж погляду на книжку, видруковану в Німеччині, відріжнити її від французької або англійської книжки.
Паростки такої культури на Україні були: Київ був тим центром, де років 350 назад задовольнялись майже цілком ті мізерні потреби в книжці, що йшли з тодішньої Росії. І не дивно, що першою спробою було; відновити цю силоміць перервану традицію, усучаснити її.
І от, ледве розірвались пута, багатий графічний матеріял, що його закопано було по архівах лаврських книгозбірень, спливає на поверхню. До нього додається все колосальне багатство так званого «народнього мистецтва»; вишивки, килими, різьба, архитектурні пам'ятники українського бароко і все це стає грунтом сучасної української графіки. Були вдалі спроби замінити малюнок на обкладинці шматком вибійки і це давало потрібний ефект.
Але треба підкреслити, що цього не досить: українська книжка, як мистецька річ і продукція поліграфічного виробництва вийде із сучасного переходового становища лише тоді, коли вона матиме все для свого нормального розвитку. В цьому розуміємо не тільки діяльність плеяди здібних художників графіків, а й достатню кількість добре устаткованих друкарень і підвищення художнього рівня тих, що роблять книжку — технічних керовників, редакторів, «випускових», тощо.
Революція багато дала і в цьому напрямкові: українська книжка в більшості не має на собі того тавра провінціялізму, що обов'язково є на кожній книжці, випущеній у нетрях російської провінції. Але кажучи про мистецтво книжки на Україні доки що доводиться обмежитись лише книжковою графікою, вузькою порівняно галузею оздоблення книжки.
І коли досі ми говорили про всю масу української книжкової продукції, то зараз нам доведеться спинитись на ім'ях кількох лише художників, чия праця надала можливости українській графіці відвоювати собі таке становище, звідки шлях стелиться тільки вперед, тільки вверх.
Творцем сучасної української графіки справедливо називають Г. Нарбута. Як ніхто вмів він у собі поєднати око великого європейського майстра і тонке та глибоке розуміння таємниць вибагливих визерунків української вишиванки одночасно з незвичайним почуттям стилю. Надзвичайно певна себе лінія, сувора скомпонованість його малюнків досить виразно промовляють про те, що поруч з впливами на художника його петербурзьких учителів (Білібін та інші з групи «Мир Исскуства») Нарбут опанував і старо-німецьку гравюру (Дюрер) і знану суворість видань XVII, XVIII віків. Саме це й дало змогу художникові так правильно підійти до завдання створення книжки. І не часто можна зустріти в творчості одного художника такі протилежності. Пишна геральдика і монументальна простота ампіра поєднуються з традіційним козаком Мамаєм, і художник стає переможцем, не зважаючи на всі противенства цих елементів.
Як відомо, Нарбут брав активну участь в утворенні художньої культури на Україні. І, звичайно, не він винен тому, що його праця в цій царині не дала бажаних йому наслідків. Однак, його спадщина рішуче вплинула на дальший розвиток мистецтва української книжки: «нарбутівський шрифт», за словами одного ленінградського критика, став за національний український шрифт і справді, не перебільшуючи можна сказати, що дев'ять з кожного десятка графічних обкладинок на Україні так чи інакше джерелом своїм мають Нарбута..
Школа Нарбута при великій кількості його наслідувачів, зовсім не велика. Коли виключити Леся Лозовського, що так вражаюче рано помер і Кирнарського. що перемандрував на північ, — Нарбут майже не лишив по собі учнів. І вже зараз ми можемо сказати про де-яке вичерпання нарбутівської традиції, про епігонство. Це, розуміється, не повинно дуже вражати нас. Поряд з Нарбутом працювали й працюють художники, лише частково звязані з ним спільними симпатіями до рідної старовини та до народнього мистецтва (Бойчук і його школа, проф. Кричевський, Модзалевський та інші); коли їм не вистачало того блиску й майстерства, а головне - того органічного звязку з книжкою, тої незвичайної чутливости до неписаних її законів, що властиві були небіжчикові майстрові — то це не заважало їм давати не лише «грамотні», але часом і дуже гарні зразки книжкової графіки.
Поряд з використанням усіх багатств минувшини, доки ще боязко, але вже викреслюється й інше: потяг кинути традиції минувшини, «усучаснити» книжкову обкладинку, створити її такою, щоб вона цілком відповідала нашій добі. Треба зазначити, що в цьому напрямку більш менш значних досягнень поки нема: ні захоплення конструктивізмом, ні спроби футуристів (у Харкові група «7-1-3», в 1918 р. частково небіжчик Боровий) за малими виключеннями не можуть свідчити про значні наслідки в цій галузі. Проте більшого досягла та велика кількість художників, що їх мимо ріжноманітности, поєднує еклектичність, поривання пити з тих шклянок, куди налите чуже, але добре вино... Ми не кажемо про низку наслідувачів, про тих художників, що «постачають» обкладинки для видавництв і змагаються будь-що-будь до того, щоб книжка, видрукована з їхніми малюнками в Житомирі, але з поміткою харківською, змогла зійти за «новину» столичного книжкового ринку.
До згаданої нами групи належать не вони, а ті художники, що роблять справу корисну й потрібну для створення художньої культури, збільшуючи загальний її рівень, переносячи гарні зразки на українську чорноземлю. Ми впевнено зарахуємо сюди таких цілком ріжних художників, як напр. київський Олексіїв з його наслідуванням ксилографії і харківчане Каплан, Маренков, Страхов, Хвостов. Коли для Каплана в значній мірі властивий потяг до сучасних німецьких зразків (обкладинка до збірника «Вапліте»), то в Маренкова ми знаходимо багато позиченого (виключаючи українські джерела) в Чехоніна. Окремою постаттю стоїть Страхов, що мимо значної популярности своєї, не зміг осягти тої височини, де починається вже дійсне майстерство. Опанувавши тверду лінію і добре орудуючи нею, змігши подати власні елементи в будівлю шрифтів, він у своїх творах майже завжди утворює зражіння або надуманости, або зайвої, засушливої «пророблености»: «свободи» в його малюнках не відчувається ...
Наш огляд з цілком зрозумілих причин коротенький і неповний.
Але й зазначеного досить, щоб встановити, що графіка сучасного дня, мимо всієї її ріжноманітности, є на перевалі, що зараз відбувається збирання сил і звичок, для забезпечення вже в ближчому майбутньому нових і значних досягнень ...
... Один з друзів і гарячих прихильників Нарбута — Ф. Ернст — писав про цього, що цей майстер, стоявши біля колиски пореволюційної української книжки «не дає тільки ілюстрацію чи обкладинку до книжки», але й «обирав папір, одміряв формат усього видання, точно зазначав площину тексту, місце малюнків …
Тоб-то він «організує», будує кожну сторінку.
Це тісне співробітництво художника з друкарем — неодмінна умова художньої книги»...
На грунті цього тісного співробітництва і буде утворено ту українську книжку, що її попередники роботи сучасних українських графіків і друкарів.
Досягти того рівня, коли кожна книжка, що вийшла з друкарні і знаходить свій шлях до найдальших кутків країни, —  чи буде вона популярною книжечкою, чи підручником, чи порадником буде зроблена майстром книжки (незалежно від того чи має вона ілюстрації чи не має) — ось яке завдання стоїть перед мистецтвом української радянської книжки . ..
А на підставі вже зробленого можна впевнено сказати, що це завдання буде розвязано.
