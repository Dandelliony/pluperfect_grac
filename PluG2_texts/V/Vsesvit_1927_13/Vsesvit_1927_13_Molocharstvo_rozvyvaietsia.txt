МОЛОЧАРСТВО РОЗВИВАЄТЬСЯ
Розвиток молочарської кооперації на Україні протягом останніх років пішов хутким темпом.
В 1926 році на Україні працювало вже 530 кооперативних заводів для перероблювання продуктів молочарства і було перероблено 9 міл. пудів молочної сировини.
Біжучого року мають переробити до 14 міл. пудів молока.
Виходить, що вже цього року кооперативна продукція масла охопить до 40% всіх товарних зайвин селянського молока, а за п'ятилітнім планом товарні зайвини використовуватимуться в кооперативах цілком. Селянські господарства здають молоко на завод у кредит, розраховуючись щомісячно або що два тижні.
Збут переробленої продукції провадиться на комісійних засадах через молочарський союз даного району.
Мелітопільщина, Зінов'ївщина та Коростенщина райони, що їх в найбільше розвинуто кооперативну продукцію масла.
Крім того дуже поширено сироварств — в Миколаївськім, Криворізькім та Херсонськім районах.
Останній час спостерігається дужий рух у розвитку молочарської кооперації на Полтавщині та Дріпропетровщині.
Заводи обслуговуються виключно кваліфікованими майстрами.
По багатьох заводах запроваджено пастеризацію молока та вершків.
Цього року зза кордону мають привезти 100 нових пастеризаторів. Молочарська кооперація гадав збудувати 4 великих молочарні для постачання міського населення.
Крім того, біжучого року буде збудовано десять механічних заводів, устаткованих за останнім словом техніки.
На рік вони перероблятимуть кожен від 150 до 200 тисяч пудів молока.
Успішний розвиток молочарської кооперації на Україні неминуче призведе до утворення в нас нової галузі с.-г. промисловости молочарської індустрії, як це бачимо в Швейцарії або Голандії.
