Позбавлені дня
З приблудною собакою та приблудною милою, що готувала їсти і стежила за хатнім господарством, доживав віку старий Єрміла. Двадцять довгих років був він за нічного сторожа, 20 довгих років що-вечора чіпляв собі на груди свою бляшку сторожа, плентався до «свого» конфексіону, оглядав уважно замки і сідав на ящику біля вітрини.
Так минали за днями дні. Забув Єрміла, яке місто вдень —  лише влітку, коли довшали дні де-кілька годин міг він стежити за його життям. Вдень Єрміла спав. Ящик, вітрина з вощаною жінкою, замки важкі на дверях крамниці та темна конура в підвал — ось все, що заповнювало його життя, і тому так здивувався він, коли замісць ляльки в шовках у вітрині з'явився молодий бравий офіцер у військовому захисному вбранню, а бруком вулиці поволі рухалась юрба з національними прапорами, з портретом Миколи II та образами. Нічого не розумів Єрміла, не зрозумів і чому збили з нього картуза, чому безліч картузів та капелюхів летіло вгору, і натовп чомусь радів.
Події не докочувались до нього й останнім довідався він про війну.
Та війна була десь далеко, вона не змінила Єрмілиного життя, ніяк не вплинула на нього і тільки якась військова частина, що важко й чітко ступала вулицею, товариші та манекен у вітрині нагадували йому про неї. Так було аж доки не надибав Єрміла Ясеня, замерзлого, голодного, зацькованого шпиками Ясеня, що знайшов собі непевний притулок на горіщі того будинку, де жив Єрміла.
Ясень багато чув про місто і пішов до нього шукати заробітків. Та не так то легко було дістати роботу і Ясень доброхітно пішов служити в армію: збила з об'ява — відозва, що закликала до армії охочих. Ясень опинився на фронті. Не любили його товариші за те, що він був «добровольцем» і одного разу викинули його з хатини, де зібралися вони відогрітися. Поволі усвідомлював Ясень події, поволі починав розуміти жах бойні.
Те, що його викинули з хати, як щось непотрібне, розірвало оболонку флегматичности —  прокинулась злоба і він утік з фронту.
Та не легко було йому знайти собі притулок він був дезертиром.
І тому мусив ховатись по горіщах.
Росли хвости чері біля крамниць.
Частіше й частіше перед самим носом у голодного обивателя зачинялися двері.
Так було й сьогодні. Та черга не розійшлась.
Не допомогла загроза поліцаїв і натовп висадив двері крамниці. Одну за другою t викочували жінки бочки з гасом.
А в міському саду йшов мітинг.
Уважно слухав і Єрміла, що також приплентався сюди, слухав і Ясень, що за кілька часу сам, не знаючи як, опинився на дереві й почав говорити.
Непокоїлось місто. Не було чим дихати. Ось — ось здавалося гримне громовиця.
І громовиця надійшла. Надійшов лютий 1917 року гримнула революція.
Пішов від Єрміли Ясень, а з ним і його мила. Тоскно було Єрмілі. Прийшов якось Ясень 3 юрбою людей, понакладав якось печатки на двері крамниці й сказав Єрмілі, щоб продовжував вартувати.
Не розумів Єрміла, та все-ж не кидав ящика біля вітрини. Аж одного разу підійшла хазяйка крамниці. Байдуже глянув на неї Єрміла, а вона зітхала: «Все пограбували ... Чого сидиш тут?» Закипіла злість. Взяв за плечі й пхнув у рів, де валялась обдерта лялька з вітрини, а сам пішов вулицею: не вернувся до ящика, до вітрини. Наче тінь посувався він у напрямку міського саду, де вперше чув гарячі слова промовця, що розмовляв словами й розуміннями Єрміли, що говорив про життя таких як Єрміла.
Але він не дійшов до того місця. Спалахнув вогник десь під дахом одного з будинків і Єрміла простягся на землі.
Цей фільм ставить на Ялтинській кінофабриці за сценарієм Волжіна і Гончарського режисер Балюзек (постановщик «Гамбургу»).
Оператор — Кюн. Участь беруть артисти Нятко, Гончаров, Арбенін та інш.
