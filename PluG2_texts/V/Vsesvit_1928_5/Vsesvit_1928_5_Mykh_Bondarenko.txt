ЗЛОЧИН КАПІТАНА ГИЧКА
І.
БУЛО ПІСЛЯ ПОЛУДНЯ. Капітан Гичко, старий, сивуватий моряк дожовував свій над міру наперчений обід і товстим пальцем, схожим на варену сосиску водив по газеті. Він, очевидно, лінувався одягти окуляри й тому плутався серед рядків і фотографій, до яких неминуче приповзав його волосатий палець.
Новини, про які повідомляла газета, очевидно, мало захоплювали капітана й він ще раз поглянув у вікно на клекотливу погоду, набив грубим, медовим тютюном люльку й попросив шклянку пива.
Мережевні хвилі мов сиві пасма волосся вихрились і розлітались на вітрі. Море билося грудьми об камінь, злизувало береговий пісок, охкало наче казковий лісовик і викидало чорні, прогнилі уламки трісок. Морс пінилось і стогнало.
Маленькі будиночки передмістя голосно брязкали відірваною від дахів бляхою, щільніше притискали до себе рябі, перекривлені віконниці й в віковою дрімотою слухали, як бушувало й розгойдувалося море.
Низьке небо запливло густими чорними хмарами, затекло безпросвітнім брудом і здавалося, — досить простромити його величезною гострою палицею, —і всесвіт буде залитий рос топленою лавою.
В їдальні, де обідав капітан Гичко, плавав сизий тютюновий дим, а люди з якимсь особливим апетитом жували шматки сірого хліба й голосно прихлептували його супом. Велика частина цих людей належала до числа моряків, портових робітників та вантажників, що вже закінчили, або ще тільки збиралися почати свій трудовий день.
Гичко, старий бурлака, що втратив у голодні роки дружину й дочку, чудесно зжився із зміненими обставинами й почував себе в цій їдальні так само зручно й затишно, як почував він себе в своїй малесенькій кімнатці на Сушинській вулиці, або в приземистій каюті судна „Воля", яке він водить від портів Радянського Союзу до портів Візантійського царства, до Костянтинополю.
І, певна річ, глибоко помиляється той, хто уявляв капітана Гичка відважним, войовничим моряком, що не знав нічого крім моря, катастроф, підводних скель, люльки та пива. Але ще глибше й непростиміше помилиться той, у кого образ Гичка знівечиться, зібгається і втратить свою особливість.
Гичко в дитинстві був кволий розносних квіток та вітальних карточок, які замовляли його хазяїнові, власникові квіткової оранжереї. Потім, трохи пізніше він був посильний на почті. Потім був матрос. Потім працював у доках на ремонті, потім знов був за матроса. І все це так природньо чергувалось і зросталося в один загальний ланцюг, що говорити про лихо, про явну бідність та недоїдання Гичко не мав часу.
Він був одним із тих людей, що всякі явища приймають, як неминучий життьовий етап, як факт, що уже стався. Він не домагався свого капітанства. Прийшла революція, викинула золоті, короновані кортики разом із їх виплеканими власниками, а Гичка, старого матроса, зробила капітаном невеличкого радянського судна „Воля".
І ви думаєте Гичко зрадів, ви думаєте він пишаючись зійшов на капітанський мостик?
О, ні! На його думку —це був наступний життьовий етап. Це було те, що він вважав за неминуче.
Він дізнався про смерть дружини й дочки. Він дізнався, що вони померли в страшній тифозній гарячці. І знаєте, треба віддати справедливість, кохаючи їх і живучи виключно для них, — Гичко прийняв цю звістку так само, як приймав досі все, що давало йому життя.
Він віддав жебрачці всі сімейні ганчірки й почав жити сам. Почав обідати в цій їдальні й спати в малесенькій п'ятикутній кімнатці. 
Бо все, що трапляється в житті — неминуче. Так думав старий моряк.
ІІ.
1 ось якось цій сталій думці настав несподіваний кінець Силу людини, що не давала волі своїм почуттям і слабостям, кинуто в порох і вона стала нещасним свідком того, що говорило почуття. У цьому мабуть сенс і мета моєї короткої повісти. В цьому трагедія і радощі мого героя.
...Допивши своє пиво, капітан Гичко пішов па своє судно, що вже прийняло вантаж і було цілком готове відпливати. Хмари де-далі густішали, пролили на місто рясний дощ і змивши ввесь бульварний порох та сміття, забруднили піняві береги.
Обрій голубів, чітко виділяючись на чорній шаршавій поверхні моря. Десь крізь розріджені хмари пробивався каламутний диск сонця.
До вечора „Воля" вийшла в' море. Вона пливла до Костянтинополя.
ІІІ.
До ранку, до блідого морського світанку – спалахували розгублені маяки й поблискували де-не-де вогні віддалених пристаней. Вони наче світляки в густому лісі безпомічно миготіли своїми вогнями і пильно вказували дорогу судну, що колихалось на хвилях.
…Старий Костянтинопольський порт завалений суднами та велетенськими пірамідами грузу, прийняв «Волю» з звичайною обережністю і коли закінчилось розвантажування привезеної поклажі – Гичко й частина команди пішли в місто.
Це була звичайна прогулянка. Стомлені матроси охоче йшли до лазні, потім наїдались гарячих і страшенно дешевих чебуреків і тоді вже розважались, як хто міг. Кожний раз вони міняли свої розваги, але застосовували при цьому обов’язкову умову, щоб було «дешево й сердито».
І тільки Гичко, вічно мовчазна людина, що мало вимагала від життя, неминуче відвідував одну й ту саму каварню, де йому особливо вміло й смачно готували якусь турецьку справу. А може навіть через властиву йому прив’язаність він не хотів міняти пристанища й тому на цей раз, привітавшися з неймовірно ввічливим хазяїном і випивши біля буфету чарку смердючої, трав’яної горілки, сів за свій постійний столик у куточку.
Капітан хоче їсти?
Так.
Капітан хоче більше зелені?
Так.
Капітан зараз все одержить.
Капітан нічого не відповів. Людина проковтнула картоплю, несміливо й винувато поглянула на свого опікуна й раптом несподівано шепнула: 
Врятуйте мене, капітане ...
Гичко поглянув на Соколова, відсунув од себе тарілку й здивовано запитав: В який спосіб? Одвезіть мене й мого сина на батьківщину. Ви, поручнику, дуже наївний. Навіть більше: ви дурний. Можливо... Можливо, пане капітане... Але я не хочу вбивати свою дитину... А так, йому загрожує голодна смерть...
У вас тут є дружина? Була .. Вона в публічному домі. . . Вона, прекрасна людина, пане капітане, але... вона тепер хоча й не може нам допомогти: їй не вистачав самій на туалети. На мою думку, вам найпростіше попасти на батьківщину через радянське консульство ...
Поручник встав. Давайте, пройдемось, я вам все росповім. Говоріть тут. Гаразд. Але... у нас спорожнів стіл... Не зручно... Капітан попросив кави.
Соколов нахилився нижче. У довгій, поспішній, надривній мові він росповів про те, що живе тільки для дитини, що без дитини він не принижувався б, що він перепробував усе: від злодійства до жебрацтва, що він обезособлений, позбавлений всякого товариства, позбавлений заробітку, і, мало цього: ради дитини він записався у добровольчеський запасний загін. Цей загін утримує якийсь генерал „на всякий випадок" і платить йому дев'ять карбованців на місяць. Ось це останнє й перешкоджає Соколову звернутись до радянського консула. Він сплямований. Він мимохіть сплямований, але хіба консул повинен впадати у всякі сердечності? Хіба консул повірить йому, поручникові білої армії?
Але чому я повинен повірити — запитав капітан, — і до того взяти вас на судно я не маю права й можливости. За такі речі нас арештують обох.
Поручник захвилювався.
Ви говорите, капітане, те, що могла б мені сказати перша краща бездушна людина. А чому я повинен бути «з душою»? І до того хто ви? Коли ви паршивий провокатор, так мені на вас взагалі в високій мірі наплювати, а коли ви справді хочете й не можете вернутися до батьківщини, —то як я переконаюсь у цьому?
Соколов поскуб волосся, потер бліді, запалі щоки і наче зважившись на щось страшне, шепнув: Я віддам вам у заручники мого малесенького сина... Сина? Так... Гм... А потім?
Потім все буде залежати од вас... Дитину ви візьмете сьогодні на пароплав, а завтра перед вашим виходом з порту я відпливу на декілька миль у море.
На чому? На колоді... - Ну? Це вже буде вечір. Я запалю який небудь вогонь, і кричатиму, благатиму порятунку. Ви мене врятуєте без ризикування для себе... Ви здається про це вже гарненько думали?
Так. Я ввесь час думаю. Повірте, капітане, що в мені вмерло все. Але недоноски людського сумління та невгасне почуття батька - у мене ще залишились. Ви розумієте, що значить: почуття батька. Капітане, адже у вас були, або напевне є діти.
Гичко знову нічого не відповів. Він відсунувся в бік і дивився в каламутне й засиджене мухами вікно. Про тс, які в його голові пливли думки говорити важко. Видно було, що категорично відмовити Соколову капітан не мі г. Поручник, присунувшись до самого вухо Гичка, з зворушливою щирістю й благанням шептав:
Врятуйте мене, капітане! Власне не мене, а сина... Малюсеньку голодну, ні в чому невинну дитину... Врятуйте!..
Капітан крутив з хліба кульки. Капітан не знав, що сказати цій сумній, зубожілій людині. Дитина... У капітана теж була маленька дочка. її не врятували і вона вмерла...
Добре, — сказав Гичко. Приведіть зараз до порту свою дитину й залиште, я заберу.
А я значить, завтра?
Ви завтра... „Воля" відходить між 7 й 8 годинами вечора.
Поручник жує свої в'ялені губи, ледве здержує в вилинялих очах щось, — ніби сльози, й тягнеться до руки капітана. Цілувати? Непростима дурість!
І віддавши льокаєві гроші, Гичко не поспішаючи, вийшов на вулицю.
V.
З заходу червоніло й відсвічувало море. Розвантажена „Воля» значно знялась угору й здавалась тепер великим і поважним судном.
Каюта капітана куди він привів хлопчика, що „заблудив" у порті, була затишною, низькою кімнатою, що хилила до сну й до слухання довгих і незвичайних оповідань. На столі стояла мозаїчна коробка з тютюном, на стінці висів плащ, у кутку стирчали довгі, гумові чоботи, а на них валявся ширококрисий, цератовий капелюх.
Хлопчик був страшенно занедбаний, вбого одягнутий, але дуже балакучий, в милим, хитруватим личком. Капітан довго і вперто просив його з'їсти грушку, потім розпитував про батьків, і коли відомості, одержані від дитини, виявились цілком схожими з оповіданнями Соколова, Гичко заспокоївся і почав обережно й незграбно гратися зі своїм гостем.
Хлопець був дуже невихований. Він вимагав усе, що йому хотілось, посилав капітана по пастилу, бив його в живіт кучер'явою головкою і кинув люльку під ліжко.
Ще через годину в каюті капітана розігралась така багатія, що понурий Гичко, що втратив у морі здібність сміятися — весело посміхався. Хлопчина виробляв страшні речі: він заліз двома ногами в один капітанський чобіт, одяг на себе ширококрисий капелюх, одірвав вішалку від плаща, розбив мозаїчну коробочку й перекинув плювальницю.
Ти схожий на розбійника — говорив капітан.
Ні, я схожий на маму, — також холоднокровно відповідав хлопець.
Хочеш, я подарую тобі цей капелюх.
Я й без тебе його візьму...
А я не дам, — лукаво сказав Гичко.
Не даси? Так я тебе битиму!
Бити? Ха-ха-ха.
Капітан був зворушений - „який чудесний парубійко“.
Він намагався догодити йому і кожний найменший натяк на якесь бажання виконував миттю.
Хочу револьверта.
Револьвер? Навіщо?
Вбиватиму мухи... А потім вб'ю тебе...
Гичко розрядив свій бравнінг і віддав хлопчикові. Рад ощ а м не було краю. Хлопець обнімав ногу капітана й говорив:
Я буду в тебе завжди, правда?
Правда, — сказав Гичко, Він зіщулився, поглянув у великі, блискучі оченята хлопчика, і щось тяжке заворушилося в його спокійній і холодній до всього душі. „Ось напустуєш, напустуєш, та й підеш до свого батька, а я знову сам, знову нікого крім блошиць і люльки.
Спати хлопчика капітан поклав біля себе. Він довго й дбайливо стелив йому постіль, потім годував сардинками й ветчиною. Гасючи світло сказав:
Коли чого треба буде, розбуди. Може їсти захочеш, або так що...
Хлопчик засміявся:
Хіба вночі їдять? Вночі сплять...
VI
Погано, дуже погано коли почуття панують над розумом. Тоді просто страшно став людині, що тратить силу над самою собою.
Гичко заліз з головою під простирадло, заплющив щільні - ще очі й раптом... Гичко... Тяжкі, як оливо думки заповнили його сиву голову й перед ним виросла його одинока бурлацька тінь, порожні кути його самітньої кімнати, похмурі сусіди, брудна їдальня і— порожнеча. Потім дбайлива, зголодована дружина.
Потім дівчинка дочка. Ось така сама як цей.
Потім лист про їхню смерть, І важке почуття осиротілости...
Потім море.. І ще море...
І так без кінця...
Адже тяжко.
Принаймні повинно бути тяжко.
Адже не можна так, ніхто в такі роки не живе сам...
І Гичко згадав слова поручника: „У вас, капітане в діти?".
Нема! Нікого у мене нема! Я один —як вуличний пес... Я цілком безрідний... Я
Хлопчик підняв головку:
Дядю, а кого ти псом називаєш?
Га? Я? Ти не спиш? Це я з просоння. Спи дитинко...
VII.
...Знову був захід червоний і страшний. Після нього вечір з великими ясними зорямн, які, відбиваючись у морській воді, підплигували
на хвилях наче золоті поплавці.
„Воля“ поволі виходила в море. Вона знову впірнула глибоко в воду і рух її був тяжкий і сильний.
Гичко стояв на капітанському містку.
Він нервово позіхав смоктав без кінця люльку і приглядався кудись в далечінь, шукаючи там чогось неминучого.
Так, так капітане!
Ви повинні тепер іти вбік Золотого Рогу й помітивши вогонь, або крик про порятунок — взяти на своє судно людину, що хоче добратися на батьківщину й влаштувати там життя ради дитини, ради чудесного пустуна, що вмів залазити в один чобіт двома ногами і стріляти з незаряженого револьвера... Ви повинні!
Я повинен це зробити, — думав капітан, вдивляючися в темінь та прислухаючися до найменшого згуку. 
Я обіцяв, і, певна річ, повинен.
Я буду знову самітній. Кімната знову буде порожнюю. Я знову буду бурлакою... Взагалі все буде, як і раніше...
Буде гнила погана трагедія...
І ось —в правого боку мигнув нерівний іскристий вогник.
Він підлетів трохи в гору й спустився.
Після цього почувся глухий людський крик:
...у-у-у-те!.. у-у-у-йте!,..
Капітан здрігнув. Так, так! Капітан здрігнув!
Потім підняв руку; можливо, що він у цей час про щось думав, можливо і ні.
Найпевніше —ні і рішучим голосом скомандував:
Швидкий хід!
Єсть швидкий хід! донеслось знизу. — І, похитнувшись, судно скажено запрацювало гвинтами, тікаючи в темну пелену моря і залишаючи позад себе миготливий вогник та знесилений голос людини...
