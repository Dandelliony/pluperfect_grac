3 РОКИ «ВСЕСВІТУ»
ТРИ РОКИ тому — 15 січня 1925 р. вийшов перший номер двохтижневого ілюстрованого журналу «Всесвіт». 15 січня 1928 року виходить № 3-й ілюстрованого тижневика «Всесвіт», з поміткою на титульній сторінці: рік видання четвертий.
Дата не така то вже й величезна, але для існування журналу в умовах не зовсім сприятливих, що склалися з об'єктивних причин, вона заслуговує на увагу й відзначення.
Три роки ілюстрованого журналу, розрахованого на широкого читача, першого ілюстрованого журналу на радянській Україні, що шукає нового шляху, намагаючись стати серйозним чинником української культури, журналу, що довго не знав свого читача і потроху завойовував його симпатії  — це вже деяке досягнення, це вже треба вважати за доказ права існування надалі.
Якраз наприкінці трьохрічного Існування «Всесвітові» пощастило краще уявите собі обличчя свого постійного читача й вробити деякі висновки що до користування своєї роботи.
Численні анкеті читачів, що надходить до редакції, а також листування редакційне говорить за те, що читач сприятливо ставиться до свого журналу. Численні анкети свідчать ще й про те, що «Всесвіт» має ніде не зареєстрований внутрішній звязок зі своїм читачем. Справу з анкетами буде уважно розглянуто, розроблено і вказівки читачів «Всесвіта» будуть реально здійснюватися в міру можливосте. Але зараз, коли ми відмічаємо дату трьохріччя «Всесвіту», зазначимо лише головний висновок з них; очевидну наявність сприятливого відношення читача до журналу.
Не забуваючи про хиби, ввесь час намагаючись перемогти фінансові й технічні труднощі, що перешкоджують журналові виправитись, як з боку змісту, так і з боку оформлення. редакція вважає живий відгук читача за величезну моральну підтримку і знаходить у ньому стимул до енергійної і більш удосконаленої роботи в дальшому.
«Місяців зо три балачок  — як писав у першому номері «Всесвіту» Остап Вишня ось який час минув, доки «Всесвіт» вийшов у світ.
Так дійсно було. Фундатор «Всесвіту», Василь Блакитний, вже давно мріяв пре журнал, але для цього не буле якось можливостей. Вірній не було тих неодмінних умов що забезпечили б журналов здорове життя. 1925 рік-це час, коли в розвиткові української культури й господарства почався перелом до буйного зростання. Українська література посіла місці в світовій творчості, справа з украйнізацією набрала дуже серйозного характеру, що і свою чергу значно поширило кола читачів приступної, легко для розуміння літератури, все це утворювало сприятливі умови для народження Журналу. Життя вимагала цього рішуче, і тому не дивно, що майже одночасно в Харкові оголошено було про вихід двох журналів: «Всесвіту» й «Журналу для всіх». Таким чином, перед новим журналом відкривалися широкі обрії. Але не в се гаразд було спочатку.
Якось так трапилося, що не щиро поставилися до «Всесвіту» деякі літорганізації та окремі письменники. Чи тому, що Блакитний Василь був головою «Гарту», чи з якихось іще причин  — письменники, літератори, поети (особливо інших угруповань) сторожко поглядали на новий журнал і не дуже охоче несли сюди твори. Не було віри в журнал. Не було певности того, що він буде загальний, а не груповий і тому тільки після п'ятого чи шостого номера, коли розвіялись підозріння, прийшли письменники до журналу.
А до того часу до нового культурного діла одверто прийшли щиро підтримуючи саму ідею утворення ілюстрованого українського журналу, вітаючи робітників журналу, підбадьорюючи у важкій справі: Остап Вишня, о І. Кириленко, небіжчик Хургін, Михайло Йогансен, Павло Іванів, Василь Чечвянський, Аркадій Любченко, Максим Лебідь, О. Довженко, а в руських журналістів Ізмаїл Уразов та Петро Краснов.
Серед цих товаришів, Остап Вишня – перший порадник, гарячий прихильник, оптимістична душа, що вірила в журнал ще коли його було задумано.
Серед цих товаришів Максим Лебідь  —  перший наш фотокореспондент і перша людина, що сповістила (у журнал «Заря»)про вихід «Всесвіту» та чуйно привітала його.
Усім цим товаришам, що взяли участь у журналі з перших номерів,  — особлива подяка, цим товаришам  — пошана й честь рахуватись фундаторами «Всесвіту».
Але все ж головна робота, основний тягар її, особливо спочатку, було покладено на Блакитного. Фундатор «Всесвіту» лише своєю вішучою вірою в перемогу, лише своєю неймовірною працездатністю врятував становище, підтримуючи цей новий паросток, несподівано народжений «Вістями».
Тільки перші три номери «Всесвіту» редагував Блакитний, Тяжка хвороба відірвала його від нового діла і вже не повернувся він до його, але до самої смерти не порушував тісного звязку з журналом.
Тільки три номери. А погляньте в ці номери: яку роботу проробив Блакитний, крім загально редакторської.
Він писав оповідання, він писав вірші, нотатки й гуморески. Майже всі провали, всі недостачі, редактор заповнював сам, коли цього вимагали обставини.
В. Єгорський, Валер Проноза, Панас Рудий, Не поет  — це все Блакитний Василь, невтомний редактор, сміливий будівник української культури.
І це дало перемогу. Не стали цуратися журналу. «Всесвіт» поволі приєднав до себе широкі кола письменників та майже по всіх місцевостях придбав дописувач в та фото-кореспондентів.
В 1926 році головний редактор «Всесвіта» Е. Касяненко подав думку про перетворення «Всесвіта» на тижневик. Це порушувало дворічну «традицію» збільшувало шанси на тісніший звязок з читачем, на живіший темп, на скорше освітлення подій. І хоч у де-кого з робітників журналу виникали сумніви про долю журнала, хоч і ставилися до цієї ідеї негативно, але думку редактора було здійснено і рік існування тижневика довів (особливо по анкетах), що перетворення двохтижневика на тижневик не викликало ні в кого з читачів незадоволення. З цього року, між іншим, так само став тижневиком і московський «Прожектор». 
Переступаюючи у четвертий рік роботи робітники «Всесвіту» сміливо вірять, що в іще тіснішому звязкові з читачем редакція зможе перебороти всі труднощі, що стоять на перешкоді до кількісного і якісного поліпшення журналу.
На меті великі завдання. Бажано піднести технічний бік журналу. Закордонні журнали мають до своїх послуг добре устаткування друкарське та ілюстративне. Де-які руські журнали теж вже мають до своїх послуг вдосконалену техніку.
Ми-ж ще не маєно таких друкарських машин, які дали б можливість давати фото в художній репродукції, щоб від звичайної цинкографії перейти до більш досконалої фототипії.
Дальша мета редакції перейти на трьохкольорові обкладинки та на т. вв. «тіф-друк», що оживив би й зовнішній вигляд журналу. На все це потрібні великі кошти, але редакція сподіваєтся, що поширення тиражу журналу даст незабаром міжливість досягти цієї мети.
Більш вдосконалена техніка утворить також сприятливі умови що до поширення журналу та находження справи з літературними додатками, про які наш читач вперто згадує в усіх анкетах. ?
Цього року ми починаємо з лотереї та пільгових умов на купівлю бібліотеки.
Це перший крок на шляху до заведення постійних додатків до «Всесвіту», що в одним з головних завдань редакції.
Четвертий рік «Всесвіту» це дата перелому. Переборовши труднощі, що фінансово загрожували самому існуванню журнала, «Всесвіт» тепер бере за гасла: якість, поширення, додатки, утворення своєї бібліотеки і т. д.
В цьому, четвертому році життя «Всесвіта» поширення його буде провадитися поступово. Поки що раз на місяць «Всесвіт» буде виходити на 20 сторінках. Крім того, редакцією намічено дати де-кілька трьохкольорових обкладинок, малюнків у середині журнала, на розвороті, та провести ще низку подібних заходів.
