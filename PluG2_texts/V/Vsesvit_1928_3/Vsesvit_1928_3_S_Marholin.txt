В МАЙСТЕРНІ ЙОСИПА ЧАЙКОВА
ЗО ДНЯ першої виставки творів Чайкова і гуртка молодих скульпторів Цаткина, Орлова, Інденбаума і Мєщанінова в Парижі —  минуло 15 років. Худо ж н і й Париж був школою для Чайкова в такій же мірі, як і для багатьох інших наших митців і скульпторів, графіків і малярів.
Але Москва — стала ареною його творчости. Війну і революцію Чайков відбував в Росії, на фронтах боїв і мистецтва.
Зараз він стоїть на чолі скульптурного факультету Вхутемаса, де викладає ще з 1921 року.
В майстерні Чайкова, в будинку Вхутемаса на Рождественці — перед вами наче б то його власна постійна ретроспективна виставка. Ми знаходили твори Чайкова на виставках «Чотирьох мистецтв» і «ОРС», ми знайомилися з ним на виставці «Малюнків чучасних російських скульпторів» у кол. Цветковській Галереї і на «Першій дискусійній виставці об'єднаного активного революційного мистецтва».
Москва пам'ятає його ще з виставок «Московського Товариства» (1917 — 18 р.) І «Всеросійської єврейської виставки» (1917 р.).
Київ батьківщина митця знає його ще ближче й ще раніше, з 1913 р. Він виставляв у Київі свої експонати мало не що вакацій — наїжджаючи а Парижу,— по провінціяльних весняних салонах, на виставках літературно-мистецького гуртка. В Київі ж він показаний і в музеї «Культур-Ліги» творами ріжних етапів, і на майдані перед Київським виконкомом — пам'ятником Марксові.
Чайков прийшов до скульптури з граверної майстерні, де на дозвіллі він рисував на обох боках «п'ятака» орнаменти й своєрідні постаті, виявляючи свої здібності в цих вільних імпровізаціях на «мідяках», звичайно, з більшою повністю, ніж у своїй буденній непомітній роботі на «хазяїна».
Перебуванням своїм у Парижі Чайков завдячує єврейським філантропам —  «Товариству взаємодопоги ремісникам м. Київа».
Наум Аронсон — автор бюста Леніна, що наробив шуму в Парижі і в Москві стає там першим художнім проводирем Чайкова. Але не на довгий час. Лірична, мало не пасторальна, скульптура Аронсона порівняно видко стає чужою для Чайкова. В Аронсоні Чайков відчуває апологета «чистої краси», а його ваблять уже інші віяння в мистецві.
Роден і Бурдель змушують його шукати в скульптурі не лише чистої краси форми, але й філософськи поглибленої ідеї.
Роден впливав на його мистецький розвій силою образів імпресіонізму.
Кубісти — своїми прагнення до збудування форм і просторонних завдань.
Але ж і естетизм, і імпресіонізм, і безоб'єктництво — відштовхують від себе Чайкова, захопленого шуканням конкретних образів у своїх скульптурних спробах. Сучасна європейська скульптура, примусово замурована далеко від вільних майданів у замкнених салонах — досить швидко розчаровує Чайкова.
Творіння нової скульптурної культури, в стилі монументального реалізму, стає для нього неминучою потребою в кожній із його праць.
Скульптура сполучається в його уяві з архитектурою. Синтез скульптурних і архитектурних форм він вважає за єдино виправдане мистецтво сучасного майдану. Грунтом для збудовання подібного синтетичного твору натурально мусило бути вивчення сучасної техніки в усіх її індустріяльних виявленнях.
Конкретний реалізм змісту вимагає і гостро поставлевих формальних завдань.
Колективна ідея своїми грандіозними масштабами в його творах вузьку обмеженість попередніх індивідуальних образів.
Якщо в цім колективнім дусі творчости Чайкова ще заховується може частина старого символізму, — то зате в нім є вже багато органічної динаміки, що виявляє часами ідею кількох рухів. «Узагальнений» образ замінює тепер в творах Чайкова «портрет індівідума».
Його тема охоплює облік околишнього оточення.
Чайков давно вже звик, за браком малоприступного матеріялу — бронзи й мармуру, робити свої речі в цілком несподіваній послідовності — то з гіпсу (. Душа народу» і «Портрет єрея» — 1913 р.) то з поливи («Портет Лисицького» — 1919 р.) то з дерева (.Фігура що йде» — 1923 р.), то із штучного каменя («Портрет Олександра Крейна» — 1925 р.), то з мосяжу («Електрифікатор» — 1925 р.), то з сполуки матеріялів — гіпсу, заліза й скла («Проект пам'ятника Декортові в Мінську» — 1923 р.), то з бронзи («Купальниця» — 1926 р.), то з міди («Рибалка» — 1926 р.).
Приналежність Чайкова до сім'ї єврейських ремісників (білошвейників) і близькість до єврейських мас спричинилися до його шукання національних форм єврейського мистецтва, порядкосмополітичного шукання форм монументального мистецтва. Чайков захоплюється досліджуванням і аналізою примітивів мистецтва Асирії, їхньою еволюцією і перетворенням їх у найскладніші форми мистецтва сучасности.
Мистецькі шляхи Чайкова трохи відокремлюють його від сучасних скульпторів. Наслідувачі наших імпресіоністів — Трубецького і Голубкиної — так само далекі від нього, як і реалісти з-серед скульпторів АХРА. В його роботах можна ще мабуть спостерігти деякий вплив Коненкова, що виявляється в романтиці його композицій, у використовуванні народніх мотивів.
В єврейській мистецькій літературі Чайков широко відомий, як графік і ілюстратор єврейських кавок.
В єврейськім театрі — як оформлювач сценічних постановок (постановка «Витворки Скопена» Мольєра з інтермедіями єврейського театру в «Державнім Білоруськім Єврейськім Театрі»).
