ЗИМА НА ДНІПРЕЛЬСТАНІ
Від нашого кореспондента
ПЕРШИЙ сезон на Дніпровському будівництві закінчився. Понад 90% всієї програми, дорученої на цей сезон будівельному відділові Дніпрельстану, вже виконано. В умовах «хвороб росту", без резервів, як матеріяльних, так і людських, без точного плану постачання, що запезпечує розвиток будівництва, без можливости переводити потрібний добір кваліфікованої робітничої сили, як основного ядра.
Зима. Дніпро покрився кригою. Але, як раніше, на обох берегах Дніпра кипить творча робота. Фронт будівництва значно звузився, але темп переведення будівельних робіт лишається попередній. Трудова армія дніпрельстанівців на обох берегах зміцнює свої позиції, готуючись до нових наступних боїв.
А могутній Дніпро, притаївшись під крижаним покровом, у тривозі ворушиться в свойому гранітному ложі, колихаючи рівень своїх вод, намагаючись хоч би цим стати на перешкоді мурашці людині...
Кількість робітників у відділі громадянських і допоміжних споруджень знизилась під кінець осіннього сезону з 4.000 чол. до 1.100 чол.:
тепер провадять лише невідкладні роботи.
На правому березі закінчується побудовання теплосилової станції. Цими днями там почнеться мурування стін будинку механічної майстерні.
На лівому березі закінчуються допоміжні спорудження, компресорні електропідстанції й ріжні дрібні.
Програму житлобудівництва виконано повнотою. В даний момент закінчується обробка будівель і додаткових будинків, бо замість 137 збудовано 150 будинків, капітального типу буде збудовано 140.
Все це виникло буквально на очах. Все це утворено менш, ніж за піврічний термін.
Збудовано споруджень загальним числом понад 1.500. З них 1.200 — це більш-менш великі будинки промислово-побутового значіння.
В смузі, що її передбачається затопити, будували головним чином тимчасові, переносного типу спорудження, а на решті території Дніпрельстану будинки, цілком придатні до житла й технічних цілей.
Не вважаючи на інтенсивність робіт у справі спорудження жител, швидкий ріст робітничої сили на Дніпрельстані лишав далеко позаду «квартирні можливости». Робітнича сила росла буквально що-години. Як-що на початок будівництва, себ-то на 1 квітня 1927 року нараховувалося 790 чол. робітників, службовців, техперсоналу і т. д., то надалі місяць у місяць цифри зайнятої робітничої сили зростали так: 2180; 3110; 6140; 8.937; 11449; 13117 (жовтень).
З листопада почалося ступневе зменшення кількости робітничої сили в звязку в механізацією окремих процесів будівництва на скороченим робіт на зимовуй сезон.
Тепер робітничі житла на Дніпрельстані впорядковано, їх забезпечується в ім потрібним і, зокрема, паливом та перевареною водою.
Електроосвітлення в скрізь, у тім числі і в бараках, пристосованих для сімейних робітників.
