«ЧОРНИЙ ПРИНЦ»
Кореспонденція
ЯПОНСЬКА ФІРМА «Синкай-Кочіосіо-Лімітед», за угодою, складеною нами, переводила в Балаклаві роботи, щоб розшукати коштовності на англійському кораблі «Чорний Принц», що затонув біля входу в Балаклавську бухту в 1856 році.
Первісний період робіт нині закінчено. Більш, як 4 місяці 24 сцеціялісти — інженери і водолази за найближчою участю наших робітників а також експедиції підвідних робіт працювали на Чорному та Озівському морях.
Район загибелі «Чорного принця» було досліджено і за допомогою спеціяльних помп японські техніки й водолази відпомпували пісок і таким чином росчищали місця, що в них припускалося знаходження найцінніших частин корабля.
Піднято з дна морського дуже багато із'їдених іржою, розмитих водою частин корабля і речей судового вжитку, однак ніяких цінностей при цім не виявлено.
П'ять золотих монет — це все, що було досі витягнуто з під уламків «Чорного принца».
Японці припинили роботи, бо почалися осінні шторми, а також через те, що втратили певність успішного розшуку коштовностей.
Угоду між експедицією підвідних робіт на Чорному та Озівському морях — «Епроном» —і «Синкай-Кочісіо-Лімітед» було анульовано і японці-водолази повернулися на батьківщину.
Однак «Епрон» мав намір в разі наступу сприятливих умов продовжити своїми коштами роботи, початі японцями. Роботи ці переводитиметься поруч виконання основного завдання «Епрона»: підняття суден, що затонули підчас імперіалістичної й громадянської війни.
«Епрон» ще недавно провадив у Керченській протоці підготовчі роботи до підняття затопленого Врангелем панцерника «Ростислав». Витягнення з води «Ростислава» і розборка його дасть нашій металургійній промисловості до 1 міл. пудів чорного й кольорових металів.
Підготовчі роботи вже закінчено, але несприятлива погода не позволяв почати підняття панцерника. На весні роботи буде поновлено.
