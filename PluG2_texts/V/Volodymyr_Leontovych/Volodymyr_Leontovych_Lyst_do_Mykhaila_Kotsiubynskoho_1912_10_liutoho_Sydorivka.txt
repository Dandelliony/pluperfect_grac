Дорогий мій Михайло Михайловичу!
Так я зрадів, прочитавши з Вашого листу, що Ви почуваєте себе гаразд, що Вас ні астма не мучить, ні серце Вам не докуча. Слава тобі Господи! Дай Вам, Боже, більше здоров’я! А що Ви ще собі докоряєте, що мало працюєте, працюючи по 7 год. і написавши за такий час 2 оповідання, то се Ви, серденько, вже вередуєте, так-бо не можна! І од людей не одпихайтесь і не обгоньтесь, без людей не можно.
Пишу Вам сього листа з Сидорівки, куди приїхав приймати завода від орендаторів, бо так-таки його і не продав (оце Вам відповідь на одно з Ваших запитань). Приїхав сюди пізніше, як думав, бо і у Києві були усякі діла, та ще, поздоров Боже, російським канцеляріям, вміють вони виварювати з обивателя воду і відбирати в його час нікчемною роботою.
До речі, 2 тижні в мене пропало на те, щоб довести не польське походження моєї тітки, що було потрібно для одного діла. Через те що приїхав сюди пізніше, то пізніше одержав Вашого листа і тому забарився з відповіддю. Тепер до інших Ваших запитань — не сердюся, а щиро дякую Вам і за те, що так цікавитеся мною і моєю роботою, і за те, що підтримуєте в мені охоту до неї! Коли питаєтеся, мушу сказати, що бадьоросте особливої я не придбав за кордоном — світ так само уявляється мені не в ясних колірах, може, маю трохи більше спокою, але боюсь, щоб се було не гірше, бо спокій таки був ріжний. Не відкараскався я і від діл — не те, що не маю змоги на чолі поставити літературну працю, а часто за цей час, як повернувся з-за кордону, і дихати було ніколи. Правда, се не диво: назбиралося за час поїздки багато і своїх, і В[асиля] Федоровича] громадських діл, довелося і з знайомими з усіма перебачити-ся, а тут ще надійшлася прийомка сахарні і підготовка до неї — справа, яка забирає дуже багато часу, але є виключна і вдруге не повториться.
Отже, можу похвалитися — є якийсь наслідок з подорожі. Хоч діла було, може, і більше, як коли-небудь, але все ж я мав час, хоч ривками, таки писати і повість моя хоч не швидко, а таки посувається, і вчора мої «сознательні» вже спалили першу скирту, бо тут я собі відділив щодня PZ>-2 години, коли можу писати — головний же результат по
дорожі, і те, власне, мене потішає, що кістяк оповідання у голові склався, що я вже став на рельси і тепер, якби діла не одривали і не перебивали, все ж коли трапиться вільна хвиля, можу писати далі, і з забуття виринають все нові і нові згадки, случаї і т. д. — і є якась певність, що зможу докінчити і докінчу сю працю. А за се найбільше спасибі Вам і Вашому впливу, дорогий друже!
Згадую і я часто «Vill’y Serafina» і її мешканців. Поклоніться від мене Олекс[ію] Максимовичу] і Марії Фед[орівні]. Скажіть, що тут серед снігу і нудних справ світлим малюнком згадуються мені ті часи, як був у їх господі.
За роботу у редакторському комітеті, признаюся Вам, взявся без і великої охоти і боюся її, як лишньої перешкоди моїй праці, але мусів узятися, бо інше Мих[айло] Сергійович] хотів забрати «Вістник» до Галичини — треба було віддати себе ще і сим разом на затичку. Через те я і не обстоював за тим, який відділ узяти. Взяв, що дали.
Бувайте ж здорові, не забувайте і пишіть мені, так треба і приємно знати про Вас, розмовляти з Вами. Міцно Вас цілую.
Ваш В. Леонтович 