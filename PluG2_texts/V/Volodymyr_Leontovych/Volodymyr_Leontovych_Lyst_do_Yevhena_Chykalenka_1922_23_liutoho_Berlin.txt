Дорогий Євгене Харламповичу!
Давно не писав Вам, бо було непокоївся за своїми, потім була забастовка, як тільки скінчилася, поїхав за своїми до Праги і нещодавно повернувся, та й досі не устроївся. Оля і Вітя залишилися у Празі. Вітя там вже пристроївся на стипендії в Політехнікумі. Оля ще ні (як я виїздив), але мала надію пристроїться в Академії малярській. Дожидаю тепер од їх листів. Через те саме не посилав Вам і дальших нумерів Укр[аїн-ського] Сл. з моїми споминами і з оповіданням (Кінець Гречок). І те, і те ще кончене друком, а спомини то ще і не написані, пріч однієї глави. Не знаю, чи треба далі висилать Вам ті номери, бо мені кажуть, що Вам газета виси лається. Може, краще прислати вже відбитки. Але якщо Ви газети не отримуєте або через що інче, треба її Вам досилать, будь ласка, напишіть скоріше, зразу вишлю, бо мене дуже цікавить Ваш погляд на мої писання. Я так звик і так потребую Вашої критики, се для себе, а пріч того, кому ж мені, як не Вам, послать те, що написав, з ким, як не з Вами, поділитися насамперед своїми думками і почуттями.
Напишіть, дорогий Євгене Харламповичу, як Ваше здоров’я. Сьогодні Ганна Євгенівна давала мені читати листа Вашого Івашка. Слава Богу, Ваші усі були здорові. Та Ви, певно, вже того листа од Г.Є. разом з моїм одержите. Спасибі Іванові, подав звістку і за Тетю Софію Іванівну.
Не знаю, чи довго проживе наша газета, підозріваю, що ні, та хоч би і вдержалася, то неприємно в їй брати участь, бо хліб. держ. [хлібороби державники?] на се дуже ремствують. У їх непорозуміння з видавцями. Властиво не поділяю їхнього погляду, бо шкода, як газета закриється, і навіть трохи мене такий їхній погляд ображає. Вони більше ваги надають тим своїм непорозумінням, ніж тому, що в газеті пишеться. Себто, мабуть, працю співробітників вважають за маловартну. То що зробиш? Та праві вони чи ні, а робити при цих умовах у газеті неприємно. І от я думаю, куди б подітися, себто з одного боку, де знайти працю, а з другого — куди виїхати звідси, бо вже і незручно мені без цієї рації виходити з газети, поки вони існують.
Думаючи над сім, пригадую, що чув, ніби в Австрії можна корисно заніматися хліборобством і що там легко взяти маєточок хоч в оренду, хоч ще краще з половини. Чи так се? Будь ласка, напишіть мені Ваш погляд і Вашу пораду. Признаюся, мені дуже кортить обернутися у Цінцінота — мабуть, я більше хлібороб, ніж сам про себе думав, бо без цієї роботи я таки нужуся. Якщо визнаєте, що в Австрії хліборобству-вати варто і якщо випадково знаєте щось підходящого, то теж, будь ласка,
 порадьте — добре б, якби десь коло Вас ближче. Може б, разом і устроїлися? Якщо є щось підхожого, то, коли можна, і допоможіть, будь ласка, здобути візи мені, Юл. Вол. і Ів[ану] М[иколайови]чу на постійне мешкання. П. сотник Ларіш, бувши в Берліні, був і в мене і обіцяв, що якщо треба, то допоможе в сій справі. Та я його адреси не знаю. Міцно цілую Вас і ручки Юлії Миколаївні.
Ваш В. Леонтович