Дорогий Михайле Михайловичу!
Сижу у Римі сьогодні четвертий день, чекаю від Вас листів і дуже непокоюся, що нічого не дістаю. Чи здорові Ви? Як себе маєте? Чи скоро виїдете? Перебуду тут ще два дні і в суботу збираюся на Капрі. Боюся, що тепер Ви приїдете до Капрі і не знатимете, що і я там, та так і не побачимося. Отже, і з дороги, а також і прибувши до Капрі, зразу вкиньте мені листа Post restant, щоб я знав, коли Ви приїдете, і шукав Вас.
Ваш Вол. Леонтович