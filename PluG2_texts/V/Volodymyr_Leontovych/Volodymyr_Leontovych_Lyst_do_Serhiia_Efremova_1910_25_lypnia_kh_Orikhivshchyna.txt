[1910, 25 липня, х. Оріхівщина]
Ф. 317, № 712
Високоповажний Сергію Олександровичу!
1)	Дуже ніяково мені признаватися, але мушу признатися, що книжку Вашу (твори Коцюбинського) я затратив. Прохаю дуже вибачити мене і взяти на увагу, що се не є наслідком моєї неуважносте, а що причиною сьому є vis major, бо в 1906 році під час підпалу моєї хати згинула добра частина моєї бібліотеки, між тим, певне, і Ваша книжка. Я досі сподівався, може, таки знайду її в тім гармидері, який лишився з моєї бібліотеки, але тепер все перерив і книжки не знахожу. Напевне я передплатив би, щоб не робити Вам з тим клопоту, другий примірник цієї книжки, але, на жаль, не пам’ятаю зовсім її тітула — тільки і пам’ятаю, що там було оповідання Коцюбинського «Ціпов’яз», задля якого і брав ту книжку в Вас. Отже, дуже прохаю Вас, будь ласка, передплатіть за мій кошт таку саму книжку — гроші зверну, як побачимося, і вибачте мені невільну шкоду, Вам счинену.
2)	Взагалі я не зберігав листів, які одержував, і хоч справді один час ми листувалися з небіжчиком Борисом Дмитровичем, та в мене тільки
випадково лишилися три листи від його, які я і досилаю Вам разом з цим листом з великою охотою.
З щирою до Вас пошаною
В. Леонтович
