XXXII
Євген Кротевич. «Звільнення жінки», роман. 1930 р. Харків-Київ
Міцна, порядна сім’я, як і релігія, не користується доброзичливим відношенням у большевиків. Вони вподобали 6 краще керувати розпорошеною на одиниці людською чередою без внутрішнього зв’язку, аніж тримати в слухняності ці, хоч і малі, та суцільні людські з’єднання, що іменуються родинами — сім’ями. Спротив їхній в кожнім разі є дужчий од спротиву поодиноких людей, а найголовніше — інтереси сім’ї є найбільшим стимулом, що привертає людей до власности, знищення якої так допоминаються большевики, зовсім не через дійсне неспівчут-тя до неї, а заради того, що власність у великій мірі збільшує силу спротиву громадян, між иншим, і проти уряду, а дійсною та власне й єдиною метою большевиків є захоплення необмеженої влади.
Сім’я та її інтереси часто примушують також громадян не миритися з безконтрольністю та необмеженістю державної влади, і в цьому вона теж стоїть на дорозі большевицьким завданням. В країнах же окупованих, як на Україні, інтереси сім’ї є ще одним з поважних стимулів до прагнення та змагань за свою національну державність.
Оперши свою владу переважно «на мечі та огні», позбавивши своїх підданців права та можливосте вільно обмірковувати державні справи та діяльність влади, большевики, проте, не зрікаються і заходів «полонити думки» цих підданців і поруч з насильством намагаються зміцнити свою владу однобічною та облудною агітацією. Утримують для того штат фахівців-агентів та мають до розпорядження відповідних письменників на різних мовах, в різних галузях письменства, які пишуть на різні, замовлені большевиками, теми. Автор роману «Звільнення жінки» (Держвидав України, 1930) Євген Кротевич виконує їхній загад в царині боротьби проти сім’ї.
Роман цей підкреслено тенденційний, написано його як автобіографію жінки — Олени Самойлович (шлюбне прізвище), що по восьми роках шлюбного життя покинула чоловіка та (це найголовніше) віддала своїх маленьких дочок до державного притулку, обмеживши все своє піклування ними тим, що раз на місяць забирає їх до себе з притулку на дві години.
Починається роман з бурхливих висловів радощів цієї матері з приводу здобутої для себе в той спосіб «необмеженої волі». «Пташку», радіє вона, «тягне гніздо і нудять діти, а я своїми руками зруйнувала своє гніздо, звільнилася від усього» (с. 6), «від усіх звичок, забобонів, правил» (с. 11) і «лину, куди хочу» (с. 11). Отже, свою агітацію автор починає з заклику до егоїзму жінок, з запиту спокусити їх волею од обов’язків. До цього ж агітаційного способу повертається він вдруге в кінці своєї книжки в формі спокусливого піднесеного героїнею проекту, як, на її думку, можна і слід зорганізувати звільнення матерів од дітей. Згідно тому проекту, мати, породивши дитину, може зразу віддати її до притулку і має моральне право зразу ж її зректися, але за те, що її породила, таки діставатиме од держави допомогу. Мати може також, віддавши дитину до притулку, не поривати з нею обов’язків ще зовсім. Поки дитина потрібує материного покорму, мати приїздитиме до неї кільки разів на день на спеціяльних для таких матерів поїздах, а коли дитину одлучають — може перевідувати її у притулку, але не часто, і має право приймати участь у нарадах педагогично!* ради, де, звісно, голос її невелику матиме силу. В кожному разі за це буде збільшено державну допомогу матері. По семи роках матері знову належиться право чи продовжувати і далі таке своє піклування дитиною, чи зректися її остаточно. По чотирнадцяти роках або теж зректися, або і забрати дитину до себе.
Проте, розуміючи, що не кожну матір можна й такою спокусою ома-нити, автор намагається доводити корисність такої системи виховання і для дітей та природности такого ставлення до їх матерів. Завіряє, ніби материне почуття «надходить тільки в процесі виконання обов’язків матері», а «спочатку зовсім не є природним» (с. ЗО) та що «необхідність виховувати дітей» є «чистий примус» (с. 18). Його героїня запевняє, «що почуття до дітей тільки заважає їх виховувати» (с. 29), що вона «звільнила од себе дітей через те, що пожаліла їх» (с. 13), бо, каже вона, «поки я була байдужа до своїх дітей, я добре справлялася з своїми обов’язками перед ними, але, коли з’явилося почуття, я мушу віддати виховання у чужі об’єктивні руки». Вона силкується доводити, ніби виховання в громадських чи державних притулках є багато кращим, ніж виховання в сім’ї, бо «потрібні найдосвітніші заходи у вихованню, а не кустарництво, не почуття» (с. 168), та ніби вихованці притулку (далеко не ідеального) «були працездатніші, пристосованіші до праці від батьківських дітей».
Безпідставність та нісенітність таких доказів виключає потребу їх обговорювати. Можна тільки дивуватися нахабству автора, з яким він, знаючи, що діялося й діється по притулках взагалі, а особливо по сучасних
 совітських, які ще гірші од притулків старого ладу, провадить свою дітовбивчу агітацію, виконуючи доручення совітського уряду.
Спосіб, яким Кротевич ілюструє свої думки, відповідає скоріше публіцистиці, ніж белетристиці. Висловлює він свої тези від імені своєї героїні і після кожної тези викладає, ніби од неї, що саме переконало її в правдивості тих тез. Посилається вона при тому часто на події та факти, які жодного відношення до фабули роману не мають, а спостерігала ніби вона їх колись давно за попереднього свого життя, які можуть, здається їй, стверджувати її погляди. Виклавши увесь свій запас доказів для одної тези, переходять автор з героїнею до дальшого, чергового. Треба ще додати, що незрідка ті факти, на які вони посилаються, зовсім неймовірні та здаються умисне вигаданими, от хоч би значна частина з того, що розповідає героїня про вияви психики її ще зовсім маленьких дочок. Багато з їхніх почувань та думок неможливі в дітей такого, як вони, віку. І не лише у цій частині роману, а й далі, аж до кінця, не раз знаходимо у Кротевича такі невдало вигадані настрої, події та факти, особливо коли це потрібне йому для переведення своїх тенденцій...
Сама вищевказана тема, при такому її переведенню, не забрала б так багато місця (сливе чотириста сторінок друку). Але автор хотів, мабуть, заличкувати публіцистичний характер свого твору і надати йому більш белетристичну подібність і для того він списав усе життя своєї героїні, отже і те з його, що мало має відношення до його головної теми. Але й тут не вміє він затриматися на становищі об’єктивного описувача життя й людей та знову захоплюється вже иншою тенденцією, знову ж таки трактуючи її напівпубліцистично та в напрямі, бажанім большевикам.
* * *
Героїня роману Олена Самойлович вийшла заміж за большевицького спеца, директора цукроварні, що походив з великопанської родини — гетьманський нащадок. Сама вона з малих год сирота, дочка шахтаря, що загинув, засипаний при вибусі у шахті, а виховувалася у притулку для нешлюбних дітей, де багато читала й дійшла до комуністичних переконань. Під час голоду та громадянської війни, голодна, з пораненою ногою йшла вночі зі станції на чуже їй село, знесилилася, зомліла й впала непритомна на шляху. Трохи не задавив її автомобіль Самойловича, а прокинулася вона в його на помешканню з ногою, ув’язаною луб’ям. Залишається у нього поки видужає, потім на становищі покоївки, поки заробить собі на одяг та на дорогу, а врешті закохується він у ній, а вона в ньому. Сама героїня заперечує в собі те почуття, пояснює свою згоду одружитися з Самойловичем бажанням впливати на нього, прив’язати
його до комуністичного ладу. Але з усієї її поведінки треба зробити висновок, що не ті ідейні завдання керували нею в її становленню до Самойловича, а була вона таки під тиском, може, й не гаразд освідомле-них впливів статтєвого добору, що все є головним чинником, що викликає закоханість. З самого початку перебування у домі Самойловича її думки все обертаються до нього. Раз у раз схвачується у ній почуття образи і ревнощів до нього. Кілька разів вона ніби збірається йти з його дому, та легко піддається на його умовляння й залишається. Одного разу промайнула в неї думка про нього, як про свого чоловіка, і хоч вона ніби аж жахнулася тієї думки і рішуче відкидає її — «Тільки не цей директор!» (с. 85) — та це скоріше є зайвим доказом її закоханости. Так ці дві людини зійшлися й одружилися. Але між вимогами статтєвого добору і звичками, нахилами, поглядами людей, коли їм доводиться жити спільним життям, трапляються конфлікти й такий конфлікт незабаром позначився і в родині Самойловичів. Жінка відчула та піддалася такому конфліктові попереду. Яко комуністка, вона ставиться недовірливо й упереджено до усіх людей непролєтарського походження — і ця упередженість, а навіть ворожість, прокидається в неї і до свого чоловіка. На комуністичну логику усі «непролєтарського походження» є злочинцями вже через своє походження. Її гнітить сором за те, що покохала його, її дратує в ньому й те, що до шлюбу подобалася його вихованість, стриманість, те, що, поважаючи інтереси оточення, не дозволяє він собі виявляти людям свої настрої, свою прихильність чи неприхильність до них, ставиться стримано та ввічливо і до тих, кого не вподобає, а не бере на себе ролі всесвітнього судді чи ментора. їй це здається нещирістю. Навіть усміх чоловіка, що давніше їй дуже подобався, тепер їй спротивився, здається теж нещирим. Правда, відносно себе вона задоволена його вихованістю і, напр., каже, що «вдячна їй», коли на його запит, чи подобалися їй його родичі, вона не відповідає, а він не допоминається відповіли. Та це тільки відносно себе, а відносно инших та ж вихованість її дратує. Вона з подратованням думає, що «він з дитинства призвичаївся давити щонайменші рухання свойого я, не показувати його перед світом» (с. 249; хотіла б, щоб він не підтримував зв’язків з людьми некомуністичного напряму, що мають буржуазні звички, хоч би ті люди були й найближчі родичі або й ті, з ким мусить спільно працювати на заводі (с. 233). Вона робить безтактовні «вибрики», як сама своє поводження іменує, аби «вивести його з рівноваги, щоб він, хоч раз, виявив себе» (с. 315), та знову вважає його вироблене виховання, стримане поводження за нещирість і взагалі, і відносно себе. Насправді ж, її відношення до чоловіка є багато більше нещирим. Зовсім швидко по шлюбі вона вже соромиться перед комуністичною чередою того, що пішла за спеца та ще непролєтарського походження й виправдується
перед малознайомим їй робітником Гордієнком, завіряє його, що причиною, чому погодилася на той шлюб, «було бажання» допомогти Са-мойловичеві «закріпитися у новому, бути щиро корисним йому» (с. 206). Згодом, за кілька років, коли вже надумалася покинути чоловіка, ще не сказавши йому цього, вона каже комуністові Добродушному (власне комісарові для контролю політичної благонадійносте на заводі), що не йме віри щирості свого чоловіка, а тому ж Гордієнкові розповідає «дещо з своїх планів про своє майбутнє», отже про те, що збирається кинути чоловіка (с. 384). А ще і сама вихваляється тим, що її «я» завжди майже зовсім од нього заховане» (с. 21).
Вимагаючи від чоловіка, щоб пристосував своє відношення до людей до її уподоби, сама вона цілком не рахується з тим, як він хотів би упорядкувати родинне життя і аж до того, що випихає його матір з дому.
Немає сумніву, що автор бажав змалювати тип комуністки у найбільш принадному вигляді, і його Олена є такою, якою, на погляд комуністів, повинна бути людина, та саме цим і зраджує він усі хиби комуністичного розуміння доброго і лихого у відносинах між людьми, бо з Олени вийшла лише брутальна безтактовна та лихої вдачі жінка. Ну, а щодо того, що Кротевич завіряє, ніби вона перечитала таку силу книжок та має такі знання, які за свої 18 год, та ще з вихованням у притулку, вона, певно, ні перечитати, ні набути не могла, то вже тут у автора були вільні руки писати, що схочеться. От тільки дещо з отого, чим він має надію виявити Оленину освіту, і сам автор чув тільки через п’я-те-десяте, а тому накидає й Олені досить чудні думки по різних галузях знання (психіятрія та инше).
Така з Олени людина у приватних відносинах, а в громадських вона, через нещасні обставини свого життя з малих год, перейнята ненавистю, заздрістю, недовірливістю до людей, завидками. І сама вона, згадуючи своє виховання у притулку, каже: «досить-таки зла створило в нашому вихованню постійне вороже підозріле ставлення з боку всього майже світу до нас» (с. 172). «Як згадаю, стискує мої кулаки, злістю наповнює серце» (с. 174). Саме це, а не міркування (хоч би й помилкові), потягло Олену, як і більшість комуністів взагалі, до комунізму, до цієї нелюдської догми, перейнятої людоненавистю, бо ненависть до людей здавна кипить в Олені. Вона не раз на протязі роману виявляє її та висловлює відповідні думки і в обсязі державного порядкування: «треба бути непримиренним до кінця і зразу жорстоко виривати з серця оту жалість, навіть натяк на неї» (с. 225). «Ні, не жахатися, а боротися, підносить село треба» — формулює вона свої вражіння від суду над куркулем Гайдаєм, «винищувати з нього до останку подібні фігури» (с. 108). Чи не характеристичне для большевиків розуміння боротьби та спосіб
підносити винищуванням? «В непримиренності, особливо за переходових часів, є щось потрібне. Всяка ж двоїстість тоді, всяка нечіткість, комп-ромісовість може привести тільки до цілковитої шкоди» (с. 298). Такі керівні принципи щодо державного ладу в Олени, як і в усіх комуністів. Виростають вони з люті та заздрости і коять багато лиха. А тим часом непримиренна комуністка Олена признається, що «гроші текли з моїх рук, як вода» (с. 311) і то гроші не зароблені нею, а ті, що вона бере в чоловіка, якого вже не кохає, а починає теж ненавидіти. Це довершуюча риса для комуністичної щирости та принциповости!
1932,4.25-26
