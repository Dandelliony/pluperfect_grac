XII
«Червоний Шлях» 1928 року Зразки тенденційної большевицької белетристики
В літературній критиці часто висловлюється думка, що одмовляє тенденційній белетристиці в художній вартості. Тут потрібне застереження: белетристика описує відносини між людьми, і тому не може бути белетристичного твору, хоч би і побутового, з якого не випливала б більша чи менша соціяльна ідея. Але часом вона випливає з описаних подій сама, без наміру автора, а часом автор наперед зазначає собі ідею свого майбутнього твору і пише його ніби для її доведення. Саме таку тенденційність мають на увазі критики, коли кажуть, що тенденція позбавляє твір художности.
Такий погляд має певну рацію. Не буває людей, отже і письменників, які, виробивши свої погляди, не стали б од них в певну залежність, і під їх впливом у письменника його вражіння од зовнішнього світу часто складаються на цілком подібні дійсності.
Та в одному відношенні зазначення наперед ідеї твору може бути і корисним для письменницької роботи. Автор, маючи на увазі свою мету — певну ідею, не дасть собі розкидатися і заводити до твору дрібні спостереження, які не мають нічого до головної теми. Брак плановости теж часом набірає у декого з письменників розмірів помітної хиби. Якось дуже влучно про один з таких творів одного нашого старого письменника висловився небіжчик Чикаленко: «Це купа, в якій мається і добре зерно, але ще більше полови, і її треба б було добре перегнати на віялці».
В дійсності сливе неможливо припустити, щоб письменник, хоч в середині своєї праці, не усвідомив собі, які думки про списані ним (та їм подібні) людські відносини викликає його праця.
В тих випадках, коли белетрист починає свій твір без якоїсь тенденції, не уявляючи, до яких висновків прийде, він починає писати під впливом якихось настроїв, викликаних у ньому життям. Ті настрої мусять бути сильними, хоч ще і неосвідомленими. І хоч вони не прибрали ще форми узагальнюючої ідеї, але, дякуючи своїй силі, звертають увагу автора все до фактів так чи инакше споріднених. В процесі їх перегляду та складання в фабулу автор не може не освідомити собі тих ідей, до яких схилятиме його твір, і тоді, якщо автор од його не одкинеться, він почне працювати вже свідомо для кращого виявлення тих ідей в образах.
Само собою, що при тому дальшому обробленню автор може надати своєму твору колір, відповідний своїм поглядам, але таки в меншій мірі, ніж тоді, якби він і починав свою працю з певною тенденцією, бо
раз записані життьові спостереження не все миритимуться з тенденцією автора і перестерегатимуть його од занадто вільного нахилювання життьових вражінь на послугу теоретичним переконанням. Зрозуміло, що в окремих випадках може бути значна різниця в мірі тенденційно-сти і залежних од неї ухилень од життьової правди.
Досі скрізь у нас була мова про тенденційність щиру, отже совісну, коли автор таки вважає, що його образи цілком відповідають тому, що є в дійсності. В залежності од цього тут хоч і можливі значні помилки, але таки в обмеженому розмірі, бо ж не можна уявити, щоб хтось совісно міг малювати сніг чорним або кота — янголом. Та мається і тенденційність значно гіршого ґатунку — тенденційність, свідома своєї брехні і несовісна. Автор для переведення своєї думки та підтримання того, що йому подобається, свідомо перекручує факти, описує як дійсне те, чого ніколи не могло бути, а те, що було, не так, як було справді, а так, як йому хотілося б.
Саме така тенденційність широко розкорінилася у совітській літературі. Совітська література взагалі тенденційна, і совітський уряд, і комуністична партія не визнають потрібного літературу, яка не має єдиною метою зміцнення комуністичного ладу і рішуче вороже ставляться до річей якого-будь іншого, а не комуністичного напрямку. Ці два так могутні в СССР чинники і сприяли поширенню несовісної тенденційносте в совітській літературі.
Переглянути усю совітську белетристику такого ґатунку і неможливо, бо її забагато, і неприємно, бо це робота нечепурна, та нема і потреби, бо уся вона приблизно на один копил роблена. У белетристів цього ґатунку виробилося кілька трафаретних способів переведення своєї тенденційної агітації. Щоб ознайомитися з ними, я візьму кілька річей на зразок з місячника «Червоний Шлях» за 1928 рік, який спеціалізувався на такій тенденційності. За нечисленними винятками оповідань теж тенденційних, але таких, тенденція яких стриманіша і не має прикмет несовісної (їх я тим часом не розглядатиму), більшість белетристики «Червоного Шляху» є грубо і несовісно тенденційною.
Одним з способів переводити свою тенденцію у белетристів «Червоного Шляху» є накопичування безлічі ганебних вчинків та рис на тих дієвих людей їхніх оповідань, що належать до верств або партій, ворожих комуністам, не клопочучись при тому про додержання ні побутової, ні психологично! правди. С. Сеник в оповіданні «На дачі» має завдання зганьбити гайдамаків та вславити большевиків. Ця мета так захоплює автора, що в нього не залишається часу подбати про розроблення свого твору. Так-сяк склямзує він вступні події, аби скоріше приступити до здійснення мети. Напр., вбивство комуністами урядового шпика відбувається у нього так, як воно, очевидячки, не могло бути.
Мешкаючи на дачі, комуністи душать його перед самими ворітьми, ледве він зайшов у двір і то серед білого дня, себто на очах цілої вулиці і в присутності своїх дітей, що бавляться тут-таки. Сеник, і сам відчуваючи неправдоподібність такого опису, позбуває цей клопіт, завіряючи читачів, що паркан та ворота були зроблені майстерно, а дошки в їх щільно пригнані.
Похапки збувши вступні події, Сеник береться ганьбити гайдамаків, наділяючи їх без жадної ощадности прикметами некультурности, здичавілости, лютости і т. д., але щось дуже подібно, що використу-вав він в тім спостереження з большевицької практики. Так, гайдамаки у нього, прийшовши вночі для трусу на дачу, забивають двох її мешканців, яких там знайшли, в тім числі старого батька. Але чомусь вони не вбивають двох інших, що нагодилися на дачу під час трусу та ними заарештовані. Це вже, мабуть, в інтересі дальшого продовження оповідання. Цікава ще та непослідовність в оцінці людських вчинків, з якою Сеник роздає в один бік хвалу, в другий ганьбу. Для його шпик українського уряду заслуговує смерти, шпик большевицький (серед гайдамаків) має усі його симпатії. Большевицький самосуд в його очах природній і хвальний; гайдамацький — злочин, якого не можна досить зганьбити.
Чомусь большевики, полова моральність серед яких зовсім не бездоганна, особливо часто і з великим, хоч, певно, робленим обуренням люблять обвинувачувати буржуазію та буржуазну інтелігенцію у половій розпусті. Дуже характерна в цім відношенні п’єса Мамонтова «Княжна Вікторія». У монастирі, який має боронити од большевиків, що наближаються, невелика військова залога та озброєні ченці, заховалося кільки буржуїв та ченців, і між ними ведеться нестримана розпуста, якою спокушається навіть схимник. До однієї баронеси полюбовники навіть «в чергу стають».
Розпусти на світі у всіх верствах багато, траплялася вона і серед буржуазної інтелігенції, та було її там менше, ніж серед большевиків, і ніколи не була вона там такою одвертою та безсоромною, як в п’єсі Мамонтова. В буржуазному товаристві подекуди не цуралися двохзначного благузкання, але таких несмачних балачок та пісень, які накидає Мамонтов своїм дієвим особам з буржуазії, там не велося, а і взагалі усі образки цієї п’єси показують, що автор не бачив і не знає того життя, яке описує.
Тим нещирішими і навіть смішними видаються лементації Мамонтова та інших большевицьких письменників з приводу розпусти буржуазної інтелігенції поруч з оповіданням п. Скрипника «Іван Петрович та Феліс», яке друкувалося в тім-таки 1928-м році на сторінках того ж таки «Червоного Шляху». В тім оповіданні автор має завданням в белетристичній
 формі заналізувати та уґрунтувати комуністичні погляди на відносини між мужеським та жіночим станом, і з того погляду виступає в оборону жіноцтва проти старої моралі, яку він окреслює так: «Закон самця, носія вищої влади, що здобув її мускулами своїх предків». «Жінка, що я кохаю, — не мусить належати нікому іншому». «Жінка, що я кохаю, не мусіла була нікому належати і в минулому».
Отже п. Скрипник обвинувачує буржуазну мораль в кривді жінкам і узнає ту кривду в тім, що чоловікам буржуазна мораль ніби дозволяє належати багатьом жінкам, а жінок позбавляє права належати багатьом чоловікам.
Насамперед стара добольшевицька мораль, яка завжди залишалася християнською, ніколи не ухвалювала неупоряджених полових зносин для чоловіків, а якщо чоловіки, противно приписам тієї моралі, може, частіше од жінок, порушували ту заборону, то навряд чи моральність людства покращає від того, коли і жінки переступатимуть ту заборону в тій же мірі, як і чоловіки, або нова мораль визнає полові відносини зовсім вільними, як того хотів би п. Скрипник.
Та особливої уваги в оповіданні Скрипника заслуговує те, що він так побивається за порушення права жіноцтва на вільні полові зносини, отже надає їм дуже велику вартість. Це зовсім природно для людини матерія-лістичного світогляду, але навряд щоб ті, хто так перецінюють полове життя, могли щиро уболівати за половою моральністю, як те роблять однодумці п. Скрипника, щоб мати ще і цей привід ганьбити буржуазію.
Правда, в дальшому розвитку свого оповідання Скрипник намагається окреслити різницю між чистим і нечистим коханням, подаючи зразок чистого, на його думку, кохання в коханні Феліс до Івана Петровича, отже, ніби надає цій різниці значіння, але це йому не ведеться. Кохання Феліс в його опису визначається тільки одною рисою — дуже загальною жагою, яка залежить скоріше од темпераменту, ніж од чистоти кохання, а навіть, хто й зна чи вдатна їй сприяти. Отже, думаю, що розвинуте Скрипником комуністичне розуміння кохання не може дати його однодумцям права брати на себе ролю вчителів моралі.
Так само часто уживають комуністичні письменники ще двох таких способів агітації: 1) фантастичні описи совітського механічного будівництва та винаходів нібито винайдених (в дійсності не існуючих) совітськими вченими, а то і простими майстрами і 2) не менше фантастичні описи будівництва соціяльного та відданности робітників і селян (пріч куркулів) совітській владі та совітському ладу. Не випадково для підкреслення начебто великого промислового поступу СССР боль-шевицькі письменнки беруть не реальні, а вигадані авторами приладдя, от як якийсь особливий міст у п. Ледянки в оповіданні «За участю зайця» або такий же особливий аероплан у Кузьмича в оповіданні «Шість
17»
тисяч метрів». Бачучи в дійсності саму руїну, вони тішать себе мріями та сподіваються одурити ними і читача. І як у механічному, так і в соціяльному будівництві злиденна дійсність примушує большевицьких письменників манити себе і людей описами неіснуючих поліпшень та неіснуючого добробуту. Само собою, така белетристика є цілком нездарною і нехудожньою, але комуністична партія утворює на неї попит. Большевики спірають свою владу не на співчутті людності, а на насильстві та карах, але мусять таки дбати, щоб прихилити до себе хоч якусь частину, хоч би і менше розвинену частину людности. Серед загального невдоволення вони бачуть, що воно має рацію, а в них бракує доказів, щоб поборювати невдоволення ідейно. Тому вживають для агітації ті способи, які тільки і мають, рахуючи на успіх тільки серед менше розвинених громадян, кого ще можна до якогось часу дурити брехнями та манити обітницями.
