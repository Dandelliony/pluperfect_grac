Вельмишановний Кесарю Олександровичу!
Прибувши додому, маю так багато клопоту, що ніяким чином не здолаю написати допис про святкування Шевченкових роковин зараз. Пізніше вже буде запізно. До того ж мені не дає спокою моє невикін-чене оповідання та доручена мені одна публіцистична розвідка. Через все те поспішаюся повідомити Вас і прохати вибачення, що не можу написати того дописа. Будь ласка, напишіть вже його Ви, коли вважаєте, що це неодмінно потрібне. Щодо мого оповідання, яке обіцяв до Вашої складки, скоро надішлю. Я віддав його переписати, бо самому ніколи. Будь ласка, якщо Вам відома адреса аптечного складу Майзеля на Петербургской стороне, напишіть мені її. Мене тут один лікар прохає дізнати за неї.
Ну, як же ся маєте? Що в Вас нового? Я, живучи на селі, нікого не бачу і нічого не чув цікавого. Вклоніться, будь ласка, низенько Вашій дружині і усім землякам.
З найбільшим поваженням та щирістю В. Леонтович.
1898 року Марця 10-го
