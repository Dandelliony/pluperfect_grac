[ 1909, 6 травня]
Високоповажний і любий Михайле Михайловичу!
Приїздив на кілька день з Петербурга до себе на село і, не маючи надії, що мій лист до Вас дійде і Ви встигнете переслати мені документа, поки я перебуватиму тут, не думав Вам сповіщати про свій приїзд, але дознав з листа М.С. Грушевського, що Ви нездужаєте і збираєтеся їхати в Каїр, то простіть, будь ласка, дорогий друже, що турбую Вас в часи Вашої хвороби ділами. Роблю се, бо мушу, бо се ж не мої діла. Позаяк Ви виїздите з дому надовго, то, будь ласка, якщо ще до од’їзду одержите мого листа, вишліть мені на адресу в Ромодан Вашу закладну, бо так довго не мати її і не віддавати Василеві Хведоровичу — поки Ви звернетеся — мені буде ніяково.
Будь ласка, Михайле Михайловичу, якщо се не буде Вам трудно, напишіть мені коротко хоча, що з Вами? Чим Ви нездужаєте? Як почуваєте себе зараз? Що Вам кажуть лікарі? Напишіть і з Каїра, як себе почуватимете? Гаряче цілую Вас і бажаю Вам скоріше видужати та почувати себе міцним і сильним.
Ваш В. Леонтович 
