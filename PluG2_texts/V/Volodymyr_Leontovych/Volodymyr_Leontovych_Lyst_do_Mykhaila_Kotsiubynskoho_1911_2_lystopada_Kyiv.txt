Дорогий Михайле Михайловичу!
Сьогодні в 9 год[ин] 35 хв[илин] вечора виїжджу з Києва. Спинюся на 1-2 дні у Львові і на 1-2 дні у Відні. З дороги писатиму Вам точніше. Міцно Вас цілую. Низенько вклоняюся Вірі Устиновні. У Львові Ваш лист мене не дожене, а у Відень може буде. Ваша ласка написати на отель Метрополь.
До Відня я їду з одним знайомим, який там спиниться, то вже і я з ним, бо він мені показуватиме город. З Відня їду вже сам.
Міцно Вас ще раз цілую.
Ваш В. Леонтович