Вельмишановний Борисе Дмитровичу!
Вибачте, що так давно не писав вам. Рукопис д[обродія] Гавриленка п. з. «Дикі люде» вже поданий до цензури. Подав його д [обродій] П.Я. Стебницький. Він каже, що йому ще досить охоче дають дозвіл, потім в його є знайомий цензор і нарешті він мешкає тут [у Петербурзі], і може набридати цензурі. Через се усе ми, поміркувавши, подумали з ним, що не буде гірше, коли він подасть рукопис, а д[обродій] Устимович лишиться про запас, і коли Вам потрібно буде знов подавати щось до цензури, то надсилайте знов до мене, можно буде подати і через нього, і ще через декого.
Цей же раз подав рукопис не через провінціальних мешканців через те тільки, що коли рукопис прийшов, мені треба було раптом їхати до Петербургу, ніколи було його відвозити та й не хотілося дуже загаювати діло, а д[обродій] Стебницький похвалився, що на йому нема ще по-гінки у цензурі.
З новин, які найбільш зараз баламутять Петербург, суть справа фінська, університетський розрух і чутка про докладну записку М.Ф. Вітте про те, що потрібно забрати від земства школи. На цій записці 12 февраля зроблена резолюція, щоб справу передати на розгляд комісії, до якої настановлені членами Побідоносцев, Вітте, Горемикін і т. д. Кажуть, що коли се питання перенесеться до Гос. Совета, то, певно, не буде затверджене, але якщо оглядатиме його тільки Комітет Міністрів, то можна дуже боятися, що народна освіта випаде з земських рук.
З наших справ: збирається видання творів Левицького. 20 Марця призначений вечір Т. Г. Шевченка і мається великий клопіт з Хвідоров-ським та його обществом.
Ваш В. Леонтович
1899 р. Марця 3-те
Днів через 5 збираюся додому.
Д. Стебницький повідомлятиме Вас про рукопис Гавриленка і його долю.
