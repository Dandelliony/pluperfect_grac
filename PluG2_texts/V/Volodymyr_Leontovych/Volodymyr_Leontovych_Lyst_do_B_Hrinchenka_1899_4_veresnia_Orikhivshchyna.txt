Високоповажний Добродію Борисе Дмитровичу!
Простіть Бога ради, що я так довго не писав Вам і не дякував Вам за Вашу мені ласкаву пораду щодо тем для популярних книжок. Велике Вам спасибі за се. Через усе літо я так скаженно заклопочений і так втомлююся, що не в силі нікому писати. Це може здається Вам трохи чудним, але я завіряю Вас, що здоров’я моє остільки недобре, що я втомлююся від такої праці, яку люде зносять байдуже, до цілковитого занепаду сил.
Ще раз, будь ласка, простіть через се мою довгу мовчанку. У Києві бачив я д[обродія] Стебницького і почув від нього сумну звістку, що перша рукопись, Вами мені надіслана для подачі до цензури (її подавав д. Стебницький), заборонена («Дикі Люде»). Рукописа чомусь добродію] Стебницькому не повернули. Дві другі рукописи Ваші «Добрий нарід» і «На дні моря» подані до цензури д-єм Родзянко, але відповіді за їх ще нема. Я прохав д. Стебницького розвідати за ті рукописи і дізна-ти, яка їх доля. Він обіцяв повідомити мене про се, а я зараз дам Вам про се звістку.
Тепер обертаюся до Вас з таким проханням. Лубенське Земство доручило мені купити йому для своєї книгарні українських книжок попереду на маленький кошт (усього 100 крб.) і, вже коли ці книжки добре спродаватимуться, купуватиме на більші кошти.
Дещо я вже взяв у Києві у Складі Київської] Стар[ини], але Ваші видання там беруть далеко дорожче, як Ви, а позаяк треба, щоб книжки розіходилися скоріше і були дешевші, то й обертаюся до Вас з проханням переслати мені на адресу: ст. Ромодан Полтавск. губ. Владимиру Николаевичу Леонтовичу— ось які Ваші видання:
Примірників На кошт
Грінченка
Байки Підпал
5	75 к.
15	45
	Батько та дочка Робінзон	15 ЗО	75 3-
Коцюбинський	Пятизлотник	20	60
	Харитя, Ялинка	15	75
	Вірна пора та інше	10	80
А.Т.	Добра душа	10	50
Грінченко	Неймовірний	5	50
Загірня	Добра Порода	10	50
	Криничка	10	70
Коваленко	Правдиве Слово	5	ЗО
Загірня	Як вигадано [нерозб.]	20	1р-
Коваленко	Від чого вмерла Мелася	10	50
Думи Кобзарські			
	По сторінці	200	12 р. 10
	Примірників		На кошт
	Транспорт	200	12 р. 10 к
Сурошні Забавки		20	60
Коваленко	Чума на людях	10	ЗО
Загірня	Орлеанська дівчіна	15	90
>>	Під землею	20	2 к 40 к
	Добрий звір	10	50
	Чередник та дівчина	10	ЗО
	Веселий оповідач	15	3 к -
	Колоски	5	60
	Махновський про віспу	10	50
	Батькове віщування	10	ЗО
Грінченко	Хатка в балці	5	1 к 75 к
>>	Оповідання	5	1 к 75 к
Федькович	Побратим, хто винен	10	40
Загірня	Давня пригода	10	60
Грінченко	Смілива дівчина	10	40
Загірня	У сніговому краю	20	1 к-
Коваленко	Клопіт у селі Балашів	20	40
	По сторінці	205	16 к 10 к
	Разом	405 прим.		на 25 кар. 20 к
а скинувши 50% зостається	14 кар. 10 к.
Ці 14 крб. 10 к. досилаю з цим листом, а пріч того, дуже прохаю Вас, якщо се Вам не в труд і якщо Ви можете надіслати «Байки» Глібова і
портрети Шевченка, Котляревського та Квітки з такою самою уступкою, як їх видавці, переслати мені разом з своїми виданнями.
Глібова Байки на простому папері — 20 прим.
на веленіовому папері — 5 прим.
Портретів Шевченка — ЗО
Котляревського — 10
Квітки — 10
Вартість цих останніх книжок та потретів, а також видатки надсил-ки прохаю накласти «наложним платежом» на речі.
Як ‘писав, тільки тепер маю трохи більше вільного часу і через те можу вже цими днями почати складати дві популярні книжки. Маю ж рукопис (оповідання), переписує вже переписчик для відсилки.
Бувайте здорові. Бажаю вам всього доброго. Щиро Вас поважаючий Вл. Леонтович.
4 сент. 1899