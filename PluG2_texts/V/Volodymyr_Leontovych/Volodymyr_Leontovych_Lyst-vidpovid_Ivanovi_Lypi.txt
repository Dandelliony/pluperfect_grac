ЛИСТ-ВІДПОВІДЬ ІВАНОВІ ЛИПІ
Не маючи на меті розбирати весь зміст листа д. Липи, щоб не розводити дальшої полеміки в досить виясненій уже справі, я мушу лиш відповісти на два обвинувачення, які д. Липа закидає власне мені.
1.	Невдоволений він, що свій погляд на критичні статті про «Вістник» висловив я «гуртом», не вирізнивши окремо кожного з критиків. Але позаяк статті д.д. Липи, Хоткевича і С. Павленка обговорювали ту саму справу, мали на оці ту саму мету і в більшій чи меншій мірі визначалися однаковими прикметами, то й думаю, що критик мав право відповісти їм разом, бо вага спору полягала не в самих д.д. Липі, Хоткевичу та С. Павленку, а в тих питаннях, які обговорювалися.
2.	Завіряє д. Липа, що «розправа» його в «Ділі» цілком коректна, без жодної лайки, і докоряє, що я обмовив його в пристрасті й лайках за гуртом з Хоткевичем і Павленком... Не буду сперечатися багато, зго-жуюсь навіть, що лайки в його «розправі» менше, ніж в «розправах» останніх, але прошу д. Липу об’єктивно перечитати хоч цих два уступи з його статті: 1. «З усього бачу, що у людей бракує щирости, чесних відносин до письменників, і починаються ріжні викрути». 2. «Повелися, як конторщики якоїсь фірми, що з «доручення» роблять усе, аби тільки не було там прикрости, аби заховати дійсне становище своїх акцій і облігацій».
Думаю, що й сам д. Липа не скаже, що це вирази ласкавої приязні.
Рада, —1911. — 1 червня. — Ч. 122.
