[1914, 18 травня, Київ]
Високоповажні Наталія Михайлівна!
Тільки вчора повернувся до Києва. На великий жаль, я досі не маю відповіді від Полтавського Предсідателя губ. Управи, мабуть, він по скінченні зборів виїхав з Полтави, ще не одержавши мого листа. Хотів сам прохати в Вас вибачення, що так ся справа затягається, але Ви вже на дачі. Дуже мені жаль, що, мабуть, і не пощастить мені особисто вибачитися перед Вами, бо вже 27[-го] мушу знов бути у Лубнах, де призначено мені 27-го і 28-го брати участь в сесії Окружного суду яко по-четний Мировой Суддя, а на 1 [-ше] знов у Лубнах призначені загальні збори акційного товариства Оріхівської сахарні, де я є членом Правління і тому обов’язково мушу на тих зборах бути.
Тут поновлюю після багатьох год спомини, як колись складав іспити, бо вожу на іспити сина. Маю безліч усяких діл, а ще мушу стулити за 2-3 дні хоч якесь куценьке оповідання, бо мусить виходити V книжка Вісника, а белетристики зовсім скупо.
Як же Ви живете на дачі? Чи добре себе почуваєте і чи Ваше здоров’я там краще?
Від щирого серця бажаю Вам набратися сили і здоров’я! Перекажіть, будь ласка, моє шановання Дмитрові Івановичеві.
З глибоким поваженням та щирістю В. Леонтович.
