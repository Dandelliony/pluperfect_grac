III. 60457
Високоповажний Григорію Дмитровичу!
Дуже дякую Вам за Вашого листа і за подані відомості. Вибачте, будь ласка, що кілька день не відповідав Вам. Се сталося через те, що Андрій Васильович Кизов, що сподівався, що Ви приїдете, і я думав, що ми побачимося і на словах все обговоримо.
Але Ви ані їдете, ані немає од вас звісти Андрію Васильовичу, що маєте приїхати, і мені дуже досадно на себе, що я не зразу відписав Вам. Насамперед дуже прохаю Вас від себе і Костянтина Миколайовича (брата мого), щоб Ви не відмовилися надалі заряжувати нашими будинками, коли видужаєте. Я прохав і Андрія Васильовича написати Вам се наше прохання, і сам тепер поновлюю його.
Адреса: Київ, Олександровська, 21 «а».