[1908, 29 червня, Київ]
Високоповажний та любий Михайле Михайловичу!
Велике спасибі Вам за бажання перевідати мене. Якби Ви знали, як обідно мені, що я зможу приїхати на село тільки 27-28 июня, а Ваш отпуск кінчається вже першого (на 25 призначені загальні збори нашої цукроварні в Києві). Будь ласка, дорогий Михайле Михайловичу, подаруйте мені хоч ці останні дні Вашого «отпуска» і приїздіть до нас разом з нами. Я телеграфую Вам, з яким поїздом і куди ми їхатимемо, а Ви, будь ласка, виїдьте на той самий поїзд, і поїдемо разом. Як не схочете зробити так, буде се мені дуже-дуже гірко, бо і так прикро та тяжко, що втрачаю такий милий случай довше побути з Вами та обмінятися з Вами думками та почуттями, як давно мені се марилося.
Цілую і обнімаю Вас сердечно
Ваш В. Леонтович
