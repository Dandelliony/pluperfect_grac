Дорогий Євгене Харламповичу!
Здається, позавчора написав до Вас, прохав Вас повідомити про Ваше здоров’я і як перейшла Ваша операція, а вчора одержав Вашу одкритку. Мабуть-таки, як кажуть росіяне: «Сердце сердцу въсть подаетъ». Так мене порадувало, оскільки я ще в силі почувати радість, що, дякувати Богові, операція, як видко, перейшла у Вас добре, і Ви вже беретеся до праці. Будь ласка, напишіть більше в подробицях про стан Вашого здоров’я, як себе почуваєте? Що досягнуте операцією, і чи загоїлася стара язва?
Віктор все нездужає і лежить в санаторії. Кажуть, ніби йому трохи краще. Температура в його трохи зменчилася, але все часом здіймається до 37,4°, а зрідка і вище. Ваги він трохи прибавив за ввесь час на 7 хунтів, але ренгден ще не показує змін у хворій частині легеня, і лікарі таки кажуть, що се «важкий случай» — гаразд не розумію значення сього слова по чеськи. Отже покращання хоч і є, та невелике, а літо минає, і я як здумаю про осінь і зиму, то і місця собі не знахожу. А як не [нерозбірливо]