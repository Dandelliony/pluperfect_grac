[7.12.1899, Оріхівіцина]
Любий Дмитре Івановичу!
Вчора одержав твого листа. Велике спасибі тобі, що радий мене бачити та ще й закликаєш прямо до себе. Тільки, на жаль, до 12-го я не можу бути у Москві, бо 12-го ще відбуватиму у суді у Лубнях обов’язки присяжного засідателя. — То й взагалі я збирався, та й то не певно, у Москву аж після Різдва, повертаючись з Петербургу, куди поїду у де-кабрі, бо там зараз Юлія Володимировна.
За згоду твою на умови видавця пишу йому сьогодні, а як тільки матимеш дозвіл, зараз засилай рукопис, бо тоді зараз я вже одержу від видавця гроші і перешлю їх тобі.
Тільки не знаю, за віщо ти мені дякуєш. Причини моєї у сьому нема. Ти сам тут причиною, бо так добре пишеш книжки, що не важко знайти твоїх почитателів та видавців на твої твори.
З листа твого бачу, що ти вже одужав і вибрикуєш, бо збираєшся до Катеринославу і дуже тому зрадів. Бувай же здоров та працюй далі. Від всього серця бажаю тобі: скоріше викінчити монумент запорожцям, але не менче бажаю після «Вітряка» ще щось від тебе по-нашому. Маєш талан, маєш що сіяти, сипни ж зернечка і на нашу ниву!
За «Вітряка» поклопочись добре, щоб протягти його через цензуру. Поштурхай для сього своїх вельможних знайомих та почитателів, в тебе їх є досить, а «Вітряк» вартий, щоб потурбовати і Превосходительства і Сіятельства, бо вартнійший від усіх їх укупі та разом.
Ну бувай ще здоров. Міцно Тебе цілую.
Твій В. Леонтович
1899 р. Декабря 7.
ДІМ, КП-75789/Арх-15258.
Адреса: «Москва. Зарядье. Кривой переулок. Дом Бахрушина. Его Вьісокоблагородію Дмитрію Ивановичу Эварницкому». 