V
І на Наддніпрянській Україні, і в Галичині за останніх часів йшло декілька більших оповідань, присвячених військовим подіям, поміж них оповідання, що вийшли поза межами СССР, беруть переважно сюжетом боротьбу за національне визволення, письменники ж наддніпрянські, обминаючи все, що стосується боротьби національної, зупиняються виключно на боротьбі соціяльній чи політичній, починаючи од перших заколотів у царській армії, кінчаючи діями больше-виків за владу проти ворога, якого автор часто і не називає — отже, може, і проти української армії.
Знаючи становище письменства в СССР, не можемо ще тому дивуватися. Можливо, що де в кого з наддніпрянських письменників маються написані і оповідання, присвячені боротьбі за визволення, та лежать вони тим часом поховані десь по схованках. Але з жахом треба дивуватися, що серед наддніпрянських авторів знаходяться такі як Романо-вич-Ткаченкова, що словами своїх улюблених героїв «Чебрець-зілля» бідкається «на страшні події» з приводу того, «що польське військо почало тиснути червону армію до Київа». Знає ж ця радянська раба, що на Київ йшли власне не поляки, а українське військо, лише з допомогою поляків, а в неї не вистало совісти хоч мовчати за ті дії, якщо вона вже не сміла висловити правди.
Мимо усіх цих ріжниць в темі, в поглядах та співчутті авторів до тої чи иншої сторони, військові оповідання, як галицькі, так і наддніпрянські, позначаються двома загальними їм рисами. По-перше — усі вони не дають повного малюнку тієї боротьби, яку мають темою; герої їхні, не чільні люде, що стоять на кермі, а середні, часом дрібні діячі; описують вони не ті важливі події, що мали вплив на кінець боротьби, а лише дрібніші військові події, яких в ті часи було багато.
Треба думати, що повного широкого змалювання визвольної війни ми ще й не можемо дожидати од наших письменників; багато про ті,
великої ваги події, що відбулися, залишається ще невідомим, і не може бути досліжено; неможлива ще і об’єктивна оцінка такого близького та болючого минулого. На такі значніші історичні романи часів останнього десятиріччя ще прийде час згодом.
Другою загальною рисою наших військових оповідань, з погляду мистецького виконання, є те, що вони усі занадто наслідують фактам, що їх перебув чи бачив автор; в цих оповіданнях замало вигадки, творчости. У великих історичних романах того типу, що ось-но згадувано, ще могла б мати рацію така цілковита вірність фактам, бо зміна го-ловнішніх фактів, могла б викликати сумніви щодо правдивости освітлювання історичної епохи чи з’явища, та й у таких творах автори ділять вибір потрібних для їхньої мети фактів з-поміж безлічи фактів, які подає історія. Письменник же, що малює дрібні, щоденні військові сутички, рядових військових людей, як і кожен инший невійськовий белетрист, має своїм першим завданням витворити певні типи, окреслити певні настрої людей в обставинах того життя, серед якого відбуваються списані ним події, себто в обстанові війни та політичної боротьби, а для цього мистецька вигадка може бути не тільки корисною, а й необхідною. Додаючи такі події, які виразніше виявляють характерні прикмети описаних людей чи часу, письменник краще їх окреслює, робить їх образ яскравішим і тим збільшує їх внутрішню правдивість, уґрунтовує своє освітлення, дарма що в дійсному випадку, який він ужив канвою свого оповідання, тих подій не було, а підкреслені автором риси не виявлялися. Заразом белетрист виключає з оповідання всі ті факти, які, хоч і трапилися в дійсності, та нічого не додають до зрозуміння дієвих людей чи обставин і тому будуть для оповідання зайвими, бо при більшій їх кількості вони могли б тільки зменшити вражіння читачів. Так напр., може, ніхто з тих людей, хто викликав в уяві Гоголя тип Івана Никифоровича, не ставляв гусячого хліву на межі сусіда, якого вилаяв гусаком; і, може, ніхто з тих, хто був для Гоголя зразком Івана Івановича, не підпилював уночі того хліву, та для обох їх ці вчинки цілком природні, відповідають їх вдачі та звичаям і обиклостям того суспільства, до якого вони належали, і Гоголь додав їх постатям ще більшої виразности та правдивости, вигадавши таку пригоду.
Цілком зрозуміло, що жоден з видатніших творів світових не є незмінним переказом дійсних подій, бо в світі є дуже небагато типових пюдей, а ще менше типових подій. Белетристичний твір не повинен бути фактично правдивим; од нього вимагається тільки внутрішня правда, щоб ті факти і настрої, які в ньому змальовані, були психологічно та соціяльно можливі, відповідали вдачі героїв та прикметам часу.
Вигадка, власне, і відрізняє працю белетриста від праці мемуаристів, і ті з наших військових письменників, яким було б шкода щось зміняти
1 3 — Т. 4
в дійсних, хоч і дрібних фактах, що належать до подій нашої визвольної війни, зробили б відповідніше, переказавши ті події не в формі оповідання, а в формі мемуарів. Переказ про події у формі мемуарів, сполученій з наіменованням людей їх дійсним іменем, з зазначенням місця й часу, де і коли вони відбувалися, здавався б читачеві більше вірогідним, так наче б задокументованим. Не можна було б тоді закидати авторові і брак вигадки, і те, що він переказує усі факти поряд і такі, що не дають нічого ні для з’ясування теми, твору, ні для окреслення вдачі дієвих осіб. У споминах і такий спогад може бути навіть дуже цінним як матеріал майбутньому історикові, який працюватиме в обсягу фактів саме такого ґатунку.
Врешті мусимо сказати, що мимо того, що деякі з наших військових оповідань, напр. «Курилася доріженька» Романа Купчинського, досить яскраві, написані багатою мовою, все ж таки брак вигадки та оброблення є їхньою загальною хибою. Де в кого протокольність фабули відбивається і на мові, як трапляється часом (не скрізь) у Лещука («Кріваві сліди»). Це, безперечно, ослаблює вражіння його твору, а шкода, бо у Лещука є й щире почуття і відносно досить глибоке розуміння перебутого. Йому варто попрацювати над своєю технікою. Ще виразніше ця хиба у Качури.
Зазначивши, як головну хибу наших військових оповідань, брак вигадки, мусимо сказати, що не маємо права гостро докоряти за це нашим письменникам. Перед ними, як і перед нами, раптом встали грізні події нечуваної війни та нечуваних внутрішніх катаклізмів, загибель у страшних боях, руїна мілійонів людей, знущання над всіма, віками людьми виплеканими, ідеалами, насильство, якому давно не було прикладів, ламалися звиклі відносини, звиклий лад і старі держави... Усі ті сильні вражіння відбірали рівновагу в людей усіх напрямків, і ніхто з сучасників не мав сили цілком освідомити та втілити в образи все те, що діялося у хаосі боротьби.
А в додаток військові події раніше ніколи не бували темою нашого письменства. Воно відродилося в нових формах з Котляревським. Війна та військові події довший час мало цікавили і наше громадянство, і наше письменство, і в ньому немає традицій оброблювання військових тем. Тому військові теми були для нашого красного письменства новими і незвиклими, не витворилася у нас тоді техніка їх оброблення, а в обставинах, коли валилися світи, вражіння, що йшли з війною, не могли так зразу відбитися в душах письменників в глибокі і повні образи.
Лише у тому світовому огні, що знявся з війною, коли українцям довелося зазнати стільки (ще більше як за мирних часів) утисків, погорди, образ, катування від усіх сусідів, з яких кожен вимагав од нас на
шої крови на свою оборону, а за неї дякував глумом, кожен ставився до нас з підозрінням та ненавистю і катував нас без жадної причини, — лише тоді з’явилися ці образи.
У таких умовах витворився тип відданого Україні до смерти українського військового борця за волю рідного краю. Письменники наші відчули й показали цей тип. Сильно та яскраво горить в цих образах почуття любови до рідного краю, але ще маємо право бажати од наших письменників більше повного окреслення цього дорогого нам типа та більше повного окреслення тих чинників, які перешкодили їм досягнути своєї мети. Хіба ж, наприклад, не могли знесилювати завзяття такі резиґнації, які виявляє Крук-Мазепинець («Дурні діти») у свого героя Ігоря: «Втрата своєї державности для нас не так велике лихо», бо народові, мовляв, не легче зносити кривду від того, «що та кривда діється під жовтоблакитнім прапором». «Бо краще для нас, коли ми валитимемо чужий ворожий капіталістичний устрій і державу й на її руїнах будуватимемо свою селянську робітничу хату» (с. 118). Крук-Мазепинець накида такі думки своєму герою, коли він сидить у тюрмі та коли військова боротьба вже упала. Мабуть, він і сам не розуміє його, можливо, навіть, що він і поділяє думки свого Ігоря, але факти криком кричать, оскільки такі настрої та думки шкодили нашій національній справі.
Оддавати перевагу боротьбі з внутрішнім капіталістом супроти справи власної державности тим безпідставніше, що й економічно людність поневоленого народу тратить більше од визискування чужоземного переможця, ніж од визискування своїх капіталістів. Навіть і без політичної зверхности чужа могутніша політично та економічно держава має змогу сильно визискувати людність слабшої сусідньої держави. На те є безліч вельми сильних засобів: і торговельні умови, і кредити, захоплення промисловости, і натиск на курс, і т. д.
Німецькі соціялісти гаразд розуміють це, і для них своя національна держава та її міць є найважнішими над усе, у нас — це й досі не так.
1928, ч. 35
