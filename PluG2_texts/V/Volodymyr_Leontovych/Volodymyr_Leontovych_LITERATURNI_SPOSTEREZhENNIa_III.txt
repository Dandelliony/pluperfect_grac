ЛІТЕРАТУРНІ СПОСТЕРЕЖЕННЯ
III
Вийшли, певніше дійшли з СССР до нас, друга та третя частини «Соняшної машини» Винниченка. І ім’я автора, і зміст твору, і розмір його вимагають від нас обізватися на це нове з’явище нашої літератури.
«Соняшна машина» не є малюнком сучасного життя, а якихось майбутніх часів, коли створюватиметься федеральне об’єднання якщо не цілого світу, так Европи і Америки в одному зв’язку, а инших частин світа у другому, коли буде вигадано приладдя, за поміччю якого кожна людина сливе без праці зможе прогодуватися та прогодувати родину, а наслідком цього зникає економічна залежність і настане лад принципово подібний, у дійсному ж виконанні багато де в чому не подібний до комуністичного. Події, списані автором, відбуваються ніби у Німеччині, та, мабуть, тяжко було б знайти німця, який пізнав би свою Німеччину у Винниченковому опису. Коли саме ці часи прийдуть — автор не зазначає.
Своєю фантастичністю повість нагадує инші фантастичні оповідання, от як, наприклад, роман Бєламі, з тією відміною, що автор не задовольняється завданням накреслити, як це звичайно у романах цього ґатунку робиться, таке громадське життя, яке здається йому ідеалом, а ще хоче показати шлях, яким людність до того ідеалу дійде. Навпаки, самий ідеал окреслено автором зовсім не так вже виразно, з наївністю та недосконалістю старенького Фурье. Отже це так ніби замах на соціологічне дослідження, певніше, на соціологічне пророкування, в якому автор силкується установити закони соціологічної динаміки та показати шлях, яким відбуватиметься зміна соціальних відносин, та політичного ладу за період од максимальної могутності буржуазії та буржуазної парламентарної держави до осягнення повної економічної рівности та політичної волі.
Комуністична ідеологія перебуває смертельну кризу. В науці ідеї Маркса та його теорія зміни капіталістичного ладу на комуністичний викликають заперечення, шлях обраний для такої зміни Леніним, здіймає загальні жах та ненависть, і в людності занепадають і віра в можливість здійснення комуністичного ладу, і саме бажання осягнення.
Я не знаю, чи освідомлює сам собі Винниченко спорідненість своїх поглядів з комунізмом та большевизмом, але своєю «Соняшною машиною» він, безперечно, подає їм руку помочи, намагаючись читачів
Всі «Літературні спостереження» друкувалися у тижневику «Тризуб» (Париж) та були підписані псевдонімом «Давній». Тому, крім першого, далі не подається підпис і назва тижневика. Правопис збережений.
* Подається за позначками В.Леонтовича.
завіряти, ніби досягнення комуністичного раю таки можливе, та ще тобто без таких біди та напасти, які сталися в СССР від самого спробунку його утворити. Очевидячки, і большевики так оцінили Винничен-кову «Соняшну машину», бо надрукували її, хоч автор як не як, а емігрант.
Ідея повісти така: перехід до комуністичного ладу стане можливим тільки тоді, коли будуть зроблені винайдення, за поміччю яких люди сливе без праці задовольнятимуть свої потреби, але тоді сей перехід буде вже неминучий і сполучиться з повною політичною волею аж до відсутності! якої-будь влади.
* * *
Письменницький хист Винниченка давно визнаний, навіть до міри перецінений, але незалежно вже од непевности самого завдання, авторові таки не вистачає його хисту для скільки-будь порядного виконання своєї мети.
—	Концепція «Соняшної машини» негаразд обміркована, у їй багато неможливостей та суперечностей і дрібніших, і дуже важливих, а найгірше те, що більшість з їх тенденційні, припущені автором свідомо, бо без того не міг би він зв’язати події повісти. Правдоподібно, що, почуваючи ризикованість своїх тверджень, Винниченко і переніс події своєї повісти у тридесяте царство, у часи незнаємі, щоб не так кидалося у очі те, що у його малюнку не годне віри. Наведемо кілька прикладів, починаючи з дрібніших. Пан Мертенс іменується часом президентом, часом директором об’єднаного банку, і складається таке враження, що і його влада яко президента ґрунтується на його економічній могутності. Граф Адольф Елленберґ є разом і головою особистої охорони Мертенса, і міністром внутрішніх справ. Розповідається про дивовижне зібрання акціонерів банку, у якому чомусь беруть участь державні міністри, не бувши акціонерами, і на якому вирішаються державні справи. Ці дивовижні, ні в минулому, ні в сучасному та, певне, і в майбутньому неможливі сполучення потрібні авторові на те, щоб підкреслити безмірність панування буржуазії, яке, здається йому, неминуче прийде згідно з марксистськими теоріями.
—	Через те що «Соняшна машина» знищила економічну залежність, давши людям змогу кожному дуже легко зробити собі їжу з трави, усі робітники кидають усі підприємства, спиняються залізниці, не світить електричність, по воду треба ходити до річки і т. д., але усі задоволені. Автор начебто вважає, що сіножать може видати з квадратового кілометра безмежну кількість трави і не уявляє, що берлінцям у таких умовах довелося б ходити по траву пішки верстів за 200. Добра була б полегкість, а ще ж у Німеччині буває і зима.
— Потреби людей не обмежуються самою їжею, їм треба і одягу, і палива, і помешкання, і т. д. Тут і Винниченко мусить признати, що його машина не помагає, і визнає, що і володіючи нею, люди звертаються в цих випадках до «Соняшної машини» того ґатунку, який ось вже стільки років без перерви вживається в СССР, — до грабунку. Може, на його думку, так і годиться, але, як більшість напевне з тим не погодиться, то Винниченко завіряє, що це триватиме недовго, за кільки місяців багатьом обридне (?) нічого не робити, а як для задоволення цих потреб громадянства вистачить праці тільки частини людности (?) по 1-2 години (?) на день, то ці любителі праці зроблять усе потрібне для усіх та охоче переділятимуться виробами своєї праці і з тими, хто таки не схоче робити. Не знаю, чи багато з тих, хто помітить сей Вин-ниченків фокус, повірять цьому?
— Після Винниченка наслідком економічного визволення настане цілковита політична воля, аж до відсутності яких-будь уряду чи влади. Тут він стає всупереч думці видатніших соціологів, що не раз підкреслювали ту сумну рису людських суспільств, що зріст економічної рівно-сти і волі не суголосні між собою і в багатьох справах сполучення їх неможливе. З цим мусіли рахуватися і большевики, Ленін оголосив вільність шкодливою буржуйською вигадкою, а для заведення комуністичного ладу большевики уживають найтяжчих деспотизму та насильства, та й то без жодного успіху.
Якби проти цього у Винниченка малися якісь докази, мусів би він їх проявити, а він не показує навіть того, як, залишившись без уряду, реагує його суспільство на ґвалтування жінок, на бійку двох самців за жінку, припадки чого у своїм оновленім суспільстві він сам подає і які повинні траплятися дуже часто там, де розвинувся такий соковитий еротизм, як у суспільстві, змальованім Винниченком. Навіть сам винахідник «Соняшної машини» Рудоль Штерн на ґрунті еротизму задушує принца Ґеорґа.
Безперечно, людей, критично думаючих, «Соняшна машина» не переконає і не приверне до большевизму, та загал завжди керується більше почуттям, ніж розумом. Винниченко це добре знає і навіть дуже перебільшує, немає краю його презирству до юрби, натовпу, загалу, яке виявляє він не раз і на сторінках «Соняшної машини», — риса, яка мимоволі викликає сумніви у щирості його піклування про інтереси мас.
Не маючи у своїм розпорядженні кращих засобів, Виннйченко підтримує большевиків, даючи загалу оману нездійснимих, але принадних обітниць у трохи переличкованому, у порівнянню з большевиць-кими, та не випробованому ще вигляді і тим хоче затягти хвилю визволення од большевизму; очевидячки, він, як той суздальський богомаз, уважає, що: «для хахла і такой Бог сбряде»...
До речі, треба зазначити, що аморалізм, взагалі властивий Винничен-кові, буяє розкішно і у останньому його творі. Винниченко не відчуває моральної гідности чи негідности вчинків і часто віддає своє співчуття саме аморальним. Заповіт нашого славного вчителя М. Драгоманова — чисте діло можна робити тільки чистими руками — для Винниченка не зрозумілий, не зрозумілі для його навіть і десять заповідей — він дивиться на їх, «як теля на нові ворота», та ще і ненавидить, як і усяку мораль, за те, що вона в’яже його волю, а він не розуміє, з якої речі та навіщо. Коли Інарак за повним співчуттям Винниченка пропонує своїм жінкам та дівчатам розкладати східну армію половою подільчливістю, це ж таки розпуста. Коли принцеса Бліза, яка сама підбивала принца Ґеорґа на боротьбу з Сонцеістами зразу, як тільки його задавив Шторн, стає його коханкою та передається на їхній бік — це з її боку зрада, та для Винниченка і те і те здається добрим. Є таке хвороба — моральне божевілля...
* * *
Мусимо ще сказати трохи про саме виконання «Соняшної машини». Прикмети талану подекуди таки виявляються і в цьому творі. Маються влучні характеристики, окремі малюнки, багато яскравих образів та виразів, але ці останні виявляють своїми прикметами скоріше талан мітингового оратора, а не художника, уся ж повість далеко не з кращих квітів Винниченкової творчости. Винниченко розіп’яв на своєму мольбері занадто велике полотно, узяв занадто велику концепцію; перед читачем переводить він і членів царської родини, що втратила трон, і рештки аристократії, і найбагатші буржуазні кола, і революційні гуртки, і далеко не усе, що він намагається виписати, йому відоме: десь хіба здалеку, мигцем бачив він людей з тих кіл, не знає їхнього приватного життя і мимоволі мусить брати речі так, як про їх переказується у легендарних, базарних переказах, серед натовпу. Тому напр., хоч як часто звертається він до особи архибуржуя Мертенса, виходить вона в його блідою та не обмальованою, він все товчеться біля двох-трьох рис, перебільшуючи їх, і навіть повторює ті самі вирази. Врешті читач з подивом не зрозуміє, як такий дикий дурень міг утворити таке надзвичайне багатство та осягти становище президента, почавши зі становища робітника. Адже ж на це таки треба розуму. Трапляються і зовсім неймовірні вчинки дієвих осіб. Старий Граф Елленберґ авжеж не міг розповідати принцесі усі подробиці своїх родинних неладів та ще у перший день її переїзду. Це зовсім не відповідає звичаям тієї верстви, до якої він належить.
1928, ч. 31
