Високоповажний Добродію!
І. Л. Шраг сказав мені, що Ви закликали земляків писати до,російських самописів про нашу літературу і що Ви маєте змогу поклопотатися в редакції «С.-Петербургских Ведомостей», щоб там надрукувати статтю, коли така буде. Отож я написав оцю маленьку розправку і дуже прошу Вас пособити мені, коли можете й хочете. Виясняти мені Вам нема чого, бо й самі краще за мене знаєте. Тим просто скажу: коли пособите, буду Вам без міри вдячний.
З великою цікавістю ждатиму від Вас одповіді.
Щиро прихильний до Вас Б. Грінченко.
1897. IX. 18
З Ч[е]рнігова
Адреса: Чернигов, Борису Дмитр. Гринченко
P.S. Коли б «С.П.В» [«Санкт-Петербургские Ведомости»] не надрукували, то чи не можна ще де? Я не маю зовсім ніяких зв’язків з рос.газетами й журналами. Коли б же ніде не можна було надрукувати, то дуже прохав би вернути рукопис.
