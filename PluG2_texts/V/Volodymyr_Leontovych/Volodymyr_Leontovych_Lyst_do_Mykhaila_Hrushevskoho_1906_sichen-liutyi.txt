[1908 р., січень-лютий]
Дорогий Михайле Сергійовичу!
Рукопис статті про «Дзвін» вислав позавчора заказною бандероллю. Якщо стаття Вам придасться, буду дуже радий, коли надрукуєте її у «Віснику». Якщо ні, будь ласка, перешліть мені рукопис. Вибачте, що загаявся. Як почав переписувати, довелося дещо переробляти і виправляти, та вже нікуди далі тягти, то й послав. Але, як се можливо, зробіть ласку, дайте наказ у контору, щоб мені прислано коректуру переглянути. Якщо будете друкувати, будь ласка, виправте правопис, бо я, на сором собі, не дуже грамотний.
Будь ласка, перекажіть моє шанування Марії Сильвестрівні.
Юлія Володимирівна засилає свій уклін.
Коли збираєтеся до нас?
Ваш В. Леонтович
Про справу інституту Василь Федорович з Володимиром Боні-фатійовичем ще не розмовляв. Василь Федорович почував себе цей раз не дуже добре, то через те ще не зібрався до Володимира Боні-фатійовича.
