Вельмишановний Кесарю Олександровичу!
Велике спасибі Вам за Ваш клопіт, за те, що довідалися про те, що мені потрібне, за над силку книжок. їх я ще не одержав, але, певно, швидко прибудуть. Спасибі Вам велике, не можу похвалитися, щоб я так само гаразд виконував Ваші доручення. Але то не моя вина. За надсилку книжок гризся дуже, але що мені обіцяли, так тільки поодсилати до Вас видання російські, а з помітних галицьких тільки свої та ще Науковий Вістник Товариства імені Шевченка, решту одмагаються. Кажуть, петербуржці мусіли б одержувати все гуртом. Подякуйте, будь ласка, від мене низенько добродію Петру за його ласку і перекажіть здоровлення від Юлії Володимирівни. Щодо думки його, наче б краще було мені обрати киргизів, не можу пристати, бо бухарці мені саме через те потрібні, що мали свою державну окремість та що уряд їх був скажений. Ці саме риси мені потрібні — і, конечно, не для бухарців, а для ідеї. Вибачте також, що так барюся з надсилкою рукопису — віддав його перепищикові. А той досі не зробив. Поїду завтра у город, якщо не зроблене, захожуся сам списувати, але якщо Ви скоро від’їдете, не знаю, чи висилати і куди? Напишіть. Як же в Вас складка? Чи багато назбирали матеріалів? Чи скоро заходитеся за неї клопотатись? Що маєте вже в Вашій теці? Що матиму з потрібних Вам книжок, пересилатиму. Чи є в Вас літературний Галицький Вістник? Чи знаєте про полеміку Буковини з їм? Вона робить тут великий рух і викликає запальні змагання.
Ну, бувайте здорові.
Ваш щирий В. Леонтович.
Вклоніться, будь ласка, низенько Вашій дружині.
1898 Квітня 27.