Високоповажний Пане!
Пишу Вам від 12 нов[ого] ст[илю] Марта, одібрав сьогодні із щирою вдячністю за той клопіт, який приймаєте Ви на себе яко редактор, поспішаюся відповісти на Ваші запити. З більшістю проектованих Вами змін згоджуюся я цілком, щиро Вам дякуючи за виправлення моїх помилок. Але є кількось таких, що, хоч і не перечитиму, що для Галичини вони були б правильні, але ж в нас на Україні вони або не вживаються та мають трохи інче значення, ніж я мав на думці пишучи.
В першім разі змінити слово або речення ще б можна, але все ж через те губитиметься місцевий колорит, позаяк мандрівка панотця Макара діється на Україні, а не в Галичині, а це, мені здається, буде трохи збавляти враження. Що ж до другого случаю, відміна, як сподіваюся, погодитеся і ви, почитавши цього листа, де я при кожному виразі списую, що він означа в нас, зовсім неможлива, бо тут зміниться і місцевий колорит, і та думка, що я хтів висловити.
Відтак, вибачаючись за цю маленьку незгоду, списав я ті вирази, що Ви надіслали, під трьома №№ 1,2,3. Ті, що стоять під № 1, в мене запевно
хибні і їх, будь ласка, прохаю змінити. Ті, що стоять під № 2, коли хочете, змініть у «Зорі», але лишіть їх так, як в мене, у окремому виданню.
Ті, що стоять під № 3, вибачте, будь ласка, не можу погодитися змінити ні у «Зорі», ні у окремому виданні.
№ 1
Саме або власне, певно, краще, ніж [нерозбірливо]. Шкіра (або шкура, як в нас) краще, ніж кожа. Оце [«]у піст та перед пилипівські запус-іи[»] краще, ніж [«]у перед пилипівське весілля[»].
До краю — краще, ніж — до щенту. «Окончаніе прилагательных» на -ний — краще, ніж на -тий, себто «вбраний» краще, ніж «вбратий» і т. д.
«Латво» можна змінити на «легко».
«Ми з ним, між них» краще, ніж «ми з їм, між їх».
У виразі «Хай послугує як наймичка та, борони, Боже, не непокой його» є помилка, що зробив той, що списував, треба «не непокоє його», себто «не чинить йому непокою».
Така ж помилка у виразі «Хижі верстви, що досі таїлися, притаївшись», треба «таїлися, причаївшись». Сей вираз означа от що: в нас був колись час, коли у громаді вільний рух був так дужий, що тоді вважалося соромом обстоювати такі нелюдські думки, як цензурна заборона, як вимагання різок (кара на тілі) для простого люду і т. і., і тоді ті верстви суспільносте, які бажали сього, крилися з своїми бажаннями, себто таїлися (причаївшись).
Така ж помилка у виразі «щоб людині як тра не з-під піджиганих, як гості Тиндитного, хвертиків». Треба писати «не з таких піджиганих, як гості» і т. д.
Вираз «з розмальованими на прах жовтими розводами віконницями» визнана, що багато намазано, але без естетичного смаку. Може, це москалізм, але не знаю, як писати краще. Коли маєте кращий вираз, будь ласка, змініть.
У виразі «Курява вкривала сивим попелом і стелі, і лист недорослого дерева» — теж помилка. Треба писати «і стріхи (або і поверхи хоч), і лист» і т. д.
«Особиле» в нас кажуть, але це, може, москалізм, хоч і є в Уманця, та як змінити, не знаю, може, «особливо» або як хочте.
У виразі: «Враз вид панотця почав осміхатися, і він заледве отримав його» — теж є помилка, треба, як самі пишите — «стримав».
У виразі: «Ще вистачить сили в сплячих побити ваші погані пики! Хай на краще ізламані, а V ще зможемо» — той, хто списував, проминув слово «це», де стоїть знак V, а слово «зламані» — не взяв у «», як було б треба, бо слово «зламані» — чуже слово, яке лікар лише цитує. Через те
треба писати «Хай краще і «зламані», а це ще зможемо». Себто лікар чув, як п’яниці глузували з його та з Тиндитного, що вони суть (або мають) зламані сили, і на те відповідає, що хоч на справжню працю сила в його і зламана, але почуття гидливости до людей, як панотець Макар, фельдшер і інчі, так дуже, що його вистачить ще побити їм пики.
Пріч цих виразів для мене буде однаково, коли зміните «залізну колію» на залізницю, «больнипю» на шпиталь.
Нічого не матиму, коли напишите «духовенство» нат[о]м[ість] духівництво і «братство» нат[о]м[ість] братерство, хоч і духовенство, і братство здаватимуться в нас москалізмами.
№ 2
«Горниці» для України написати краще, ніж «покої», бо горницями в нас звуть ввесь дім, а покоями лише поодинокі його частини.
«Вокзальна зала» подобається мені більше, ніж «Зал на залізничному двірці», бо останній вираз одно дуже давній, друге, в нас його не зрозуміють.
«Давати ряд школі» — в нас кажуть, а «давати порядок у школі» — здаватиметься москалізмом.
«Єретинтвує» — в нас можна почути від кожного панотця, «єрети-чить» ніколи не чув.
«Казань» в Полтавщині кажуть скрізь, хоч поляків і нема.
№ З
Слово «розчинений», може, краще змінити словом «відчинений», але змінити його словом «отворений» не можна, бо це цілком москалізм, а хоч «тісто і учиняють» (вчиняють), але відчиняють тільки двері, скриню, стіл.
Слово «шльонський» відоме по всій Україні (окремничий сорт вівці), слова «шльозний» не чув ніколи.
Змінити вираз «паніматка з дочками обволодали дальшою хатою» на «пішли до другої хати» не можу через те, що слово «пішли» не визначить того, що я мав на думці, пишучи: «обволодали». Себто узяли собі, не питаючись господаря, і так, що він не міг на той час користуватися своєю хатою.
Змінити слово «зиск» на слово «дохід» немає потреби, бо хай «зиск» «є результат, що позістає по витягненню видатків з доходу», так же для панотців зиск і дохід теж саме, бо з доходу їх немає аж ніяких видатків. До того ж зиск визначає ще щось інче. Народ каже «зиск» яко синонім здобичі, бо кажуть — зиск на полюванні, зиск злодія, зиск звіра, коли звір влове ягня, а злодій вкраде.
Вираз «В батюшки немає охоти прислухатися м’якої поради» не теж саме, що «слухати м’якої поради», бо слухати, себто робити так, як хто звелів або порадив, а тут в панотця не те слухати, а і прислухатися хоч півухом не було охоти.
Вираз «Слідують кожну попівську кобилу» — теж здається мені більше образний, як «біжуть за кожною попівською кобилою».
Ніяк не можна змінити слово «посолонцювати» на слово «посолити». бо посолити — це посипати солі, а посолонцювати заї[сти] суп чимсь солоним.
Не можна змінити слова «шляпа» словом «капелюх», бо хоч «шляпа» запевно москалізм, але «капелюх» визнача в нас щось зовсім не відповідне гарній шляпі, а якусь незграбну покривлю на голову з наушниками. Через те, якщо маєте якесь інче слово, а не капелюх, то змініть ним шляпу. Капелюх же тут для Украйни цілком неможливий.
Звертаюся до тих виразів, що кажете, що вони незрозумілі:
1.	Посербник уряду — посербник жінки або чоловіка від першого шлюбу задля вітчима або мачухи. Таких дітей найчастіше занедбують, отже, через те вираз «посербник уряду» визнача ту частину народу, або ту релігію, або т. і., яким уряд не дає рівности з інчими.
2.	Жирування — народне слово, [яке] визнач [ає] залицяння з негарними думками, а враз не зовсім чисті зносини між хлопцем і дівчиною, чоловіком і жінкою.
3.	Страміться бо = Майте сором.
4.	Руга — та земля, що належить до попівської посади (володіння нею є частина платні за відбування панотцівської посади). Така земля є в нас трохи не в кожній церкві, найчастіш по 20-30 десятин.
5.	Запитавсь був провадити свої уваги = Попробовалъ убьдить в своіхь взглядахъ, в своіхь соображеніяхь = Запитавсь довести свої думки.
6.	Сороміцький звичай = стидкий звичай.
7.	Вексель на подвійний кошт = вексель двойной стоимости (рос.). Тоді як вексель на подвійну суму = вексель на двойную сумму (рос.).
8.	«Не хочу зутвердити тим викликані Тобою на нас пересуди». Зу-твердити = подтвердить (рос.). Себто запевнити, що ті пересуди, що Ти їх викликав, правдиві.
9.	«Трямкий» — слово дуже розповсюджене, визнача можливість стерпіти щось важке, напр., віл трямкий, коли він довго терпить велику вагу або голод і не спада сили. Кумпанія молоднечі трямка, бо не зовсім сп’яніла ще, витягши дуже багато горілки.
10.	Довести — в нас кажуть, донести — мені здається москалізмом.
11.	Шпигуни на Вас виявилися — себто шпигуни, котрим звелено наглядати за вами. Як кажуть, лико на вас, на кого.
12.	«Розуміючи, що консисторія не може нікому дарувати заздалегідь даремну увагу» — дарувати — в нас визнана рівно і «прощать», і «дарить» (рос.). Себто «консисторія не може дурно дати, та ще і заздалегідь, не бачачи ще послуги [за] свою увагу». Увага тут — вниманіе.
Цей вираз не зовсім мене задовольни, але ж я не знаю, як сказати краще. Повний текст з Книги Іисуса, сина Сірахова, Глава І, стр. 15 пишеться так: «Начало премудрості бояться Бога и съ верными она образуемся вмъсте во чревъ, среди людей она утвердила себъ въчное основане и семъни ихъ ввьрится». Але прочитавши стих цей до половини, отець Каленик, не зрозумівши нічого, робить паузу і питається в панотця Макара пояснення.
На чолі оповідання треба ставити ініціали WTS, а не WFS.
На превеликий жаль, не маю фотографії Куліша і не сподіваюся роздобути, хоч в тій справі пишу декому.
З тих книжок, що прохав Вас надіслати, поки що одібрав лише один примірник «Панів і Людей» і один примірник «Солдацького Розруха» та з Словаря Уманця те, що виходило до Іюля місяця 1895 року. Що ж вийшло після того, відбираю лише як передплатник «Зорі», а у другому примірнику не надсилають. Будь ласка, скажіть, щоб переслали другий примірник Словаря, що надруковане з Іюля 1895 року. Коли не помиляюся, я винен ще за Словарь зверх надісланих вже ще шість карбованців, котрі тут досилаю. Як же ж помилився, будь ласка, подайте звістку, враз надішлю. Бувайте здорові!
З високим поваженням В. Леонтович.