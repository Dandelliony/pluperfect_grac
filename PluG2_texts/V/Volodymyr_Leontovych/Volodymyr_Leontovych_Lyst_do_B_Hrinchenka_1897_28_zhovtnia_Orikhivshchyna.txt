Вельмишановний Борисе Володимировичу!
Цими днями одібрав з Петербургу від Є[лісея] Ивановича] В[олянсь]ко-го такий лист, що стосується до Вашої розвідки. «Був я в Ганейзера, котрий, прочитавши розвідку д. 4-а, віддав князеві Ухтомському — редакторові. Обидва зосталися задоволені і Ганейзер запевнив, що вона буде надрукована. їх не злякав міністерський циркуляр, розісланий незадовго перед тим по редакціях, що забороняв писати про «инородческий вопрос». «Ми, каже Ганейзер, на циркуляри не дуже оглядаємося». Поки ж не надрукуються, Ганейзер каже, що штріфу у типографії міняють і через що вперед мусить йти матеріал, який вже набрано».
Я маю надію, що Є.І.В. вже це саме написав Вам і Ви маєте про се відомість, але як вона Вас, певне, цікавить, то про случай пишу ще і я. У Петербурзі вийшли з друку і «Козаки та море», поема Мордовця і Складка — альманах. Цензура дозволила видати «Слобожанщину» Що-голіва, але, як він після дозволу заправив за неї грошей, то йому її петербурзькі видавці звернули — але все-таки шкода. Мабуть, там гарні вірші, хоч, певно, зміст не багатий. (Так можна думати, згадуючи Щоголів-ську «Ворсклу».)
Позавчора робив вечірні читання селянам. Читав з Ваших видань біографію Стефенсона. Книжка страшенно зацікавила — от якби таких популярно-наукових більше, селяни їми дужче цікавляться, ніж оповіданнями. Такий тепер вже напрям на селі.
Я не маю тут у своїй самоті ніяких відомостей, що, де і як робиться. Пишіть, будь ласка, що в Вас і як. Бувайте здоровенькі. Зичу Вам усього найкращого. Щиро прихильний та поважаючий Вас В. Леонтович.
1897 р. 28 октября.
Вибачте, будь ласка, що погано пишу, рука болить, однаково перепишу — теж саме буде.
