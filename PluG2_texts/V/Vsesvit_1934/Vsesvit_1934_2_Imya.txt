ІМ’Я
Курнос прищурив очі й від того шрам, винесений з фронтів громадянської війни, став йому над правою бравою гострим трикутником.
Він просто вростав у скоцюблену постать Колодуба, шарпав його тугим поглядам, ніби хотів роздягти геть аж до нага, вивернути й показать колгоспникам "справжню душу цієї людини, якій на обличчю ще й тепер лежить вдавана» дурнуватість.
В шкільному залі, де повно-повнісінько люду колгоспного, панує «мовчанка якої вона не знала від часу засновання в Журавці колгоспу.
Люди ті сидять на лавах, стоять в проходах і попід стінами, застигло, мов кам'яні статуї в майстерні скульптора, мов фрески й деталі картин в павільйоні художника.
Игримує Курнос, питається знову Хто ж тоді, я вас питаюся - винен? Де шукати причин розвалу господарства колгоспу, га? Колодуб, ваш голова, не винен, хто ж тоді винен, скажіть?... Ваш колгосп носить ім’я Леніна — виправдали ви це ім’я? Зганьбили! Хто ж винен, га?! До столу поривається чоловічок.
Руда й рідка розкуйовджена борідка йому аж тріпотить. Одкривається рот і з нього лізуть прижовклі, вже рідкі зуби. - Регоче: Ги-ги-ги... гі-хі... Отут нам і хі... закрутка: хто винен? хі... Як ви, то вартну Курнос, начальник політвідділу емтеси, то я й - скажу, хто винен.
Ги-хі... знаю! од вас гріх правди таїти. От, — ну... В залі спалахнуло заворушення: по кутках голосно кахикали, серед залу Дівчата й молодиці хіхікали.
Хтось товстим голосом заохочував чоловічка: Скажи, скажи Хлипавко. Мо тобі повірять, як що - Колодубові не той... З передньої лави раптом звелася молодиця, обернулась обличчям до столицької аудиторії.
Всі впізнали в ній Наталку Любар. Очі їй примружені, гнівом налиті, а од рівного носа до лівого кутика губів лягла гостра, як багнет, зморшка.
Над залом знову запанувала сторожка й напружена тиша. Колодуб глянувши в пні але обличчя Наталки, й зовсім знітився, а рудо боротий чоловічок, насунувши на безбарвні очі шапку, пустився до турту, що тисся праворуч коло стінки. - Хлипавко, чого ж утікаєш? -і Наталка впіймала його за рукав піджака. - Раз почав- кажи: хто ж винен? Хто наш колгосп до розору призвів, га? Чоловічок обернувся й відчув на собі Наталчин, вогнем дишучий, погляд.
Забелькотав: - Нуда, скажу... скажу... А якже, а якже, скажу, й опустив очі під ноги. — Од вас, товариш політодділ, гріх правду таїти: «всі ми тут винуваті... А нащот Колодуба - то він чоловік совецький.. - Брешеш Хлипавко, - докірливо каже Наталка, тугіше дивиться в рудобороде обличчя й від того їй змовника коло лівого кутика губів глибшав, гострішає. - А хіба не ти з Колодубом восени, вночі під Жовтневі свята викрали віз жита? Он Лукеря Стрибунова йшла з гулянки пізно, бачила, то ви й пригрозили їй, щоб мовчала.
Так? - Обернула обличчя до аудитори. - Лукере, чи так було? Підвелася з лави дівчина, соромливо очі долу опустила: - Колодуб сказав мені - мовчи, бо на трудодні й хунта не дам... А тепер ось я й кажу.
Політвідділ у нас є, то й не страшно Колодуба... Тримтливі брови полізли Куртносові на чоло, а трикутник шраму сховався в зморшках.
Він осміхнувся до Лукері: - Боялася- кажеж?- Атож... Бо його сила — то його й воля... Наталка випустила рукав Хлипавки: - Злодюга!- й важко віддихнувши сіла на лаву, задумалася схилившись.
Хлипавка й Колодуб позгиналися, крадькома подалися до дверей і зникли.
Випроводжала їх глибока мовчанка й десятки гнівних поглядів. Не виправдав колгосп ваш ім’я, що він його носить кинув крізь тишу Курнос, і знову як і спершу допитливо задивився в многооке, спохмуріле обличчя аудиторії.  — Чи так я кажу? Наталка звела очі до гори: перед нею на стіні портрет: Ленін.
Примруживши ліве око він так докірливо, але з тим і тепло, тепло дивиться в зал.
Згадалося : ще дівкою була вона тоді. В Колодуба, що середняком на селі вважався — наймитувала.
Холодна й сніжна того року зима випала. Ну, така ж холодна... Ранок стоїть над Журавкою тихий, синій аж іскриться.
Наталка вийшла з двору до колодязя, на вигон, воду носити, худобу напоїти мусила.
Мороз — аж скалки світлячками в повітрі помигують. Бовдурі хат вже сизими димками беруться.
І раптом над засніженим селом попливло: дзінь, дзілінь, дзінь, дзілінь... бев! бев!.. Застигло, мов у землю вросла - стояла над відрами повними води Наталка, вся тривогою дзвонів і печаллю пойнята.
Сама себе питалася: - щоб то трапилося? Чому так тривожно дзвони гудуть? Нараз бачить: Лукеря, дівчинка, ще тоді — школярка, дочка сусіди Колодубового - Стибуна Остапа, із шанькою через плече книжками вовною, біжить од школи: -Лукерко, не знаєш чого то дзвонять? - Ой тьотю, - й у дівчинки на очі набігли чисті, як її дитяча туга сльози. — Прийшла звістка тьотю... Ленін помер... - і витирає дівчинка рукавом свитки ясні, сумом повиті оченята.
Защеміло серце Наталці, заболіло, ніби хто вхопив його в жменю й тисне.
Відра забувши біля колодязя, кинулась до хати. На порозі Колодуба зустріла: - Чого біжиш, мов оглашена? - буркнув той і вхопив за полу свитини, міцно тримає. — Де вода? Мо відра в колодязь повпускала?- Ой дядечку, лихо! - важко дихаючи мовила.
Горе нам... Стривожився Колодуб, випустив полу з руки. В очах переляк. - Що? Кажи бо, ну? Звістка прийшла... — Передихнула... — Чуєте як дзвонять...Звістка прийшла... Ленін помер... Учувши те Колодуб умить випрямився, ніби на цілу голову виріс, задивився грізним й тугим поглядом в засмучене обличчя Наталки і раптом штовхнув її кулаком в бік:- Дурна! Ич ледацюга! Вмер Ленін- то вона й про воду забула.
А ну, біжи мені по воду! - Вхопив знову за полу й витяг Наталку з сіней, штовхнув у спину. - Біжи мені ледацюго! Потім увечері в оцьому ж таки шкільному залі були збори селян.
Люди сиділи й стояли, товпилися як і тепер сумні і мовчазні. Хтось питався в дзвонаря чого той дзвонив, адже Ленін учив не вірити попам, монахам, бо й вони як і пани, капіталісти, глитаї обкрадують і обдурюють народ.
І старий, . сивий, як паморозь у зимку на деревах, дзвонар, змахуючи сльозу, що раптом набігла йому на зчервонілі, глибоко запалі очі, відповів: - Не знаю, як він, там той... А вмер, знаю чоловік великий, святий чоловік, братці, вмер... Попа ми вигнали ще торік, а дзвін збори скликати залишився... То почув ото я од школярів про смерть Ленінову і, так скажу вам, так потягло мене на дзвіницю, сили втриматися не вистачило.
І я поліз, задзвонив... Судіть мене, товариші братці, як хочете, як що я тим дзвоном осквернив пам'ять про такого великого нашого визволителя, пам’ять про такого святого чоловіка... Тоді вдруге, як і вранці, Наталка відчула приплив сліз до очей і невимовну тушу, невимовну скорботу, що лягла їй на серце.
Губи тримтіли, на плач кривилися, а з грудей ліз крик болю тяжкого. Зуби зціпивши, щоб не розридатись, протислась Наталка в натовп і там застигло стала, схилившись якійсь дівчині на плече.
З очей горохом сльози котилися, а в уяві: сніг, пороша. І йдуть тим снігом бредучи найкращі соратники того великого чоловіка- Сталін, Молотов, Калінін, Фрунзе, Ворошилов, несуть на плечах домовину... Ідуть полями крізь хурделицю, крізь завирюху, а слідом людей, людей... Свистить хурделиця, мов тужить, мов ридає... Із тих сумних зборів вибігла Наталка пізно вночі.
Ішла до Колодуба ледве ноги тягнучи. І знову в уяві та ж картина: сніг, пороша, хурделиця, а крізь неї люди й люди йдуть за домовиною, що одпливає геть за село, в степову далечінь січневої ночі поринає... - Ще раз повторюю: не виправдав колгосп ваш ім’я Леніна.
Адже то факт: коні у вас - ребра торохтять, весна вже на носі, не сьогодні-завтра в поле треба їхати сіять, а реманент невідремонтований.
Робили ви минулого літа погано: по кіло на трудодень припало. Волю злодіям, глитаям, неробам дали- розікрадено у вас хліб... Адже так? - А так, так, товаришу Курнос, - притакує Наталка. - Правди не втаїш, вона — як шило те з мішка вилазить... - додає голос із кутка.
Зал по тому гуде: - Правильно... - Так, так... - То ж слухайте, товариші; порішили ми в політвідділі: зняти з вашого колгоспу ім’я Леніна... Закам'янів зал.
Тиша. Невимовна тиша. Здається, що люди й не дишуть, здається, що їм одібрало мову.
Минають хвилина, друга, п’ята: а в залі панує напружена мовчанка. В глибині аудиторії горять, пломеніють вогнем десятки очей, десятки облич кривляться, ніби власникам їх болюче, боляче.
Наталка, що досі сиділа, мов приголомшена, - раптом звелася з лани, руки тримтячі до Курноса простягла: - То як же це... що це ви - робите, товаришу політвіддіп? Ім’я... наше... - Треба вам, товариші, господарство колгоспу налагодити. - мовляє Курною, дивлячись на Наталку. - Перебудуватися вам, товариші, треба.
Ото ж, давайте назвемо ми ваш колгосп: «Перебудова». Наталчині руки тримтять, і голос схвильований: - На ввесь світ зганьбили -ми себе... Як же це... що тепер... скажіть, товаришу Курнос... - Скажу... Ні! Спитаю: чи личить колгоспові такому от носити велике ім’я Леніна — сама подумай, товаришко Любар.
Личить хіба? - питається начполіт і тугим, допитливим поглядом впивається в аудиторію. - Як ви, товариші? Що скажете ви? Залом котиться тяжкий віддих багатьох грудей.
Десятки очей ховаються од допитливого погляду Курноса. Наталка там же, тримтячим голосом одповідає: - Важко... ой, як важко примиритися з тим, що ви кажете... По тому голосували, як один: назватися «Перебудовою». Наталка відчувала: рука їй права обважніла, ледве піднеслася догори, а в голові шум, гама, крики.
Мов крізь сон чула, як говорив Курнос: вигнать з правління Колодуба, а на його місце її, Наталку Любар, поставити.
А другого ранку, ще й не розвиднилося, а вона замислена й трошки зажурена вже прибігла до Стибунів під хату, у вікно стукає.
Одчинила їй мати Лукерина, здивовано плечима знизала, щось спитати хотіла, та Наталка її попередила: - Лукеря вже прокинулась? - Ще вдосвіта.
Пряде. Прожогом у хату кинулася. При лампі, на лавкі дівка сидить. Свистить колесо прядки, вилка хурчить: хррруумм... хрууу-умм... Лукере, -що ж, ходім... Дівка не знає, куди кличе її Наталка, але підводиться з лави похапцем — одягтися. - Куди ж ми підемо, товаришко Любар... В очах Наталчиних загускло здивовання.
Перший бо раз Лукеря товаришкою Наталку назвала. - Ходім, є діло... І от вулицею Журавки, крізь синь березневого досвіту йдуть дві жіночі постаті, гомонять, а незабаром опиняються аж на господарському дворищі колгоспу.
Зразу ж кинулися в - підкати. Там борони купами, одна на одну поскладувані лежать, порозхитувані, без зубків.
Плуги стоять - той без лемеша, той без п’ятки, на четвітах ручок нема.
Сівалки оглядали - в деяких по сошнику, а то й -по два нестача, вісі позаїржавлювали, правила поодламувані.
Драпаки й культиватори в такому ж стані. - От бачиш, робиться тут що, - каже Наталка. - А ковалі наші байдикують, а правління їм і слова про ремонт... По цьому Наталка й Лукеря пішли на кути, по селу.
Заходили в кожну хату, розмовляли, сперечатися, переконували, соромили. - Оце ще... нові активістки на нашу голову об'явилися, випроводжали їх інде з хат. - Жисті тихої не дають... - Е-е-е... ті такі обидві.
Особливо Любар... І в кого вона вдалася гака непосидяща та в'їдлива... - А то що ж: -на печах, по лежанках, -мов котам тим вилежуватися? Хочете до згубу колгосп призвести? Чи як, га? - І то правда.
Мо хоть жінка на путь правильну наставить колгосп, коли у вас, чоловіків, кебети нестача.
Гомоніли хати, запіччя. Вулицями до управи колгоспу йшли люди. - На стайнях ожило.
Біля комор із посівним зерном на широких розісланих поверх кульової соломи брезентах, поставали млинки, віялки й триєр, загуркотіли, зерно чистили.
Коло кузні вовтузилися ковалі, а підводи возили туди драпаки, плуги, борони.
Гурти колгоспників самотужки відкочували туди й сівалки. Дзенькали об ковадла молотки.
Гомін стоголосий здіймався на господарському подвір’ї колгоспу. Вешталися за ділом поспішаючи люди.
Журавка загула. - От вам і Любар: хазяйка! – І Лукеря в пристяжну їй саме до пари... - Управляйтесь, управляйтеся бо, — погукувала Наталка, спиняючись то біля комор, де чистили зерно, то коло кузні, де ладнали реманет. — Чуєте, весна от от... пахтить так тепло, чуєте? Раз ми «Перебудова», то вже давайте перебудовуватися... Сором, який сором.
Ім’я Леніна зганьбили -ми. Сором який.... На мить все довкола змовкло й ковалі, похнюпивши голови, ставали задумані, їх опанувала напруга, задума хилила їм голови до землі. — Важко товариші... Самі винуваті... То давайте ж, заробимо те ім’я, яким ми назвалися тоді, як у колектив пішли... Робіть.- і Наталка йшла далі порядкувати.
Минали дні за днями й гомін над Журавкою повнішав. Трудом завзятим виповнювалася весна.
Про Колодуба та Хлипавку й пам’ять стиралася в колгоспників: їх віддали до суду й покарали як ворогів народу трудящого.
А як закінчували сівбу, в поле до перебудовців завітав і товариш Курнос.
Зустрівся край дороги з Наталкою, що за стернового коло сівалки працювала. - Добрий день... - І вам того ж, — сказала гордо, на повен голос. - Сіємо... Сьогодня сівбу закінчуємо! - мовила осміхнувшись.
От... Попрощався Курнос з Наталкою, сів у одноконну бричку й поїхав далі в колгоспні поля.
А сівалка обернувшись подалася швидко в гони, лишаючи по собі смужастий слід сошників.
Потім ішов травень й лани «Перебудови» відчували ходу - Наталчиних ніг, чули її твердий і рішучий голос: - Поганяйте! поганяйте, товариші! оранку на пар до жнив закінчити, мусимо от що! Бачили Наталку й жнива й молоча і знову осіння сівба.
Метлялась вона і коло жниварок, сідаючи то на ту, то на ту лобогрійку й показуючи жниварям як то треба скидати снопи, як кіньми треба правити.
Біля - молотарок сама часто ставала на барабани і, проривався гонгом крізь гуд і пилюгу її голос: - Везіть! скоріше підвозьте снопи! Давайте, давайте! Колгоспники, колгоспниці підморгували одне одному, - киваючи головами на Наталку, кажучи: - От же голова в нас- порядкує! всюди встигає... добре порядкує! Не рівня Колодубові.
Тут же валкувала валку підвод-безтарок Лукеря, показувала возіям, як зерно сипати у вози, а сама пломби клала на замки.
Потім та валка одходила в степ у напрямі станційного елеватора, що аж ген бовваніє на обрії, сріблиною цинку виблискує в променях серпневого сонця. - Та й помічницю ж бойову виховала собі Наталка, - показуючи на Лукерю додавали інші. - Водить валку на державну зсипку - ну як вам, справжній дядько... Сіяти озимину йду в «Перебудову», колона тракторів, споряджена Курносом прийшла.
Вивела Наталка її на озимий клин колгоспу, вивела й свої три бригади сівачів.
Пішли за кіньми й тракторами культиватори, борони зубні й дискові а по тому й сівалки.
Пів декади ніхто з сівачів і в село не потикався: всі на сівбі були, і вдень і вночі працювали.
А як закінчили — Наталка до кермового тракторної бригади вдалася:  — От у нас ще оранка на зяб, то мо вже за одним заходом і той... Я двадцять кінних плугів пускаю, десять коровами запряжених та ваших п'ять, тракторних, значить.
Давайте вже за одним заходом і на зиб виоремо. Погодився кермовий і того ж ранку загнав колоду на зябове стернище, од дороги.
А від межі сусіднього колгоспу пішли кінні плуги, краяли боронами лад.
На середину вийшла бригада орачів - дівчат та молодиць коровами орати.
Перегукнулося осіннє поле голосами й стрекотом моторів, муканням корів і іржанням коней, тих коней, що повесні їм крізь шкіру аж ребра сваталися, а тепер повніючих тілом і м’язами.
Ходила Наталка ланом, а на вустах їй усмішка тепла й повна, як життя - усмішка! Інколи вона підходила до Лукері, що за бригадира коло кінних плугів працює, казала сповненим радістю голосом. - Осінь радісна випала нам, Лукере.
Обмолотилися, на зсипку, що з нас треба було - одвезли. Обсіялися...- І все те за вашим, товаришко Любар, проводом.
А поглянеш: і люди не ті вже в нас, і мов світ одмінився. Поглянеш: усе довкола радіє, сміється Усе: і сонце й лани, і земля й люди, і коні ось, і небо.
Все, все... - І ми, Лукере, одмінилися. Не ті, не засмучені, важко дихаючі — колись.
Тепер не ті. Повним повне радості життя нам випадає. В полях спинився вітровий і гомінкий вересень.
Тоді в Наталки народилась думка: день врожаю колгоспного одсвяткувати.
На свято Курноса покликати. Так подумала Наталка й пішла до Лукері. - На пораду оце прийшла. - Щось мабуть придумали? - Ні. Обробилися ми, то таке, що й одсвяткувати ту роботу треба б. Вже контора наша підщитала - по шість кіло зерна на трудодень у нас припадає й по п’ять карбованців грішми, що за городину й садовину ми виручили... – По шість кіло?!І - Ато ж. - Де ж той хліб дівати? - Та в мене ж триста двадцять трудоднів! Батько й мати старі мої - п’ятсот трудоднів мають.
Де ж той хліб дівати? Радість Наталці груди виповняє. Вона посміхається: - Місце знайдемо.
Тепер мова не про це. От нам день врожаю одсвяткувати треба б, щоб і товариш Курнос був, щоб політвідділ емтееси в повному складі приїхав до нас.
Як ти на це? Лукеря вхопилася за праву Наталчину руку: - Товаришко Любар чи мене ж про таке питати? Чи в мене про це поради просили... товаришко Любар...- Виходить - згода! То завтра на правлінні й поговоримо... І вона на мить замріялася.
В уяві весна пройшла повстала й серце тьохнуло, на очі смуток зліг. Розвела руками, на Лукерю глянула.- Що вам, товаришко Любар? — питається та. - Згадала ганьбу, що каменем на колгосп наш лягла.
Ім’я, яке ім’я несправдали ми... І Лукері на мить смуток очі повіяв: задумалася.
А дня другого, як тільки розвиднилося, дорогою, що йде в «Перебудови» в МТС, верхи, на коні буланім, вершник мчав.
Йому на зустріч ішов колючий степовий вітер і осіння мряка. Обабіч дороги лежали, руном зеленим озимих укриті лани.
Бори й ліски над Полом стояли задумані, горіли на верхах позолотою. То осінь пофарбувала їх. Коло будинку директорату МТС, де містіться й політвідділ, вершник спинився, зіскочив з коня, прив’язав до конов’язі буланого і юркнув у двері. - Товаришка Любар, - підводячись із за столу й простягаючи їй на зустріч правицю, захоплено мовить Курнос. - А я дивлюся у вікно, думаю хто б то воно такої ранньої пори.
Сідайте, прошу,- підсуває до столу стільця. — Знаю, ще того п'ятиденника дістав од вас зведення.
Знаю: ви план хлібоздачі виконали, натуроплату нам привезли, посівматеріал уфондували - знаю.
А пригадайте, як у вас йшли весною справи? Наталка дивиться гордим поглядом на Курноса, посміхається; - І от я тепер делегатом од усього колгоспу до вас, - каже вона, хитрувато мружить свої, повні проникливістю, очі.
Курнос трошки насторожується, одверто дивиться в обличчя Наталки: - Делегатом... Так.
У якій же справі? - На свято врожаю вас просимо. Позавтра свято й ділитимемо наслідки господарювання на трудодні.
Адже наша праця... наслідки її то ваша й наша праця. Прошу од ім’я всіх колгоспників - приїдьте. - Добре.
Дякую. Приїду. - Але ж: обов’язково! Наталка дивиться на Курноса і раптом на лице її, усміхнене хмаркою, набігав смуток.
Вона мовчить. І Курнос мовчить. Утворюється напружена тиша. Про що вони обоє думають? Мо згадують минулі важкі дні боротьби на ланах, а може думками сягають крізь ті дні, в прийдешнє, світле завтра соціалістичної будучини людства, де життя квітнутиме буйно й радісно, де смуток, як категорії нервової й фізичної перевтоми людини одімре назавжди, а пануватиме над життям тільки творча радість. - Товаришу Курнос, - ронить тихо Наталка. - Ще одна справа до вас... - Прошу, яка?- Поверніть нам ім’я Леніна... Начполіт ворухнувся на стільці, шрам над правою бровою, як і тоді на зборах, став йому гострим трикутником.
Очима допитливими до обличчя Наталчиного припав. Довго дивиться, не зводячи погляду.
А Наталка дивилася на нього, твердо одверто, ждала відповіді. - Ім’я Леніна... - повторив Курнос.
І підвівся з-за столу, каже: - Поміркуємо. До свята врожаю вирішимо. Приїдемо на свято й там уже... Радістю запалюються очі Наталчині і, вона схоплюється з стільця, осміхнена, руку простягла начполітові: - Приїздіть же обов’язково.. Обов’язково приїздіть, товаришу Курнос.
Усім складом політвідділу... Хай і трактористи, що сіяли в нас, орали... хай і вони приїздять.
Обов’язково... - Так, обов’язково!- й Курнос міцно тисне Наталчину праву руку, тепло й щиро посміхається. - Приїдемо! 
