...І МРІЯ ТАКИ ЗДІЙСНИТЬСЯ
Дехто так і проектував назвати майбутню споруду - житлокооп «Мрія». - «Соціалістична мрія»,- додав хтось.
Але це одноголосно відкинули. Ніяка це не мрія. Вона вже сьогодні майже дійсність, а за рік-два стане і справжньою стопроцентною прекрасною дійсністю.
І житлокоопбуд назвали урочисто «П'ятирічка за три роки» або «5 за З». Новому житлобудкоопові дали землю під забудівлю не десь, а на проспекті Леніна, майбутній важливішій і красивішій столичній магістралі за два кроки від майдану Дзержинського.
Дивився головний фасад майбутніх будівель на південь. І непередбачені були в проектовних завдання, не тільки самі житлокорпуси, але цілий побутовий корпус, де буйно мали розквітінути паростки колективізованого життя.
Все ( було в цьому корпусі – дитячий садок і велика перукарня, дитячі ясла на 120 душ і зал для зборів, їдальня і велике приміщення домоуправи, радіовузол і ремонтні майстерні для негайного виправлення усяких дрібних поламів, спеціальний гараж для велосипедів, (мотоциклів і сушарки для білизни. ...А недавно в одному з бараків для будівельних робітників «5 за 3» зібралися незвичайні збори.
Тут були не тільки учасники першого установчого засідання і пожильці перших збудованих вже корпусів, не тільки будівельники, але і міські архітектори і планувальники, і газетярі, і фотографи, і представники держконтролю, і облжитлокоопспілки, і міськради, і навіть нарком комунального господарства тов.
В. Поляков. Та , промовці говорили про не зовсім урочисті речі. Бо всі говорили про якість будівництва.
Погану якість: неприпустиму якість. Злочинну і навіть шкідницьку якість.
Словом такі дрібнички, як відсутність проєкту і робочих рисунків, жахливий фасад з убиральнями і кухнями на вулицю, з кімнатами в двір, повну, відсутність побутових установ, бо ввесь мрійний побутовий корпус невідомо з чийого розпорядження... зник, і на тому місці стоять звичайні квартири, про безладно криві лінії фронтів - про все це і тому подібне мало навіть вгадували.
Бо що значить воно порівняно до летючого даху? Ні, це не «опечатка». Летючий дах справді існує на корпусі № 5 цього житлобудкоопу.
І торік від знявся з свого тимчасового пришибу, щоб полетіти в невідомі мандри: та і як йому не знятися, коли прив'язаний.
Майже водночас із цими зборами відбувався у Харкові пленум Оргбюра спілки радянських архітекторів України.
Багатьма прекрасними і навіть епохальними спорудами - творами радянських архітекторів пишається УСРР і зокрема Харків.
Та на цьому тлі що більш разючими похмурими потворами стоять отакі зруйновані мрії.
Мрії. Здійснимі мрії. Який же тяжкий злочин лягає на тих, хто споганив ці радісні поривання до соціалістичного майбутнього?! На пленумі шукали причин і причинців.
І одну з перших називали формалізм - старано приховану під захисними «науковими» забарвленнями класововорожу теорію.
Формалізм виявлявся не тільки в тому, що на житло, на громадську чи промислову споруду нашої радянської доби надягали невластиву їй, чужу, запозичену з минулих соціальних взаємин форму.
Ні, найогидніше формалізм виявився в твердженні, що нашій добі відповідає форма якихось сіропохмурих коробок, без жодного виступу, без жодної прикраси, без найменшої спроби використати гру світло-тіні і мінливість сонячних променів.
Та формалістична отрута мала ще і іншу, так мовити, бюрократичну відміну.
Архітекторові замовляли проєкт будівлі. Не побувавши на місці, не оглянувши його в натурі, він брав цифрові завдання, що до кубатури і довжини фасадної лінії, додавав до неї стандартні норми, круто замішував усе і рисував проєкт.
До проєкту неодмінно додавалася картинка. На ній був фасад майбутньої будівлі розмальований всіма можливими фарбами.
Перед будівлею на картинці зростали нечувані з допотопних часів гіллясті папороті, над будівлею ширяли у височині аероплани, а на блискучому, як шліфоване шкло, брукові котилися «Бюіки». «Каділлякі», «Лінкольни» і інші чуда авто-техніки.
Це нічого, що картинка фасаду не відповідала основному проєктові, а все разом не відповідало рельєфу місцевості, що такі папороті тепер не ростуть, а без аеропланів і «Каділляків» фасад обертається на тоскну решітку з вікон, дверей і простінків.
Яке це мало значення для архітектора, коли знаходилися люди, що наївно вірили картинці і коли усі архітекторові обов’язки кінчалися на тім, щоб телющити замовцеві отакий «проєкт» і щонайшвидше дістати за нього гроші. - Ні, шановні товариші архітектори, - говорив і на пленумі і на зборах потерпілих пожильців Нарком Комунального господарства т. Поляков, - далі ми не дозволимо вам цього.
Від створення проєкту до моменту здачі готового будинку - ви за нього відповідаєте.
Ідіть на місце будівництва, лізте на риштовання, доглядайте, сваріться за кожну неправильно вкладену цеглину. - Бо нам потрібні радянські архітектори, а не чиновники, не автомати для виробництва безвідповідальних, а інколи й свідомо по шкідницькому виготовлених картинок. — І першим вашим ділом на новому шляху, першим вашим обов’язком є виправити те, що споганено на будівництві «5 за 2». 
