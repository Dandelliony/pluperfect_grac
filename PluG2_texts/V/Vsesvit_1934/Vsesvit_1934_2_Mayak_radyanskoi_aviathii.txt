МАЯК РАДЯНСЬКОЇ АВІАЦІЇ
Тільки на рік з чимось він молодший за Жовтневу революцію, цей науково дослідницький інститут, один з найяскравіших маяків радянської науки.
Гарячі подихи революції наснажили великим завзяттям ту купку молодих ентузіастів, що оточила була «дедушку русской авиации» проф.
Миколу Єгоровича Жуковського п'ятнадцять років тому в голодну і холодну пору.
Буквально на порожньому місці в злиденних сараях творилися перші авіоконструкції, переживалися перші поразки і сліпучим сяйвом радощів освітлювалися перші успіхи.
Уся матеріальна і постачальницька база перших часів нового інституту містилася на звалищах авіаційного брухту.
Там, на кладовищах угроблених чи „до ручки доїжджених літаків збирали перші цагісти матеріал для здійснення своїх сміливих проектів.
Тепер це світового значення інституція. Тепер міністр авіації Франції — найпередовішої в справі авіації країни П'єр Кот записує в книзі відвідувачів ЦАГІ. „Мої колеги, діячі французької авіації, і я гаряче вітаємо наших колег, діячів радянської авіації.
Їх значення подиву - гідні. Те, чого вони досягли, є просто чудо“... І справді, хіба не чудо, що тільки 1921 року створений був перший малесенький напівметалевий спробний літак АНТ-1 він висить тепер під стелею однієї з зал ЦАГІ, як теплий спогад і як критерій для порівнянь, а сьогодні гуде в небі п'ятьма моторами летючий вагон АНТ-14. А між ними ж були ще і АНТ-2 і АНТ-3 той самий, що 1925 - 1927 року вилетів в міжнародні перельоти і успішно пройшов відстань з Москви до Токіо.
І АНТ-4 той самий, що під назвою „Страна Советов" перелетів з Москви до Нью-Йорка, і АН -9, той самий, що під ім'ям „Крилья Советов» побував майже в усіх європейських столицях і тепер цілою серією літає на ріжних авіолініях Союзу.
А перших весняних днів злетів в повітря нова дитина - велетень ЦАГІ, блискучий і небувалий АНТ-20 „Максим Горький». Та крім авіаційних досягнень, з ЦАГІ є ще цілий -ряд найважливіших робіт, що ними він дуже і дуже прислужився радянський техніці.
Досить згадати, що точну модель Дніпрельстану випробувано з гідродинамічного боку саме в ЦАГІ, що тут створено перші радянські автожири, що тепер ЦАГІ близький вже до розв’язання цілого ряду проблем, які грунтовно змінять самі принципи і погляди на авіацію.
ЦАГІ- 15 років. Створити таке науково-технічне чудо за такий, невеликий строк могла тільки на нових матеріальних і принципових засадах заснована радянська наукова думка.
