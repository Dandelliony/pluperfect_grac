ПРОМОВА З ТРУНИ
Було це чи ні, я не знаю, та й знати не хочу. Бо не можу перевірити. Відповідальність на оповідачеві, а я не оповідач — я переказчик.
Умер в Берліні якийсь Август Пешель, чоловік, дуже відомий в колі його службовців і знайомих і найпочесніший постійний відвідувач пивної „Пшор" на Фрідріхштрасе. Він був директором невеличкої мебльової фабрики, за 60 років життя нажив круглий капіталець, кругле черевце і круглу виразку в шлункові. Славився він серед знайомих за добродушного старого парубка і дуже доброго чоловіка. Щодня по дорозі до контори, з контори до пивної, а з пивної додому він подавав постійно тим же обраним ним старцям по 5-пфеніговій монеті.
Він умер, як умирають усі люди: несподівано. Як би людина довго не була хвора, вмирає вона для знайомих завжди несподівано. Принаймні його друзі, довідавшись про його смерть, говорили: „Ах, цей бідолаха Пешель, жив, жив та й помер".
Робітники на його мебльовій фабриці, що трохи інакше ставилися до веселого нежонатого чоловіка, інакше відгукнулися і на його смерть: „Здох, нарешті, старий скупердяга. Хто ж то тепер на платі за кожне крісло".
Коли роспечатали духівницю Пешелеву, виявилося, що він лишив своє добро зовсім не на благодійні цілі, як чомусь чекали його друзі, а на... похорон. Всі його маєткові справи він заздалегідь підготував так, щоб негайно після смерти можна було реалізувати все в готівці.
Душоприказники, виконуючи волю небіжчика, скликили на похорон усіх, кого лише можна було притягти проповіддю найпопулярнішого і дорогого проповідника, концертом кращої і найдорожчої симфонічної оркестри, найдорожчого органіста і т. д. Крематоріум у день похорон був справді повний. В урочистій залі вогневої усипальні зібрався натовп людей, що знали і не знали покійного фабриканта. Величезні пальми схиляли темно-зелені лопаті своїх крон над байдужим натовпом, тропічні квіти пахтіли, заглушаючи запах пудри і модних пахощів, орган потрясав стіни урочистими гімнами, скрипки ридали, знаменитий тенор солодко заграв на найвищих нотах, проповідник перевищив самого себе. Одне слово, небіжчик дістав за всі свої гроші, все, чого він побажав у своїй духівниці. Згідно з його посмертним бажанням, він лежав у відчиненій труні, одягнений в чорний сюртук, зі сніжно білою манішкою, в білій краватці, з підкрученими вусами, старано поголений і трохи підрум'янений.
...І раптом...
Раптом один з душоприказників підніс руку і замовкли скрипки і завмер глибокий голос органу, і урвавсь на найвищій йоті солодкий голос знаменитого тенора... Труна тихо рушила рейками в челюсти вогнедишної печи, але за другим знаком душоприказника, зупинилася коло самих дверцят... З труни, з уст покійника — чи покійника? — залунав його хрипкуватий добродушний басок, знайомий стільком з присутніх.
Дякую вам, друзі мої...
Натовп здрігнув... здавалося, зараз виникне паніка, натовп кинеться до дверей... Але голос лунав так благодушно іронічно, що страх улягся відразу, запанувало лише мертве мовчання. І серед нього Август Пешель промовляв з своєї труни.
Дякую вам, друзі мої, і будь ласка не бійтеся. Я вмер, я цілком і остаточно вмер, і зараз обернуся в жменьку дуже чистого і цілком гігієнічного попелу. Особливо втішно для мене, що моя кругла виразка буде таким чином остаточно ліквідована. Мій друг лікар Буш, що, сподіваюсь, є присутнім тут, таким чином, побачить закінчення свого блискучого лікування. Але я раджу кому небудь зараз вийти і подивитися на димар крематоріуму, поки я обертатимуся на білий і чистий попіл. З димаря бухає чорний дим. Я не раз спостерігав такий дим, коли виражав деяких з померлих наших спільних друзів, наприклад, директора Мюльгаймера. Пригадуєте, яку жалісну промову я сказав на його похороні, як я вихваляв його заслути перед батьківщиною, його любов до його родини, його доброту до його робітників і службовців, а потім я пішов подивився на чорний і смердючий дим, що бухав з димаря і ясно бачив в ньому всі ті мерзотні і ганебні вчинки, що їх проробив за своє життя небіжчик, і що їх ми всі знали. Але в нього було чотири міліони, а тому...
З труни гудів басок Августа Пешеля, урвавшись лише на кілька секунд, коли душоприказник переміняв пластинку і знову завів грамофон.
Промовець продовжував: На прощання я хочу сказати кожному з вас, друзі мої кілька слів. Дорогий Лютке, мій старий компаньйоне. Ти, каналія, певно зараз роспинався, говорячи про нашу дружбу. А ти забув, мерзотнику, як ти в 1914 році обшахраїв мене, взявши постачання ліжок для військових шпиталів на своє ім'я. Я тебе втішу. Ти може не знаєш, що я підкупив нашого спільного друга Вайсмана, а ти спізнився зі здачою підряду і наполовину розорився на неустойці завдяки мені. Тепер дізнайся про це і прощай навіки. Висловлюю і вам мою щиру подяку, поважна фрау Мюльгенс. Ви пятнадцять років обманювали зі мною вашого лопоухого чоловіка і потихеньку тягли в мене грошенята. Ви уявляли, що ви розумніші за вашого ідіота. Можу довести до вашого в дому, що він ані трохи не дурніший за вас. Всі ці 15 років він щомісяця десятого числа — він дуже акуратна людина — позичав у мене 100 марок, 100 добрих золотих передвоєнних марок, пізніше він позичав їх у доларах за курсом. За моїми точними відомостями перші п'ять років він того самого дня віддавав ці сто марок маленькій Лізбетті Шван, вашій небозі.
Дальші десять років він оддавав ці гроші ріжним іншим Лізбеттам. Бажаю вам здоров'я. Кланяйтеся вашому чоловікові...
В залі почався рух. Юрба потроху наблизилася до труни. Дальні лави тіснили передні. Промовець мав безперечний успіх. Правда, підчас останньої тиради почулася стримана, але дуже швидка й енергійна балачка між подружжям, що потім швидко пройшли до виходу.
Як-що наш спільний друг лікар Буш не залікував тебе ще раніше від мене і ти є присутнім на моєму похороні, старий приятелю Макс, я тобі теж скажу слівце на пам'ять. А в тім, коли ти живий, ти напепне є тут, бо я хотів цього обов'язково і тому призначив тебе моїм першим душоприказником. Нарешті, я маю можливість висловити тобі все, що я про тебе знаю. І висловити, так би мовити, без усякого сорому й сумління. Тепер я тебе не боюся. Ти — великий патріот і естет, лихвар і...
Перший душоприказник, відомий власник банкирської контори „Макс Біндер і К-о“, блідий, з перекошеним обличчям, зма: - нув рукою...
Дверки печи відчинилися і труна попливла і сховалася за дверками. Серед галасу, що виявився, донеслися останні слова Артура Пешеля, круглого чоловічка, з круглим майном і круглим черевцем.
..продав свою дружину...
