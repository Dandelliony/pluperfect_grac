ПРОЦЕС КОЧЕТОВОЇ
---
Вважаючи, що в смерти її. дитини винна лікарка Естерман, Кочетива не звертається зі скаргою до органів охорони здоров'я, а вирішує на ній помститися самочинно. І ось через місяць після смерти дитини Кочетова приходить на кватирю лікарки Естерман та вбиває її пострілом з револьвера, після чого спокійно віддає себе заарештувати.
Отже поведінка Кочетової та обставини вбивства показують, що зробила вона цей крок зовсім свідомо, обдумано. Це велик, вину кидає на неї, тим більше, що вона, як робітниця складачка, належить до свідомої частини робітників, і повинна була б розуміти які наслідки та яке громадське значіння матиме її вчинок.
А громадське значіння його чимале. Серед широких кол населення, особливо в низах, помічається ще й досі певне недовір'я до лікарів. Подекуди трапляються навіть випадки ворожого відношення, що дуже утруднюють і без того важку працю лікарів. Після вбивства Естерман число таких випадків вбільшилося і почали спостерігатися навіть хуліганькі вихватки з боку хорих та погрози вбивством.
Вчинок Кочетової дуже підірвав авторитет радянської медицини в очах широких мас. Тим то процес був не тільки судом над Кочетовою, але й судом над лікаркою Естерман та над усією радянською медициною.
Отже не дивно, що обширна заля клубу „Металіст" була в дні процесу вщерть наповнена робітниками та інтелігенцією, головним чином лікарської професії. Навіть вулиця поблизу клубу була зранку до ночі запруджена народом.
Провадили процес кращі сили радянської юстиції. Особливу увагу звернено на експертизу, що складалася з найкомпетентніших представників медицини. На її обов'язкові було—щ раз провірити всі обвинувачення, що їх висунула своїм вчинком не тільки лікарці Естерман, але й усій радянській медицині загалом.
В першу чергу довелося встановити кваліфікацію вбитої лікарки. Виявилося, що в лікуваню дитячих хвороб вона мав 9 років стажу, до своїх обов'язків ставилася дуже уважно і в 9-ій робітничій поліклініці, де вона останнім часом працювала, нею були вельми задоволені.
Було ще раз грунтовно вивчено умови хороби вмерлої дитини та методи лікування, що ними користувалася Естерман. В результаті цього встановлено, що засоби лікування лікарки Естерман були зовсім правильні і вона зробила все можливе, щоб врятувати дитину. Отже обвинувачувати її в смерті дитини не було жодних підстав.
Це ще більшу вину кидає на Кочетову,* що замість звернутися до відповідних органів, сама зважилася подикунському помститися на невинній лікарці. Тим то суд, всебічно зваживши обставини та наслідки вчинку Кочетової, визнав її за соціяльно-небезпечний елемент, що мусить бути ізольований від суспільства. Так і сказано в присуді Харківського Окружного суду, що присудив Кочетову на п'ять років позбавлення волі з суворою ізоляцією.
В радянському суспільстві немає місця для тих, хто свої особисті рахунки зводить кулею, направленою на корисного члена суспільства.
