ВОРОГИ
Кінець червня.
Степ жадібно хапав хворими легенями сухий рідкий кисень, щоб не померти від спеки. Повітря дражливо мигкотіло, Петро гнав овець напувати, а рослини вмирали. Безнадійно повисло кукурудзяне бадилля, а невеличка гудина на баштанах безсило розіслала на гарячій ниві лапате листя мов убита пташина зімняті крила. Зажурено стояли соняшники, схиливши голови-жовтяки, мов перед покійником. Тихо.
Переможець — бур'ян, уп'явшись довгим корінням глибоко в землю, випростався й погордо позирав довкола, але жаркий поцілунок сонця і його прив'ялив.
Як у печі... Парить, мов перед дощем…
Семен з Яриною вийшли до свого жита. Їхня ділянка зустріла хозяїнів байдужо-непривітно. Жито-недоросток докором стреміло в сухій землі поміж груддям. Коли-б Семен розумів його мову, він би почув, як мертві сухі колоски гомоніли між собою, обвинувачуючи Семена в своїй передчасній смерті.
А він таки був перед житом винуватий. Його запрохувала артіль „Будучина" до себе — не пішов, жінку люто побив, що тягла чоловіка в артіль, а тепер колоски зігнулись під вагою дорідного зерна в артілі, трактор у житі ховається, а в нього...
Семен повів довкола довгим поглядом. Степ, степ і степ... Там жовтий, там зеленавий... вигоряє. Клаптики помережали поле вздовш і впоперек, на обніжках буйний бур'ян зеленіє. Казав агроном — уникайте обніжків, бо вони ваш урожай ззідять. Іззіли. Ось і в Семена коло обніжка бур'янищ: заглушив жито, а тоді не вірив, посміхався сам собі.
Ярина сіла відпочити
Викопала в землі ямку ножем, поставила туди глечик а водою й загорнула, Важко дихала, спітніла, бо ходила на днях.
Це коли б в артілі... дома б сиділа, — промовила стиха сама собі, але Семен почув, зупинив погляд на великому животі її, не сказав нічого...
Набив косу, приладнав грабки, похапцем перехрестився, наче йому соромно було класти хреста, і махнув, косою понад обніжком.
Приємне почуття, що ось він сам собі хазяїн, що працює лише для себе, обгорнуло Семена за першим помахом гострої коси; радість праці розливалася в усьому тілі Семеновому, й він забув, що жито рідке, що колоски маленькі й невдалі, що тут нема над чим і піт лити.
Працював. Дружина важко встала й почала в'язати снопи.
В'язалось погано: коротке жито на перевесла не годилося, рвала бур'ян, що міцно сидів у землі. Доводилося часто нагинатись, а від цього болів живіт, і дитина пручалась. Ярині здавалося тоді, що в неї розривається живіт, вона випростувалась, трималась за граблі, щоб не впасти від болю й утоми.
Робота посувалося мляво й Семен далеко залишив дружину, прокошуючи широку ручку.
Що ближче надходив Семен до кінця гін, то голосніше чувся гомін трактора, перемішаний з торохтінням снопов'язалки. В голові гін був ланок артільний у півсотні десятин самого жита. Спочатку, захоплений радісною думкою, що ось він хазяїн і не має з ким ділитись працею, Семен і не чув трактора, а в міру того, як він стомлювався, зупинявся мантачити косу, ближче підходив до артільного ланку, гомін тракторів чувся голосніше, й його вже не можна було не чути.
Трактор сміявся, перегукувався з снопов'язалкою, а Семенові вчувалося, що вони з нього глузують. Запрохували його в артіль, бо був чесний і трудящий — не схотів... Намантачив косу, енергійно плюнув на долоні й махнув... Покірно лягало мале сухе жито.
А в артілі густе — подумав сам собі й відразу ж розгнівався — Ну й добре! Хай собі й густе. У них трахтур... — сердито подумав у голос і шарпонув косою.
Трактор утих. Це він на тім кінці гін, — догадався Семен і знову розсердився. Він помітив, що мимо свого бажання багато дарує уваги тракторові, й від цього йому робилося неприємно. Чудна злість заворушилася в серці. Пригадав, як Ярина в артіль просилась, а він не послухав, побив...
Тепер вона живим докором в очах стоїть.
Каже — в артілі була б дома... — згадав Яринині слова: — І була б, бо на днях ходить... а тут роби... — і знову розгнівався Семен— уже на дружину, що розумніша за нього стала. Наліг на косу, а вперед наче й не рушиться. Ще наліг... і раптом, наче хто вдарив ножем у тім'я... Перед самим носом весело сміявся трактор.
Аж одсахнувся від несподіванки Семен і вперіщив очі в чарівну машину. На тракторові — Федір, Яринин брат, „паном діло" сидить, а за трактором новенька снопов'язалочка готові снопи викидає... по п'ять... чисто, акуратно.
Побачив Семена Федір, весело махнув йому широким брилем. А Семенові — наче ніж у горло.
Ще й глузує, — подумав злісно, нехотя відповідаючи на пивітанна. Дійшов гони, глянув на артільську ниву — серце кров'ю облилось: як гай жито... А коло нього рівно сотня робочих рук... хлопці, дівчата... майорять брилі, хустки... Семенове вухо пісню впіймало.
Ще й співають! — з ненавистю промовив сам собі. Одвернувся до своєї нивки... далеко працювала Ярина, а її великий живіт випинався так, що його Семен добре бачив.
Це б в артілі я була дома, — прогуло в ушах. і знову злість ускочила в серце. Взяв косу... ні... тягне його на артільський ланок, непереможньо тягне. Глянув: далеко працюють, трактор на розі стоїть. Тихо, трішки зігнувшись, пішов Семен на артільську ниву. Яка чиста робота! Жодного колосочка на полі! А снопи рівні, мов людськими руками нарочито приладнані, лежали по п'ять, все по п'ять, підперезані мотузяними очкурами. І густо, і великі, і важкі... А в нього? Злісно копирснув ногою снопа, а він хоч би що: ледве поворухнувся — міцний і важкий.
Злість на себе, Ярину й артіль вибухнула з новою силою, а по тілі шершавки, мов хто піском його обсипав. Тремтів і кипів... хотілося плакати від злости й безсилля.
Переміг себе й наче заспокоївся. Почав снопи в'язати, але грабель не було. Треба руками згрібати.
А в них готові-готовісінькі, — подумав і злісно шпурнув набраний але ще не зв'язаний сніп і затоптав його ногами.
Будьте ви прокляті! — скрикнув у повітря невідомо кому, але від того легше не стало.
А трактор уже співав дует із снопов'язалкою по над Семеновими гонами. Швидко схопив Семен косу й утік від цієї докірливої пісні. Зупинився коло дружини злий і захеканий. Зморена, худа, чорні плями на красивому, ще так недавно дівочому обличчі, великий живіт і сумні вицвілі очі... Докір в них собі побичив Семен...
Що це ти! Час не стоїть! — сердито скрикнув.
Нічого не відповіла Ярина, лише в чорних задумливих очах блиснули сльози стомленої покори.
Другого дня вийшли рано. Треба було скінчити десятину...
Трактор уже співав дуета...
Що їм... земля під носом, а нам... поки дочвалаєш, — подумав.
Став до роботи. Була невеличка роса й жито чіплялось до коси, важко відриваючись.
А йому хоч би що! — знову піймав себе на думці Семен, несамохіть прислухаючись до чіткого татакання тракторового. Кортіло Семена подивитись на роботу свого ворога (чому — ворога?), знайти хоч би яку хибу в роботі й тим заспокоїти себе.
Чому ж не піти? Он Тимоха, Петро, Сидір, їхавши в поле зупинялись, підходили до трактора, мацали його, роботу дивились... так просто... а ось він не може піти... Наче вкрав що... А чому б не піти? І чому трактор йому ворог? Чому Семен так зненавидів його?
Он... яка в них нивка рівна, чистенька... Тільки сліди від коліс блищать проти сонця на стерні... а в нього... кожну ручку знати: посередині низько, при землі, а на краях гребні... Колько, босому ступити важко...
Знову трактор! Чому це я все про нього? — сердито викрикнув Семен і наліг на косу. Сердито шарпав, налягав на неї з усієї сили, щоб з'осередити всю увагу на своїй роботі, але робота любить спокій і певність: його коса почала копирсати носом, грабки хапали то багато, то зовсім мало. А в нього рівно, — хтось невідомий нагадав Семенові.
Семен злісно погрозив кулаком у бік артілі.
Час обідати. Семена трусило, мов у лихоманці, Неспокійними очима стежив він за артільцями — чи поїде трактор в економію, чи вполі залишиться. Він уже не володів собою. Знищити ворога... хай не сміється... знищити... І так засіла в голові ця думка, що він і робити перестав. Стежив, мов злодій, виглядав і лякався, що трактор поїде в економію.
Чути гудок з млина: це артільців скликає на обід. Як стугонить серце... зупинився на розі трактор... чи залишать сторожу? У скроні кров молотками стукав, як та голова не лопне! Пішли, всі пішли... І Федір пошкандибав у широкому брилі. Весело розмовляють. Он дівчина вдарила долонею Федора по спині... прилетів дружній сміх... Очевидно вже Федір „одпаяв" щось... а він може,.. Семен з ним у громадській війні два роки був, добре знає...
Отак перебігти поміж копами та в жито, а там зігнувшись до самого трактора, стукнути раз-два молотком і кінець. Семен аж посміхнувся від задоволення. Повернув до Ярини. Вона вже насипала ріденького борщу з глечика в миску. їли мовчки. Семенові не їлось, бо його трясло, а Ярина була зовсім хора.
Сяк-так пообідали.
Ярина лягла відпочити, а Семен пішов ніби снопи дов'язувати. На обніжку став: ні, нема нікого. Похапцем од копи до копи перебігав, а серце рвалось, а кров стукала.
Шугнув у жито... поліз на чотирьох. Та раптом щось страшне схопилось перед ним... Семенові здалося, що вистежили, засіли, що вже впіймали й ведуть... Похолов од жаху Семен, замер... але ні... нема нікого, то лише переляканий заєць утік сперед нього.
Ху! Бий тебе сила божа! — зітхнув Семен і поліз далі. Що ближче присувався, то страшніше ставало йому, але злість на ворога не вщухала. Він попсує машину. Так. Ось уже недалеко... Ось уже видно крила снопов'язалки, колеса тракторові. Ось вона проклята машина!
Ярина задрімала і приснилось їй, що вона живе в артілі. Літо. Всі поїхали в поле, а вона залишилася вдома, бо вагітна, а вагітним наші закони працювати не дозволяють. Ось вона вже в ліжку, коло неї лікарка порається, ждуть дитини... Ось уже скінчилось... невеличкий біль був... уже лікарка банить синочка в ваганах. Приїхали з поля... Семен такий радий, поцілував Ярину, потріпав сина, веселий, щасливий. І вона рада — сина ждалося.
Та враз почула сонна Ярина, що хтось полоснув ножем поживоті й зніс шкіру з нього. Од невимовного пекучого болю: схопилась Ярина... Степ і степ... сама... Семена не видко, десь, відпочиває. Сціпила зуби, щоб не скрикнути. Знову різонуло... Ярина скрутилась у клубок та відразу й випросталась, мов хто відірвав ноги. Нелюдський скрик полетів по степу, дикий скрик крізь сціплені зуби... Вп'ялася худими пальцями в землю, нігтями дерла... Хотілося вити, гавкати, ревти по-звірячому, битися головою об землю, аби втекти від жахливого болю, аби хоч не чути його. І знову... наче що підкинуло Ярину, стала на ноги, виряченими великими повними жаху очима повела довкола... скрикнути... Бризнули сльози... гарячі такі, солоні, противні...
Біль не вщухав а ні на хвилину. Тисячі голодних собак рвали гострими зубами живе тіло на шматки, а хтось упертий здирав шкіру з живота вниз, все вниз до ніг, здирав і ніяк не міг здерти. Упала, полізла по стерні драпаючись і стогнучи, кусаючи губи до крови... Упала на живіт скорчилась, підвелась на коліна, знову полізла... Куди? геть від болю... Туди, де мема болю... і знову хтось безумний (не вона, ні) завив по-вовчому коло неї, почав кусати руки, нігтями дряпати живіт, ноги... Нечуваний біль підкинув Ярину а стерні, хтось вирвав шлунок з живота, живцем розрізав тіло...
Рятуйте... о-о-о...
Затихла... заніміла. Широко росплющеними очима повними жаху перед смертю й стражданням вп'ялася в небо. Скляний погляд, байдужний, рівний, спокійний...
Ще в животі ворушилось, а потім і там затихло.
Семен лежав перед трактором безсилий зовсім. Почуття радости від помсти, що він зараз виконав, трясло його. Зуби танцювали, хоч було йому в житі жарко. Знову піском обсипало, а потім ураз укрив його холодний піт. Семен лякався, що занедужає тут, коло машини, в чужому житі...
Підліз. Машина стояла довірливо, спокійно. Відпочивала від роботи. Люди їдять, а вона просто відпочиває. Блищить проти сонця. Згадалося Семенові, як турбувались артільці, поки одержали. Коней продали, тричі їздили, клопотали. Федір і корову загнав. Це його вигадка — придбати в артіль трактора. Скільки радости було, як приїхав таки в село трактор. Федір обхопивши колесо, ридав, як мала дитина, а потім говорив до громади такі хороші, добрі, певні слова. І Семена тоді ж згадав, що, мовляв, билися ми з ним за радянську владу, крови не шкодіючи, щоб собі краще життя придбати.
А ось він, Семен, хоче тепер йому лихо заподіяти...
Семен поторсав колесо, погладив машину, згадав свою косу не порівняти! Хтось же сидів, голову ламав над машиною, а він хоче раз-два і кінець. Та ще кому? Федорові, голоті... Ну, нехай би ще панові якому чи куркулеві... там грошви тієї... справить .. а то ж... у наймах вони звікували разом із Семеном.
А яка чудна машина. Спереду коробка. А що там у коробці? Це ж яке лихо буде для артілі, коли вони пообідавши прийдуть і побачуть, що трактора поломано. Федір помре з горя. А Семенові хіба від того робота полекшає? А як буде він дивитись у вічі Федорові й Ярині? Федір буде ділитися з Семеном своїм лихом, думкою ворога шукатиме, а ворог коло нього, його рідний зять, Семен.
Одчинив ящик Семен і остовпів. Не знав, куди йому й оком кинути.
А Федір же знає, що й до чого... — подумав. Обійшов машину кругом, помацав, погладив. Зліз на сіделку трактористову — зручно сидіти. Перед ним (казав Федір) „руль і ричаги", щоб їхати й ставати. Оцю потягни—їдеш, а от-оцю — станеш.
Ради такої машини й продати все не шкода. Семен замислився. Забув, чого він сюди попав і якими шляхами. Розглядав машину з усіх боків і не міг намилуватись. Почув голоси артільців, що поверталися до роботи.
Спалахнуло лице Семенове соромом... Тікати? Ні, пізно. Ось уже недалеко, уже пізнали його. Виліз Семен із машини, переміг себе, посміхнувся до артільців.
Федір ляснув Семена по плечу. Ну, товаришу любий, як тобі наша машина? Хороша? Хороша, — посміхнувся Семен. Ото ж! А ти не схотів до нас.
Не знав... хіба ж...
А ми знали?
Та я б і той... як що приймете... — ніяково промовив Семен і сам злякався радости своєї. Приймемо. Тебе то приймемо. Приходь у неділю на наші вбори, — одповів йому .Федір і повернувся до артільців: — Будемо рушати?
Рушей! — хором відгукнулись. За хвилину трактор вирушив. Найкраща пісня в світі — дует трактора з снопов'язалкою. Мов зачарований ішов Семен за ними, радісно посміхаючись до Федора, що часто озирався до нього.
А коли трактор дістав Семенової ниви, не витерпів Семен: підбіг до Федора і, захлинаючись від нестриманої радости, крикнув на вухо:
От буде рада Ярина!
І швиденько побіг до неї.
