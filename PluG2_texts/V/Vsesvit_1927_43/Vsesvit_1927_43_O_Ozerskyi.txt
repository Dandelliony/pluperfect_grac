Коли народжуються міста
Наша Карело-Мурманська північ, що має до 15 міліонів десятин цінного будівельного ліса, силу хутрової звірини і величезні, допіру виявлені копальні багацтва в своїх глухоманях, колонізується тепер.
З легкої руки правління мурманської залізниці — ініціятора цієї справи і культуртрегера півночи взагалі, в чотирьох великих, впорядкованих залізницею районах: Ведмежій Горі, Сегежі, Ковді і Колі, на лісових прогалинах і по берегах, річок та озер, уже виросли і виростають нові будинки, хутори, селища і міста колоністів. Рік у-рік з Волги Уралу, України і, головним чином, з Приозер'я і північних губерень чим раз більше приходить на Мурман ходоків. Тут, обираючи місце, довго кочують вони по лісах і озерах, закріпляють за собою вподобану землю і потім зі своїми родинами, худобою і хатнім скарбом, безплатно їдуть залізницею до своєї станції на Мурмані, осідають на місці, одержавши кредит до 1000 кбр., будують будинок для житла й інші будівлі.
Їдуть сюди, в ці багаті місця, колоністи шукаючи порятунку від безземелля. злиднів і голоду, і оселяючись на нових місцях, вони обробляють землю під овес, хлібні культури і городину, організують майстерні, будують невеличкі заводи, працюють на лісних розробках і полюють на хутрову звірину. За 3 роки колонізації на Мурман уже переселилося до 5.000 колоністів, що значно збільшило кількість населення в старих селищах і сприяло утворенні нових.
Найбільшим містом напевне майбутьою столицею півночи є станція Ведмежа Гора, що лежить на північ од Онежського озера.
Лише 10 років тому тут було зовсім безлюдно і дико. Величезні гори були покриті густим сосновим лісом, в долинах часто бродили ведмеді і лише в одній з долин лежало невеличке Карельське село Лунгуші. Після прокладки мурманської залізниці тут було збудовано одну з участкових станцій з депо, майстернями і залізничним селищем.
Гарні місця, сухий і цілючий клімат, а також добрі луки ще до колонізації притягали сюди північних мешканців і вони їхали сюди з родинами і селилися тут.
Але сильний ріст населення почався лише з 1924 року, себ-то спочатку колонізації Мурманського краю. Тоді сотні ходоків кинулися на Мурман. Доходили до Ведмежої Гори, дивувалися місцями, йшли далі, сподіваючися знайти ще кращі, але завжди поверталися назад у Ведмежу Гору, брали ділянки і, одержавши позики, починали будувати житло. Так тривало три роки.
За 3 роки виросло залізничве селище, в гори полізли будинки. В двох верстах од залізничного виросло нове селище колоністів — імени. Дзержинського з 70 великих дворів. Рік тому виникло і швидко розрослось селище Нове з 60 дворів.
Поблизу тієї ж Ведмежої гори по гарних лісових куточках і долинах, по берегах бурхливих річечок, розсипалися сотні окремих хуторків і садиб колоністів.
Чудова, але сувора природа півночи. Вона не любить і не милує кволих людей і ледарів, і тому тут кожне мусить вперто працювати. Тут скрізь суворе гасло — треба працювати. І працюють.
Не всі колоністи, що приїздять сюди, мають змогу відразу ж збудувати великий і теплий будинок та інші будівлі і купити коняку. Хоч і одержано позику в 1000 крб. і є ще невеличкі старі запаси, але хочеться відразу збудувати вже міцний постійний будинок, а на це потрібні далеко більші кошти.
І от колоністи беруться за сплавлання лісу по бурхливій порожистій річці.
Так у будівництві і тяжкій, впертій праці зростає і розвивається північ і ії майбутня столиця, нове місто — Ведмежа Гора.
