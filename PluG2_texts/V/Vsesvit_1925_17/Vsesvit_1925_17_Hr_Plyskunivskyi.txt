На Каспійських берегах.
Місто таке розкидане. Це Баку. Ранком можна побачити сотні робітників, що йдуть на працю. Де-хто живе на заводі, а останні за три верстви пішки йдуть, бо до заводів, ще тільки почали проводити трамвайні лінії.
На металзаводі Азнафти імени лейтенанта Шмідта невпинно вироблюють для промислів станки глибоких насосів, качалки, групові станки й инш. 
Як відомо нафту зрідка можна черпати й з озер. 
Але найчастіше нафту добувають з-під землі, де вона лежить на певній глибині. Инколи, аби досягти нафтоносних джерел треба свердлити вглиб землі біля верстви. 
На ці роботи, що можуть тягтися инколи більше року, потрібно багато приладдів, машин, також і тоді, коли нафта вже перестає бити й коли її доводиться добувати иншими технічними способами...
Метал - завод Азнафти й вироблює різні технічні приладдя необхідні для добування нафти. 
В заводі недавно збудовано Мартеновські печі, модельню, цех сортового заліза й инш. Чим далі, тим більше розвиваються й поширюються цехи. Переведено електрифікацію заводу на 100%.
Поліпшується робітниче життя. Будуються робітничі посьолки і вже закінчено й заселено 64 кватирі.
Поставлено за мету в найближчі роки збудувати до 1000 кватир. 
На заводі мається невеличкий клуб. Працюют гуртки: драматичний, хоровий і азіатський симфонічний оркестр.
На заводі робітники різних національностей. Багато тут старих робітників, але їм на зміну йдуть молоді фабзавучники. 
Росте й зміцнюється виробництво, перебудовують місто, що весь час дихає курявою. 
Будуються велетенські димарі. Гранітне місто прудко переливатиме чорну кров по своїх артеріях.
Промисли 
Як до Чорноморських, так і до Каспійських берегів прибувають міжнародні пароплави, щоб напитись нафти, з глибоких і кипучих колодязів нашої країни.
Як відомо наша нафтацентр її Кавказ, займає визначне місце на світовому, нафтовому ринкові, не дарма на ню було стільки хижацьких зазіхань імперіалістичних держав. 
Не доводиться говорити про віличезне, економічне значіння нафти для країни, для розвитку її господарства... 
Значіння це чим дальше, тим більше зростає...
Авіяція, морська флота, заводи, окремі двигуни, трактор—все це вимагає як не самої нафти то виробленого з неї бензину, мазуту, то-що.. 
Радянський Союз, після Америки, займає третє місце по добуванні нафти. Зручний для сполученйя морський шлях, близкість сходу, велечезний внутрішній ринок, близькість європейських ринків,— все це надає великих переспектив у розвиткові нашої нафтової промисловости. 
Нафтові водограї невпинно виливають мільйони пудів нафти. Будують нові вишки, поширюються промисли. 
Що дня кричать паротяги — везуть на роботу робітників... 
Для робітників Азнафта придбала найкращі санаторії. 
Діти робітників теж забезпечуються державою і виховуються на державні кошти. 
Нафтові промисли дали державі за 1924 рік до 12 мільйонів карб, прибутку, в 25 р. до 16 мільйонів. З цих грошей іде 10°/о на поліпшення стану робітників та службовців.
Останні гроші йдуть на поширення виробництва. 
В той час, коли старий нефтепровод од Баку до Батума пропускає за рік всього до 3—4 мільйонів пудів нафти, новий нефтепровод, що вже почали проводити, мусить перепускати сотні мільйонів пудів.
Значіння цього нафтопроводу велечезне.
Після того, коли нафта перестає бити із свердловини, її добувають з - під землі особливими приладдями - жолобками (циліндр з клапаном), до яких прикріплюють довгий канат.
Коли-ж цей спосіб через які-будь причини не вдається, тоді нафту добувають з джерела спеціально пристосованими для цього нагнітними попами. 
Але добута нафта зразу-ж не годиться для технічного споживання, її також не можна використати для дальнішої переробки. Вона мусить певний час відстоятися в окремих басейнах.
Коли вже вона відстоїться тоді її трубах (нафто-проводах), що тягнуться инколи за сотні верстов перепускають на перегонні заводи. Перегонні-ж заводи вироблюють з нафти різні цінні продукти необхідні для промисловости, як змазочні масла то - що...
Продуктів цих з нафти можна добути сотні.
Таким чином, новий нафтопровод від Баку до Батума з великою пропускною можливістю є величезним досягненням в справі розвитку нафтової промисловости.
Одночасно з цим ведеться широка електрифікація нафтових районів.
Це дає можливість поширити виробництво на нафтових підприємствах, це дає економію засобів виробництва—при найменшій затраті технічних засобів отримати більшу продукцію.
Й коли до невичерпаних нафтових залежів приступимо з удосконаленою технікою, нафта наша поллється широким потоком, стане небезпечним конкурентом наміжнародньому ринку, а то й першим промисловим центром у світовому масштабі. 
Радянська нафтова промисловість на порозі небувалого розквіту. Баку.