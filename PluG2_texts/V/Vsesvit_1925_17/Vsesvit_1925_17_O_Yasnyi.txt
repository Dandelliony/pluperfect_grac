ПЕРЕМОГЛИ ПЕРЕКОНАЛИ
Коли ми й чуємо часами про технічні будь-які, досягнення, але не побачивши цих досягнень, не помацавши їх (таку вже вдачу маємо), віри не ймемо. Золотоношчина, коли хто її знає лежить одним краєм на степах чорноземних, а другим — хилитається на болотах...
Походження цих болот дуже давнє. 
Утворилися вони в ту пору, коли льодник тікав на північ і лишав по собі по долинах талі води.
З того часу долини стелились дно бралося торфом і, коли пізніше на долинних водах збудовано 15 млинів и 10 плотин—дно цілком взялося торфом.
Води атмосферних опадів теж застоювались і сприяли народженю глиняних пород...
Розстелились болота на 108 верст—від села Золотоношки, Драбівського району, до села Самовиць, де вони впадають у Дніпро. По всій цій смузі лежить біля 6000 десятин болот, що приносять селянинові одну шкоду.
Крім того, що на болотах росте осока, ситняг та инші шкідливі рослини, там плодяться малярійні комарі, що розносять болотяну лихоманку. Частина цих болот огорнула й місто Золотоношу. Думка про те, як-би його позбутися смердючого сусідства, турбувла мозок і селянський та нікому було його скерувати. 
Року 1924 на Золотоношчині почали говорити: 
— Чули, болото хотять сушити? 
— Болото!? 
— Да-а. Висушать, як-же.. 
Або:
— Ма-а-тінко!.. Висушити!.. Ій-бо кінець світу! Щоб ото я там, да колись Гаврило щуки глушив, там де, царство небесне, втопився Андрійко, та щоб я там капусту садила!? Не вірте брешуть.. 
—  Та й хто зна... 
— Тепер всього нароблять, всього—бачила вчора летіло—нечистий...
А тим часом, по весні 1924 року, верстов так за 11 від Золотоноші, Округове Земельне Управління, розпочало меліоративні роботи.
Сотні робітників задзвеніли широкими лопатами і болотом послалась широка та блискуча канава. 
Пристановище хвороб руйнувалось чоловічим розумом та руками і скоро канава досягла міста Золотоноші. 
Надзвичайним видовиськом був момент, коли воду цієї колюжі пущено канавою аж у Дніпро.
Великий натовп прийшов поглянути з містка, як тікала річка.
Одні дивились на це як на оздоровлення міста, инші кивали головою: — Про-о-пали тепер без води, зовсім пропали... Притяженія не буде, дощу не буде... 
— Якого тобі „притяженія", — а он на „кривій" немає річки. 
— Нема... 
— А дощі які лили там—і річки нема, а ллють, а в нас і річка й сухо... — Ге, ллють. Звісно ллють. Чого-ж їм не лити, коли та і манастирське... 
— Святе, значить... 
— А святе, а що-ж ти думав, оце святе?--чортове це.. 
— А ви де живете, діду? 
— Де-ж. В степу вже-ж не де... 
— А я от діду на болоті,— живемо й хворіємо, то жінка, то діти, а то сам ось ледве встав, трясе... 
Точились суперечки про висушку щось довго, а канава наче сиза стежка повилася Золотоношею і зникла геть за містом.
На сьогодняшній день маємо канави вже 15 верстов і замість смердючих болот в цій смузі, біля 1000 десятин гарної сіножати. Меліоративні роботи переводить зараз Золотоноська сельспілка за допомогою меліоративних товариств, що переконавшись у великій користі меліорації ростуть мов гриби.
Висушка однє'ї десятини болота коштує селянинові 70 карбованців, що ніби-то й багато, але ці гроші селянин має змогу виплачувати десять років. 
Остаточне закінчення меліоративних робіт станеться по шости роках праці й коштуватиме 418 тисяч карбованців. Зате селяни, що досі терпіли лихо будут мати біля 60С0 десятин гарної сіножати.
Окрсельспілка, аби наочно довести користь меліорації’ будуватиме показні площі й першою з них має бути площа, що колись, ще навіть минулого 24 року, була залита водою. На цій площі вже цього року Окрспілка сіяла траву і взяла гарний ужинок.
А що вже дива було, так повірили й ті, що нікому нічого не вірили: — Диви, воно таки діло!
— А діло, як-же, я он у себе набрав чотирі вози, ще плохувате, а буде добре, добре буде сіно... 
Так перемагаємо й переконуємо.