ЯПОНСЬКІ ЛІТУНИ В ХАРКОВІ.
До Харкова, після Москви, прибула японська повітряна експедиція з двох аеропланів, збудованих газетою „Токіо-Осака-Асахі", що має біля 1.600 тис. примірників тиражу. 
В складі експедиції два літуни Абе та Ковачі, а також кореспондент газети „Асахі“ Сантіті Хато, а також інспектор цивільної авіяції департаменту повітроплавства японського міністерства сполучення, Мікі Моріхіко. Крім того, для участи в прийомі японських гостей, прибув з Москви секретар японського посольства в СРСР г. Сасакі. Японським гостям було влаштовано в Харкові урочисту зустріч на аеродромі, а також бенкет в Паркомзаксправі. Крім того, Харківська організація Аерохему, урочисто шанувала їх в своєму Центральному аероклубі ім. Ілліча, де гостям було піднесено значки почесних членів Аерохему та книжки почесних членів харківського Аероклубу. 
Японські гості відбули з Харкова цілком задоволені щирим та радісним прийомом їх тут. Вони прохали передати населенню України, що тої щирої і певної дружби до них—як представників японського народу, що була виявлена з боку населення Радсоюзу, вони ніколи не забудуть. 
Переліт Токіо—Радсоюз безумовно зміцнить радянсько-японську дружбу і ще більше налагодить взаємні стосунки цих двох країн.