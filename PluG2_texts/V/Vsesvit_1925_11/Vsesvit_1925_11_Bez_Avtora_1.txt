П'ЯТЬ РОКІВ НА ФРОНТІ КУЛЬТУРИ.
31 травня відбулось урочисте засідання з приводу святкування 5 - літнього ювілею газети «Вісти ВУЦВК'у».
На засідання надіслали своїх представників всі трудящі м. Харкова, а також українська інтелігенція. Від ВУЦВК'у і ЦК КП(б)У ювілянта вітав Нар. Ком. Осв. т. Шумський, від Раднаркому-т. Полоз, від профспілок—т. Рабічев; від робітників освіти —т. Калюжний; від наукових робітників академик Багалій.
Ціла низка громадянських установ принесли свої привітання„Вістям“ — незаможне селянство, політемігранти, радянська інтелігенція, газети, робкори та инш.
Тов. Солодуб,
відкриваючи засідання, від імени ювілейного комітету, підкреслив, що величезне значіння „Вістей" полягає не тільки в тому, що вони піднесли на височінь національну культуру, але і в тому, що через українську мову вони поставили на певний шлях справу звязку робітника з селянином.
Ювілейний комітет, щоб зазначите великі заслуги „Вістей" та керівників газети, порушив перед вищими органами уряду справу про нагороду редактора „Вістей" т. Блакитного орденом Червоного трудового прапору і про висловлення подяки всьому складу редакції.


