КЕРАМІКА
Кераміка
Глина в побуті та вироби з неї. 
Промисловість, що виготовляє різного роду речі з глини, носить назву керамічної промисловости, а вся продукція цієї промисловости називається керамікою. Головним предметом кераміки є вироби домашнього вжитку—різного роду посуд. Чоловік став робити з глини посуд ще з перших часів свого існування і ми навіть не можемо уявити собі його в той час, коли він не вмів ліпити що-небудь з глини.
Мало того, що за давніх часів чоловік ліпив посуд з глини, він намагався якомога ліпше його прикрасити. В свої перші незавидні вироби він уносив й частину мистецтва. І з того часу й до наших днів людство завжди намагається внести в кераміку певну частину мистецтва, прагне того щоби дати в ній щось красиве, приємне оку і більш менш наблизить її до мистецтва. В перші часи чоловік не мав змоги відріжнити добру глину в д поганої і ліпив свій посуд з усякої глини, яка йому тільки попадалась. Звичайно й посуд його виходив ламкий і пропускав легко воду. Пізніш люди досягли значних поліпшень в цій галузі виробництва. Стали обпалювать посуд в горнах, покривать його глазур'ю и инш. Але, не вважаючи на все це, посуд такий ще не відповідав всім вимогам споживачів.
Фаянс та порцеляна.
 Через деякий час люди помітили, що в природі глина буває різної якости і що з різної глини виходить і неоднаковий посуд. Так було винайдено сіру глину, з якої вироби були значно міцніші, навіть зовсім не пропускали води і, крім того, були дуже легкі. їх можна було робити дуже тонкими, але вони через це не губили своєї міці, чого з другої простої глини зробити не можна було ні в якім разі. Вироби ці, крім того, після обвалення набували білого блискучого вигляду.
Такої якости глина носить назву фаянсової глини, а кераміка зроблена з неї фаянсової кераміки.
Крім того, в Китаї біля 3-х тисяч років тому було винайдено ще кращу глину. Вона була зовсім білого кольору, після обпалення робилась дуже міцна й красива. З неї легко було зробити яку завгодно форму. Цю глину було названо порцеляною, а вироби з неї—порцеляновою керамікою.
Европа дуже зацікавилась китайською порцеляною, але цієї таємниці ніяк розгадати не мала змоги.
В шуканнях за таємницею китайського фарфору, європейці пробували змішувати різні глини та мінерали і другі речовини в різних пропорціях, все-ж таки секрету не відкрили, але знайшли, таким чином, надзвичайно гарні маси, хоч і не такі удосконалені, як порцеляна. Ці маси мають назву „Кам'яних мас".
Так в Европі появилась кераміка, зроблена не з глини, а з штучних мас, в які иноді глина зовсім і не входила. Посуд з такої маси був досить добрий, але все-ж не такий, як порцеляновий. Тільки з початку 18-го століття було винайдено в Европі таку саму білу глину, про яку й досі там не знали і яка уявляла з себе найголовнішу частину, необхідну для китайської порцеляни. Після того було найдено ще другу складну частину, яка потрібна була для сполучення з білою глиною, це польовий шпат, бо тільки в Китаї це сполучення білої порцелянової глини й польового шпата знаходять готовими в природі, а в Европі довелось сполучати їх штучно.
Так розпочалось взагалі керамічне виробництво —від простої глини до надзвичайно красивої міцної та ніжної порцеляни.
Україна.
 У нас на Україні керамічне виробництво з простої глини широко розвинулось дуже рано і без сумніву під впливом Близького Сходу, через те, що Персія, Аравія та Туреччина ще з давніх давен давали високо-художні зразки так посуду, як і різних кахлів для прикрашення стін будинків, пічей в будинках й инш. Поступово керамічне виробництво перейшло від кустаря до фабрик, але ще й зараз на Україні цілі місцевості займаються кустарним керамічним виробництвом і воно по багатьох з них набрало характеру промислу.
Так, наприклад, на Полтавщині керамічний, або гончарний промисел є одним з найбільших як по кількости робочих рук, так і по сокупности тих натурально-історичних умов, які надовго забезпечують його існування і мають всі дані для його широкого розвитку,
Цим промислом на одній Полтавщині займається біля 3-х тисяч родин, а так само чимало й на Київщині.
Вироби українських гончарів, звичайно, всі з простісінької глини, що здобувається прямо з покладів, иноді навіть не дуже добре протертої та просіяної. Всі вироби виготовляються ручним способом на гончарному колі, і лише незначна частина їх в останні часи в гіпсових формах. Обпалюється в горнах ямах самої стародавньої конструкції.
Вироби наших кустарів вживаються як для практичних, так і для декоративних цілей. З перших вироблюється вогнетривкий посуд, простий та глазурований для готування їжі, глечики для молока й води, миски, кахл для печей, труби вогнетривка цегла, крім того, різні дитячі виграшки свистульки, коники, баранчики, птички й инш. З декоративних - різні вази, блюда, полумиски, глечики, попільниці, різні статуетки та цяцьки, розписані фарбами.
Художнє значіння наших українських керамічних виробів визнано давно; вікова художня культура без сумніву відбивається в цій кераміці; яскравість і барвистість з ніжними переходами відтінків і своєрідне їх сполучення, красивий химерно-складний малюнок є характерною властивістю наших виробів.
Збут гончарних виробів.
 Вироби гончарів України не тільки задовольняють попит тієї місцевости, де вони вироблюються, але й мають великий збут і по инших губернях, так, наприклад, одна Полтавщина постачає свою кераміку на Херсонщину, Катеринославщину, Чернігівщину, Донеччину і навіть на Крим, і найбільшим успіхом користуються вироби гончарів Зіньківського повіту, на Полтавщині.
Головними осередками гончарства на Полтавщині є: Опішнє (Зінківського повіту), Поставмуки (Лохвицького повіту) і Глинське (Роменського повіту) чималі осередки на Київщині, Межигір'я і Дибинці (Канівського повіту).
А під осінь наберуть гончарі горшків та різних виробів, складуть на вози, попрощаються з родиною та й поїдуть на цілих півроку від ярмарки до ярмарки, від села до, села, від міста до міста.
Йдуть воли або корови поманісіньку, ледве рухаючи ногами (бо з горшаками не дуже—то підбіжиш), а поруч волів з батогом в руці йде й сам хазяїн—йому теж поспішать нікуди...
Приїде обоз на ярмарок, розкладуть гончарі свої різнокольорові яскраві полумисочки та горщечки на майдані, і неначе зацвіте майдан різними квітами, заграє сонечко і почнеться ярмаркова суєта.
Купуйте, купуйте, баби, горщечки! З копійки з покришкою!.. Сміються гончарі, сміються жінки і радісно усміхається їм сонечко, тілько незадоволений один Сірко, що лежить під возом, бо його кусають дуже мухи... А к вечору знов горшки складені на вози і так знов до другого ярмарку... 
Під час війни гончарний промисел прийшов у великий занепад. І, не вважаючи на всі заходи, які вживало Полтавське земство для того, щоб піднести художній рівень гончарних виробів, все-ж воно не досягло своєї мети і з кожним роком стан гончарництва погіршувався. Старовинні зразки забуто і на зміну їм прийшли різні чужоземні мотиви з виробів, що випускались керамічними фабриками. Якість виробів так само погіршала через те, що багато добрих кустарів покинуло цей промисел. Частину з них повбивано на війнах, деяка кількість працює коло чого небудь другого. Тепер наші керамічні фабрики в значно ліпшому стані, ніж було раніш, вироби фабричні подешевшали і знайшли собі споживачів не тільки серед населенням міста, а навіть й села.
