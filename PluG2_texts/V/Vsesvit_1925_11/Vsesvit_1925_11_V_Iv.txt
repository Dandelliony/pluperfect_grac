Повітряна експедиція Амудсена до північного бігуна.
Героїчні санні експедиції Нансена до льдових пустель підбігунового краю, що не дали позитивних наслідків в розумінні доведення справи до кінця, але-ж дали думку проникнути повітряним шляхом в непроходимі підбігунові краї.
У 90-х роках минулого століття почалися спроби проходження до північного бігуна повітровим шаром.
Вперше швед Андре піднявся на острів Шпіцберген повітряним шаром, сподіваючись на постійній південний вітер з того часу про нього й про його супутників нема жадних чуток.
Невдала була також і спроба американця Вельмана у 1907 році. І лише після імперіялістичної війни, дякуючи колосальному розвиткові авіяції, виникла думка полетіти на північний бігун.
Норвежець Амудсен, сміливий дослідник південного бігуну вперше серйозно взявся за цю справу.
Перша спроба його влітку 1923-го року, на Аляску закінчилась невдачою, бо в його машині уже на пробному льоті поламалось приладдя для спуску.
У 24 році Амудсен знову починає організовувати польот.
Конечним пунктом на цей раз він вибрав острів Шпіцберген. Однак в 24 році експедиція не відбулася і сталася лише в 25 році.
21-го травня Амудсен зі своїми супутниками взявся за польот до північного бігуна двома гідропланами (човни для літання).
Підйом було зроблено в морській затоці на південно-західньому березі Шпіцбергена, недалеко від того місця де піднімався повітряним шаром загинувший Андре.
Гідроплани Амудсена німецької конструкції, але збудовані в Італії.
На кожному апараті встановлено по 2 мотори силою в 370 HP, кожний. Підйомна сила кожного апарату—30.000 кілограм. Швидкість —170 кілометрів у годину.
Експедиція має полярний одяг взуття, мішки для спання, лижви, каяки (шкіряні човни), зброю, сани, запас їжі й инш.
В цій експедиції беруть участь 6 чоловіка і для них взято їжі з розрахунку на 6 тижнів.
Норвежський уряд уповноважив Амудсена повідомити про приєднання до Норвегії всіх земель, які будуть ним одкриті. 
Гадалось долетіти від Шпіцбергена до бігуна (1.100 кілометрів), разом з переведенням спостережень й инше у 2 —3 дні.
Однак з момента польоту проминуло вже біля місяця, а чуток ні про жаден апарат нема.
Нині про долю Амуд сена є найріжніші гадки.
Полярні суда, що випливали підчас полювання на китів, моржів та тюленів до далеких островів Крижаного океану ширять про долю Амудсена найнеймовірні чутки.
Китолови передають, що бачили десь на кригах уламки снастей, сліди кривавої боротьби по- між людьми та „морськими левами"—моржами.
Деякі газети гадають, що Амудсен потерпів аварію, спустився на крижану поверхню землі і на лижвах пробирається не то до Аляски, не то до землі Гранта, куди може прийти не раніш, як через рік. Харчуватись експедиція буде полюванням на полярних тварин. Однак найхарактерніше в цьому не невільне мовчання Амудсена, а нарочите зле мовчання капіталістичних держав. Америка ухиляється від посилки до полюсу своїх велетенських дирижаблів, щоб вирятувати Амудсена, виходячи з міркувань, что Амудсен «суперник», бо йому доручено поставити норвезький прапор у відкритих землях, в той час, як Америка вже давно оголосила північний бігун «своїм».
