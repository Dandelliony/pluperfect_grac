СПРАВА ГРУЗИНСЬКИХ МЕНШОВИКІВ
Процес грузинських меншовиків роскриває перед всім світом дійсну суть „войовничого меншовизму”. Партія меншовиків у своїй зухвалій боротьбі проти диктатури пролетаріяту в СРСР докотилася до обійм польської розвідки, дійшла до шпигунства. Видатні меншовики — Анджапарідзе та інші, виконують директиви лідерів меншовизму — Рамішвілі, Жорданія та інш., — „увійшли в контакт” з ІІ-м відділом польського генерального штабу, встановили спільну роботу з польським шпигуном Пеньковим-Положним. Справа грузинських меншовиків, що розглядається Найвищим Судом УСРР, яскраво малює перед робітниками й селянами дійсне обличчя партії меншовиків. Соціял-демократія вкупі з шпигунами веде боротьбу проти влади трудящих — ось справжня картина того, що являють собою зрадники пролетаріяту.