ТАЄМНИЦІ ҐЛОЗЕЛЯ
(Надзвичайні одкриття у Франції)
ҐЛОЗЕЛЬ — це село в осередкові Франції, недалечко відомого курорта Віші. Біля села - гора, а під нею Фраден і Морле одкрили в 1924 р. неолітичну стацію. На горі — руїни фортеці Верцінгеторикса, що її штурмом здобув у свій час Юлій Цезар. Роскопини фортеці проводив у 1906 р. відомий французький археолог Есперандьє.
Одкрито неолітичну стацію цілком випадково.
Підчас оранки царини, Фраден здибав дві цегляні плитки з якимись загадковими написами. Фраден запрохав до участи в роскопинах лікаря Морле, знавця місцевої старовини. Хутко надибали вони гробовище, а далі й цілу стацію неолітичної доби.
Ця стація — єдина з своїм роді. Наукові відкриття, що там зроблено, набувають світового значіння.
І. Абетка кам'яної доби
Згадані плитки з таємними знаками на зразок літер — це відгук письменства передісторичної доби.
Таких плиток знайдено чимало. Літер налічується з дев'ятьдесятеро, біля десятка в них цілком подібні до латинських.
З приводу цієї знахідки серед учених виникли палкі суперечки. Більшість, зі знаменитим археологом Саломоном Рейнаком на чолі, доводить, що це дійсно передісторична, — з окрема — раннього неоліту, абетка; так мабуть, 3-го 4-го тисячеліття до нашої ери.
Меншість, з ватажком Мортільє-сином, намагається довести підробленість ґлозельських знахідок, а відомий автор „Верцінгеторикса”, акад. Каміль Жюлін, навіть обстоює ту думку, що Ґлозель —це не що інше, як святилище чарівника ІІІ віку нашої доби. Але обидві останні теорії нині побито. Марле подав дуже дотепну порівняну таблицю передісторичних абеток Егіпту й Ґлозеля, а Женне наважився навіть дорівнювати ґлозельську до сумерійської, дощодавно одкритої в долині Інда, в Месопотамії.
II. „З Заходу світло”
Дивовижні одкритгя в Ґлозелі примушують учених визнати, що старовинне прислів'я — ex oriente lux — („зі Сходу світло”) упало, і натомісць мусить уживатися „з Заходу світло”...
Про це свідчать і новознайдені емблеми Ґлозеля. Наприклад, світич з малюнком зірки на шість гилочок-проміннячок — емблема свілта. Тотожні малюнки відомі на камені, з фігурою фригійської богині Кібели (в Луврському музеї), на жертівнику з Піренеїв (в Сен-Жерменському музеї).
Цікаво, що на цьому ж таки жертівнику бачимо знак свастики, цілком подібний до ґлозельського.
Лицевий келех—символ „голови небіжчика", в емблемою життя й смерти. Подібні ж речі здибано в М. Азії, в Перу, Мехіці та на Вкраїні. Вона — в відгук забобонів первісних культів.
Малюнок восьминога на ґлозельських келехах нагадує про цілком тотожні пам'ятки Америки та Кавказу.
Нарешті, двополі ідоли, що теж часто трапляються в Ґлозелі, свідчать про двополість богостоти первісних культів.
Тут вбачають вплив первісного Заходу. Свастика й сокира ведуть своє походження теж з Заходу. Свастику Брейль здибав у неолітичних шарах у Фонтені, біля Ґренобля, чому й свастику Ґлозеля правдиво відносять до неоліту ж.
Символіка міцно звязана з метафізикою. Символіка Ґлозеля красномовно свідчить про те, що батьківщиною метафізичних навчань був Захід. Отже — „з Заходу світло!” Цієї думки С. Рейнак тримався давно. Ще у 1893 р. він намагався розвіяти „ману Сходу”. Нині він певний, що досяг своєї мети. Дійсно, сервозно знято питання про перегляд взагалі взаємовідносин цивілізацій Сходу й Заходу А Поль Лекур іде ще далі: світло з Заходу, це так, а з окрема — з Атлантиди!
III. Атлантида в віках
Перші звістки про Атлантиду записали саїські жерці в Егіпетському літописові. З останнього вже користувався грецький філософ Птатон (429—347 до Р. X.), що бував і в Егіпті, і в Римі. Атлантиду Платон описує як величезний острів на Захід од Геркулесових Стовпів (нинішнього Ґібралтару). Правителі Атлантиди — атланти, нащадки Посейдона й смертної Кліто — утворили світову державу і зняли світову війну. На чолі ворогів атлантів стали Атени, що розбили атлантів і зруйнували їхнє царство. Незабаром величезний острів атлантів пірнув у морську безодню, як гадають — од раптового землетрусу. Але згадка людства про Атлантиду не загинула разом із нею. Через три віки після Платона грек Крантор бачив камінь з написом про Атлантиду, коли вірити свідоцтву Прокла (412—485 після Р. X.).
Історик Посідоній (135—50 до Хр.) та латинський історик Амміян Марцелін, Філон Юдейський (54 по Хр.) та христіянські апологети (Арнобій і Тертуліян вважали Атлантиду за дійсний історичний факт. Страбон і Плиній Старший досить обережно ставились до неї. За витвір Платонової фантазії приймали Атлантиду Аристотель (384—322 до Р. Хр.) та ритор Лонґін (213—273 після Хр.). В темні середні віки Атлантиду вбачали в Палестині.
Лише з XVII віку, що дав три наукових досліди, починається суто-науковий підход до цього питання. В XVIII віці таких дослідів намічуємо п'ять, у XIX — десять, а за першу чверть ХХ-го цілих дванадцять! От так зростає увага всесвіту до Атлантиди.
IV. Міт чи бувальщина?
Зрештою, що ж таке Атлантида? Міт чи бувальщина? Сучасні дослідники розбилися на два табори: атлантофобів (головує Поль Куїссен) і атлантофілів (керує Рожер Девіль). Та не зважаючи на всі старі й нові чвари з приводу ,,таємниці Атлантиди” поволі всі дослідники приходять до єдиної, позитивної, думки відносно історичного існування Атлантиди. Незгоди існують лише відносно часу чи доби її загибели. Так, геологи відносять катастрофу до третичної доби, історики до кам'яної, а т. з. американісти до бронзової. Але за певним вирішенням і цього питання справа не стане, їй допоможуть дальші досліди дивовижного Ґлозеля.
Аджеж не даремно такий авторитет, як Рейнак, радить пильно стежити за сензаційними одкриттями в Глозелі. І не даремно голова атлантофілів, згаданий Рожер Девіль, рішуче завважує: „Я не певний, що завтра ж не почнуть студіювати в школах історію Атлантиди”!