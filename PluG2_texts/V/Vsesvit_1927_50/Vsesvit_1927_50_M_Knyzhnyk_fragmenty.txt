Свято книги
---
А ми згадаємо, що за 120 років від початку нової української літератури (1798 р.) до революції 1917 року видано на Україні ті-ж таки 21/2 тисячі — себ-то стільки, скільки тепер видається що-року, і скажемо: це навіть не „прогрес“, це—д и в о.
В історії культури, здається, немає жодного явища, що його можна було б порівняти з наслідками, які викликала Жовтнева революція в змісті, обстязі та кількості української книги.
Виставка „Книга й Преса України за 10 років Жовтня", влаштована в 22 кімнатах величезного Будинку Держпромисловости, повинна була відбити ці наслідки.
1917 та 1918 р. р. — часи повалення царату, часи національного романтизму й шаленої реакції „рідної" української буржуазії, часи нечуваного попиту на українську книгу й безпланового, хижацького видавання окремих творів та уривків з класиків, ріжної макулатури на кшталт історичних оповідань „славетного" Кащенка, та політичних агіток борців за буржуазну Україну: „якої нам треба України?". „Ще не вмерла Україна", „Гетьман Павло Скоропадський", „Народній герой Петлюра", то-що.
Але під ворожими кулями, не знаючи спокою й втоми, робітники й селяни під проводом компартії утворили таки Червону Україну. 1919 рік утворив де-кілька радянських республік і на Заході. Дух інтернаціональної солідарности пролетаріяту — основний настрій доби, основний настрій книги 1919 року.
Книга 1920 р. кличе всіх на боротьбу з Врангелем, з польськими панами, глузує з Петлюри, бореться з голодом, холодом і страшним ворогом соціялізму — тифозною вошою. Ось вона —на синьому, жовтому, цигарковому й т. і. папері, надрукована блідою фарбою, переплутаними „гарнітурами" шрифту — героїчна книга 1920 р.
Ось книга 1921, 1922, 1923 р. р. Поволі заживають рани. Ліквідовано воєнний фронт. Повстають нові фронти —господар- та культурний. На зміну старій „народолюбивій" інтелігенції приходять нові поети, нові вчені, педагоги, фахівці з самого народу —з лав робітників і селян.
Жалібний 1924 р. чорні літери на щиті відзначають жалабну подію, що відбилися й на переважній темі книжок цього року. Ось, нарешті, останні роки, роки планової видавничої роботи, поширення тем і цільової установки книжок, спеціялізації видавництв, невпинного підвищення кількости й якости книжок українською мовою.
Статистичні діаграми подають співвідношення між окремими групами книжок, порівняння між продукцією України та інших країн (цікаво: місце України в СРСР між РСФРР та Білорусією, у світовому маштабі —між Італією та Польщею).
В окремих кімнатах—окремі видавництва. Тут загальне вражіння від історичної зали поглиблюється. Ось ДВУ—перший в історії української книги велетенський державний трест книжкової продукції. Поруч з ним—центри видавничої роботи наших партійних, професійних та кооперативних організацій („Пролетарий", „Український Робітник”, „Книгоспілка").
Далі—спеціяльні видавництва „Юридичне Видавництво" (НКЮ), „Радянський Селянин" (Наркомзем), „Наукова Думка" (медичне), видавництва ЦСУ, Київського музичного товариства. 
Далі видавництва літорганізацій, видавничі товариства, приватні видавництва.
Ось дві кімнати, що сама їхня суміжність викликав порівняння „Книги нацменшостей України“ та „Українська книга закордоном". В першій—література 9 мовами. В другій—українська література Галичини, Прикарпатської. України, Польщі, Чехо-Словаччини та інших країн.
Галицька книга відбиває культурний стан тих верств, що в їхніх руках скупчилися тамошні видавництва. Характерні рокішні богословські видання, авантурні романи, справжня макулатура про „Хейромантію, або читання з руки“. „Появи духів у Бродах“, то-що.
Поруч розміщено бідні видання Прикарпатської України, пригнобненої чехо-словацькою буржуазією, та багаті видання емігрантської професури, випущені на субсідії тої ж самої Чехо-Словаччини.
В газетному відділі вражають великі вітрини преси громадянської війни (барвисті хвилі видань 1919-20 р,). повні збірки періодичних видань „Преса сьогодні" та експонати газетних видавництв, де крім діяграм та зразків показано також „Скільки листів від селькорів одержує що-дня „Радянське село“, „Місце газети в робітничому бюджеті" (поруч з їжею, горілкою то-що), „Що одержує передплатник за 2 крб. 40 коп.“ то-що. Ці експонати яскраво малюють ту складну роботу, без якої неможливий звязок а читачем та поширення передплати.
     
