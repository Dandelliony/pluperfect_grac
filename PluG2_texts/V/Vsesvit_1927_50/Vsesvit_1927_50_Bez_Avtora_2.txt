ПІНГ-ПОНГ
ОСТАННІМ часом по великих містах України та особливо в столиці Харкові стала поширюватися нова гра пінг-понг (теніс на столі). Порівнюючи за короткий термін ця гра завоювала велику симпатію фізкультурників і остільки захопила їх. що майже по всіх клубах, а також і по осередках фізкультури зараз культивується пінг-понг.
В даному разі не будемо детально пояснювати, вчому полягає гра. Сама назва теніс на столі досить яскраво говорить про те, що ця гра є той самий теніс, але весь „майданчик" міститься на столі.
Нижче наведемо коротенькі вказівки для фізкультурників на місцях що до влаштування пінг-понгу. 
Треба мати стіл правильних розмірів. Завдовшки стіл повинен бути 270 —274 см. завширшки —140 —152 см. та заввишки — 75—85 см. (краще 80 см.). Стіл мусить бути в помешканні розмірами не менш ніж 6 метрів завдовшки та 3,5 мет. завширшки. Велику увагу треба звернути на відповідне освітлення кімнати, що в ній грають у пінг-понг. Світло з вікна повинно не сліпити грачів. Коли ж грають увечері, електричну лампу треба вішати над серединою стола і не дуже низько. 
Взагалі треба стежити, щоб освітлення було хороше, бо інакше дуже втомлюються очі пінг-погістів.
Стіл не слід робити блискучим, а коліру темно-зеленого або коричневого, щоб не втомлювалися очі грачів. Краї столу треба обвести білою смужкою в 1 см. завширшки, щоб відтінити їх від темного фону стола та долівки.
Весь реманент, потрібний для гри (сітка, ракетки, целюлоідні м'ячики) можна виписати з кожної спортивної крамниці; все це за винятком столу коштує 5—6 крб. Між іншим, ракети та сітку можна зробити і власними силами з фанери. 
Ракетка мусить мати 17 см. в діяметрі з ручкою не довгою та не товстою, а найзручнішою для кожного тих, що грають
Сітку що переділює стіл на дві рівні половини, робиться з прозорої колірової тканини (серпанок, марля). Вона мусить бути заввишки 15,5 с/м. по всій ширині столу. Верхній край сітки повинно обшити білою смугою тканини в 1 см. Натягується сітку між двома стійками, що стоять на віддаленні від бокових ліній столу.
Загальна приступність, а також і жвавість пінг-понгу робить його дуже цікавою грою, особливо восени та взимку.
