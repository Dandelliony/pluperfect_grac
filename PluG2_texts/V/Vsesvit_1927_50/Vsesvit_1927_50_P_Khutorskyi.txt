ПІСНІ КЛАСОВОЇ БОРОТЬБИ
ГРОМАДЯНСЬКА війна мов бурхливе море, що ховає в своїх глибинах не лише уламки кораблів, а й цінні скарби. Хто не знає 1919—21 років, коли по хуторах і селах України гуляли всілякі отамани й отаманчики, грабуючи селян, гвалтуючи жінок, убиваючи і руйнуючи наше господарство.
Безліч їх було, і не перелічиш.
Про ці часи було складено не мало ріжних пісень. А ці пісні підхоплювала селянська молодь, перетворювала їх своїм соціяльним нутром, несла в найглухіші закутки і там їх співала. Пісні набували громадянства.
Родившись у вогні класової боротьби, ці пісні в певній мірі відбивають суть тієї чи іншої класової групіровки.
Хто не знає батька Махна та його численних банд? А про це багато залишилося пісень, що тепер їх співається по селах України.
Котиться тачанка, бричка-тавричанка, 
До попа, до попа,— 
Там дочка Наталка,
співає молодь у Гуляй-Полі на Катеринославщині — колишній головній резиденції Махна. А хіба-ж невідомо, що Махно й справді любив погуляти в попів, де він знаходив найщирішу підтримку своїй бандитській роботі.
Співаючи цієї пісні, так і уявлєш п'яну ватагу махновців, що мчать стрівоженим селом до попа на своїх „тачанках-тавричанках".
Але набувши громадянства, пісня не може довго зберігати свого первісного вигляду. її змінюється, перероблюється, добавляється. Часто-густо вона губить не лише первісний мотив, але й свій зміст. Це все залежить від того, на який соціальний грунт вона попадає, які суспільні шари її співають.
Незаможник, співаючи пісню про „тачанку-тавричанку“, пристосовує її до свого соціяльного єства. І утворюється цілком нова пісня:
Котиться тачанка, бричка-тавричанка, 
Угрожає Рикову — гнила англичанка. 
Англичанко-Англійо, не став аропланів, 
Бо закидають тебе баби капорами.
Як бачимо початок пісні той, що і в махнівській „тачанці-тавричанці", але змістом своїм вона протилежна й відбиває в певній мірі бойовий настрій незаможницьких кол села. Цю
пісню свівають у селі Волоське на Катеринославщині. А до неї комсомольці додали:
Поб'ємо, поб'ємо стару англичанку,
З Чембрлена напнемо чортам балалайку.
Відношення незаможних селян до куркулів яскраво відбивається в оцій пісні:
На конику воронім, 
В новім барахлішкє 
Їду сватать незаможку, 
А багачі пішки.
Пішки, пішки багачі, 
Під плечем хлібина, 
Щоб куркулька ішла заміж — 
Дурака любила.
Цю пісню співають у селах Волоське та Петриківці. А в селі Магдалинівці співається ще й таку пісню:
Хоч я, хоч я і бідняк,
І дівчина бідна, 
За те з нею буде в нас 
Любов наша вірна.
Багато пісень утворило село за. часів громадянської війни. І ці пісні найкраще відбивають та показують соціальне єство кожної класової групи. До того-ж кожна пісня відбиває найхарактерніші явища класової боротьби й через те вона (пісня) є цінний скарб у скарбниці наших історичних, .та побутових пісень. На превеликий жаль творці цих пісень, здебільшого комсомольці, забувають про них. Ось пісня про тих. студентів, що залишивши рідне село (вузовці), і приїхавши потім назад шукають „інтелігентного" оточення.
Недаром про тих хлопців, що забувають про своє село, в селах Кодаку і Волоському складено пісню:
А наші студенти вчені і освічені 
У ботинках жовтеньких—голови засмічені. 
Не підходять до нас, як вийдуть зі школи, 
Деруть носа у садочок до доньки попової.
Так відбивається минуле й сучасне життя в народній пісні. І наше студентство, зокрема вчительство та наші культурницькі органігації на селах повинні найпильніше збирати пісні, що їх витворило село в огні великої класової боротьби.
