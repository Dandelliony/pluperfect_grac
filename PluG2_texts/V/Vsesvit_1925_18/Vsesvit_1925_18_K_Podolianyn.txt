Радянський велетень.
Перед брамою. 
... Чепурненьки, нові, двохповерхові робітничі будиночки — всі в одному стилі, - заросли зеленими городами — ціле своєрідне місто — околиці Харкова. 
А ген на фоні сизо-зеленої далечини степів різко, гордо вимальовується могутній красунь ВЕК. 
На широкій площині розташувались корпуса заводу. 
Наче замагнетизоване око довго не одривається від рівних, пропорційних ліній високих, монументальних будівель, од яких віє спокійною величністю...
Мовчазний, кріпкий мов скеля, завод! 
Повний захованих дум ... 
Робітничими руками народжений ... 
Не одне натруджене чоло зросило потом споїм холодні, цементовані підмурки ...
Велично стоїть гордість і краса робітничих рук ...
У заводі. 
Все подвір'я заводу посікла колія... Загромаджено вагонами... Що-йно сновигають навантажені вагонетки ... 
Доліта легенький запах горілого заліза... 
Перед нами найбільший корпус — машиновий завод.
Одкривається залізна хвіртка і ми зразу попадаємо в якесь казкове царство машин... 
Доки гляне око — машини, станки, машини... Машинам здається нема кінця й краю... 
Сонце падає крізь скляний дах, засліплює очі відблиск стали, міди, бронзи...
Велика, феєрична картина! 
Все тут чисто, світло, нема заводської куряви, що спирає легені, робітники, немов гноми, ворушаться спокійно, виміряно, нема зайвої метушні, гарячки, нервових, поривчастих рухів, зойків, біганини, люди спокійні немов машини, а водночас — спокійний, плавний ритм роботи.
Нема тут гуркіту трансмісій, не сновигають в повітрі паси, не чмихають закоптілі двигуни, лише задумливе журчання моторів порушує хаотичний гул заводу.
Кожна тут машина, кожний станок має свого електромотора. 
А їх то усіх біля тисячі на ВЕК'у.
Всьому-ж дає енергію центральна, заводська електростанція з 2-ма могутніми турбо-генераторами. 
Далеко, немов дорога, у лісі колон, побігли галереї... 
А під самим дахом, поперек всього заводу, повзуть, гуркотять велетенські спорудження — підйомні крани, — підйомна сила 1500 пудів великими літерами на рямі... 
Гак висить в повітрі, незграбно повертається, знижується, дзеленчить... 
Давай!.. — окрик.
Зачепивши з усього хаосу якусь громадину, гак підіймає, плавно переносить на друге місце, обережно, дитину ставить. Й ви переповнюєтесь поваґою до цієї незграбної, ніжної няньки. 
Й раптом відчуваєте себе таким розгубленим, малим серед цього всього хаосу.
Аж ось увагу вашу приковує велетенський станок. Великого діяметру диск, на якому припасовано маховика, повагом кружляє...
В’їдається різець, товстою шкіркою здирає, зашкарублу, чавунову масу, залишаючи блискучий слід. Маховик оновлюється. Страшенною силою віє від цього плавного руху ... 
— Карусельний станок, пояснює робітник — рідко на якому заводі є. Обточує часті машин діяметром в 10 метрів, — пильний погляд легенький кивок знизу вверх головою. 
А ось поруч, також повагом, повзе довгий стіль строгального станка. Чавун верещить, скиглить, плаче, але невмолимий різець безжалісно ріже якісь пази. У вільній позі, поклавши на ричаг руку стоїть токар в окулярах, — внутрішньо засереджений, поважний, він відчуває себе, здається, володарем над цією могутньою машиною, що скоряється його волі.
И токар і станок, здається, разом рилляті з одного матеріялу, доповнюють один одного. 
А ось штамповочний цех... Хочете подивиться? — запропонував нам якийсь робітник. 
Ми звернули в бокову галерею... 
Бряжчало бляхою. На підлозі — купи порізаної бляхи... з десяток станків однакової конструкції стоїть вряд. За станками — робітники й робітниці. Повільно крутяться маховички станків. Робітник кладе велику, круглу бляху. Гострі, штамповочні ножі в'їдаються легко немов у масло... Кругла бляха, раптом, просвічує дірками, квадратами, прорізами. 
— Для моторів це необхідно, — пояснює робітник, — в оці пази заходить ізольований дріт... 
Старанно балансуючи між машинами ми вибирались з штамповочного цеха. 
— Аж раптом, в одній з бокових галерей заставленій машинами, дружній регіт дзвенить, вабить своєю життєрадісністю. 
Прямуємо туди.
Обмоточний цех, — пояснюють нам.
Декільки десятків різнокольорових хусток схилилося над деталями моторів—обмотують ізольованим шнуром. Робота кипить ... Старанно крутять, цокають, штурхають, шарпають, а в очах невтомна веселість грає й срібним перекатом луна сміх під склепінням заводу...
Що розповів інженер. 
До нас приєднався інженер, що до того барився десь і зразу взяв нас твердою рукою під своє керівництво. Розгубленність наша минула і ми були дуже вдячні йому. 
— А тепер ходім, побачите крупну продукцію заводу, — сказав він нам.
Ми пішли. 
Ось, маєте, збирають конденсатор на 2.500 KVA, — вказав інженер. — А ось трансформатор на 10.000 KVA... Для великих електростанцій призначено... Дають енергію...
Але це ще не надто крупна продукція, виявляється. He-що давно збудували для Азнафти 2 трансформатори по 12.500 KVA. Трансформаторів такої сили ніколи раніш до війни в б. царській Росії не будували. Окрім того збудували для Південсталі мотора на 2.000 кінних сил. З минулого року завод приступив до будування турбо-генераторів, що до війни раніш теж ніколи в Росії не будувались.
Ми з пошаною гляділи на могутні й загадкові для нас машини, на робітників, що возились біля них. 
— А ось маєте останній етап нашої машини, спробна станція, — вказав нам далі інженер. Машини тут випробовуються, перевіряються на працездатність. 
Ми бачили як на різних підмурках то в пазах цементованої підлоги стояли зібрані електромашини, кожну хвилину готові до життя. 
— А тепер гляньте назад, вказав рукою інженер, — весь завод перед вами як на долоні. 
І дійсно, ми були в другому кінці заводу і тепер перед нами побігли залляті сонячним сяйвом довжелезні галереї... 
— Побудовано завод так, — говорив інженер, що ви можете бачити послідовно всі етапи роботи заводу над якою-будь машиною. В бокових галереях збирають малі, середні машини, в центральній — великі; народившись в літейному цехові, машина, або певніш кістяк машини, проходить токарну, слюсарну, строгальну, так-би мовити чорнові роботи. Тоді попада в зборочну.
Зібрана машина перед тим як вступити у життя випробовується на спробній станції, складає, так-би мовити, іспит. Й коли в неї не буде знайдено дефектів, тоді її можна лакувати й відправляти за призначенням. 
Такий точно шлях проходять могутні конденсатори, генератори, трансформатори і різні мотори. 
— Електромашина владними кроками завойовує промисловість, — говорив далі інженер. — Економію в галузі техніки, економію енергії, раціональну постановку виробництва дає електромашина.
„Харківський електромашинобудівельний — завод найбільший завод на весь Радянський союз. На великій площі, щось біля 10 десятин розташувались його корпуса. 
„Отже зрозуміло, що центр роботи по електромашинобудівництву лежить на ньому.
„ВЕК зараз електрифікує великі заводи Донбасу, Уралу, Азнафти, Текстильтресту, Волховстрой, будує машини для різних електростанцій...
„Ті роботи, і що має завод на 2 роки слід було-б виконати за півроку. 
„Завод поширюється. Приєднуються нові корпуса, замовлено нові станки машини в Німеччині, Америці. 
„Протягом цих двох років число робітников з 4-х тисяч буде збільшено до 12 тисяч. 
„Завод росте й міцніє, — Закінчив свою промову інженер.
Задумливе журчання моторів поза нами... 
Синє небо й свіжий струмінь вітру зустрічали нас... 
Ми йшли мовчазні, зосереджені й легко, спокійно було, чомусь, нам.
Далеко побігли галереї
Заводе, мовчазний заводе, скільки дум навіяв ти!
А ген робітники навантажують машинами вагони.
... І загудуть машини. 
Здригнуться мури блискучого антрациту — колотимуться велетенськими кригами під могутніми ударами електромашини... 
Випроста згорблену спину забойщик... 
Загудуть вентилятори ... 
Бадьоро затріпотять легені шахтаря... 
Швидко пірне в шурх підйомна ... 
Засапано засмокчуть насоси ... 
Заб'ют буйні нафти. 
Трамвайні мотори повезуть і тисячі людей ... 
Електричні лямпочки засяють в потягах ... 
Проріжуть темряву степів електростанції...
Загудуть млини... 
Зазеленіє зрошене поле... 
Загупають дужче молоти, радісно загуркоче станок... 
На спочин підуть трансмісії...
Йде електромашина.
