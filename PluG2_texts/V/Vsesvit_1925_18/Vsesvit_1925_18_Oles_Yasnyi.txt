Золотоноська електростанція
Занедбане колись.. 
В долині, огорнуте з одного боку болотами здругого — селами, лежить місто Золотоноша. 
Відкіля пристало йому таке назвисько того не відаю, а тільки це швидче „Болотоноша“... 
Снують спогади, що за незапам'ятних часів, через місто текла велика річка, а нею возили воїводи податок від цього і взялася назва. 
Золотоноша місто селянське, з великим торгом. 
На ринок викидається дуже багато сировини й базари тут скидаються на справжній ярмарок. 
В минулому Золотоноша мала вигляд торгового містечка і хоч бряжчала „копиталами" все-ж була обідрана, брудна й відстала. 
За горожанської та імперіялістичної війни вона зовсім підупала. 
Але останніми роками Золотоноша почала помалу відроджуватись.
Ремонтувались будівлі, латались шляхи і коли півтора роки тому заходами місцевого комунвідділу, заблищали по околицях ліхтарики (гасові) Золотоношчани жартували: 
— Ге-ге... Вибиваємось у люди... 
Скоро там, де бродили собаки зашелестіли молоді деревця, а на місці бруду широко розкинувся оріховий парк (посадки 24 року). 
З початком року 1925-го комунгосп замислив шось велетенське,— електрифікувати місто з околицями. 
Чули обивателі про ці заходи і яхидно кивали: 
— Ну, ну... побачимо що вийде... 
А вийшло те, що 2—4 січня т/р. трактор Шрамківського сахкомбінату „Відродження" ввіз у місто локомобіля „Ланц“ на 180 кін. с. і весною 25 року було закладено електростанцію. 
Будується її під доглядом досвідченого техника в осередку міста Золотоноші, і на сьогодні вона має напівзакінчений вигляд. 
Це велетенський будинок, що підноситься над усі инші й вражає своїми розмірами. 
Водночас все місто до найглухішіх закутків взято лініями. Роботу по електрифікації розраховано натри періоди: 
В перший — буде освітлено все місто й переведено на електрику частину підприємств, в другу й третю буде закінчино електрифікацію міста й району радіусом в 16 верст. Повна електрифікація обійдеться комунгоспові в 400 тисяч карб. А коли план електрифікації буде виконано цілком — дешеве світло матиме населеня 26 сільрад району. Мій сусіда до останнього часу не йняв віри цьому. Е, мовляв, нічого не буде... 
І от коли електричну лінію стлали нашим кутком—я весь тремтів—де закопають стовпа. 
Закопали як-раз проти сусідового двору. 
Над вечір - вихожу до перелазу. 
Поруч у дворі порається сусіда. 
Мовчимо... 

