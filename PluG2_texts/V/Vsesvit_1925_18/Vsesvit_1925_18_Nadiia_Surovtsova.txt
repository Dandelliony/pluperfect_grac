За океаном.
Торік в літню пору довелося мені поїхати на два місяці до Америки, їхали з Франції. 
Над вечір, як замерехтіли перші зорі і загорівся маяк, ми рушили і за кілька годин бретонський берег зник з наших очей — землю ми побачили аж через десять днів. Два дні летіли чайки і ще нагадували про Европу, потім вернули.
А ми опинились у океані. 
За дозволом капітана я оглянула пароплав.
На долі, глибоко під водою, були машини. Взірцева чистота, а разом з тим пекло. Працювали там змінами по 4 години; на пароплавах, що йдуть цілком південним курсом коло машин видержують тільки чорні. Тут працювали англійці. Десь дзюрчала вода, з вентиляторів тягнуло тонкими струмками свіже повітря, але за два кроки від них стояла вже неймовірна спека. 
Нагорі розважались. У день лежали в кріслах, грали у теніс, над вечір грала музика і американки танцювали з матросами до пізньої ночи. 
В першій класі в спокійні дні майже не гойдало — зате у третій, на долі цілий час видко було бліді, зелені обличчя хорих. Тільки дітвора як тут, так і там, безжурно гасала по покладі. 
На шостий день подорожи зірвався шторм. Пароплав кидало як тріску, хвилі перекидались через палубу, однак англійська команда пароплава все-таки святкувала Великдень. Зійшлись ті самі музики, що увечері грали „фокстрота”, заграли якісь псалми, капітан прочитав молитви, а решта підтягала. Було надзвичайно нудно. Увечері так кидало, що мало хто виходив з кабін. Десь коло півночи загреміло я вийшла на палубу все було чорне; від часу до часу вогненою стрілкою розрізувала небо блискавиця, а на долі під білою піною зеленкуватим промінням світилося море. Це були якісь тепловодні риби — ми наближались до тропіків. На панок побачили Бермудські острови, перших чорних, а на слідуючий день вже ц наближались на північ до Нью-Йорку.
Нью-Йорк. 
Так от він, нарешті. 
Щось замаячило на обрію — це й був знаний пам'ятник свободи. Про нього оповідають кожному, що приїздить уперше відомий анекдот: один чужинець, що зле володів англійською мовою, спитав американця, кому це пам'ятник. Той відповів —С вободі. Чужинець співчутливо покивав головою і сказав: - "так, так у нас також є звичай ставити пам'ятники нашим покійникам". У слушності цього доводилось переконуватись потім цілий час.
Великий кам'яний Нью-Йорк властиво не вражає нічим. Ви орієнтуєтесь у ньому через дві години, бо весь він кліточки, бо весь він — числа, простий, величезний, як раз такий, якою ми собі уявляєм, звичайно, Америку. Вулиці вкриті сміттям не згірш од якої Сміли чи Гадячу, на вулицях сидить і бавиться в лахмітті дітвора, чути жаргон, он продирається через юрбу китайчик, там блискають зуби негра, за вікном видно японський ресторан з тихими косоокими жовтими личками.
В центрі, на „п'ятім авеню” - содом і гомора. Увечері особливо низкою тягнуться без перерви авто, спалахує і гасне вогник регулятора їзди на перехрестях, а на стінах загораються величезні реклами, кидають снопи різнокольорового світла, сліплять очі, навкруги стоїть невгаваючий гамір, по пішоходах суне лава людей, чути всі мови світу, можна побачити всі раси й народи.
Отут—артерія Нью-Йорку. Часом може статися якось моторошно, але заблудити, сплутати шляхи все-таки не можна. Тай до того „боббі“ — поліцейський. На ваш запит одержите точні вказівки, коли він стоїть тут, він дуже чемний. 
Однак бувають і инші картини. Але про це другим разом. 
Прекрасний берег Гудсон. Розкішні віли— палаци, асфальтовий шлях і тиша. Тут не вільно трамваям, тут царство американського мільйона.
Чікаго. 
Приблизно такого-ж типу Чікаго. Більш розкидане. З кількома величезними парками, на березі чудесного озера. Воно виросло протягом 80 літ на місці індійського села. Сама назва індійська, й означає “Дика цибуля”. Швидкий зріст відбився на характері міста. Ви часто побачити поруч з великою бетоновою будівлею дерев'яний двохповерховий будиночок, а часто-густо і порожній, ще не забудований дикий майдан. На одній з вулиць стоїть пам'ятник одній історичний події, що ще жива у спогадах старих мешканців. Підчас відсутности перших колоністів, індійці зробили напад на відібране в них місто, і вирізали всіх білих жінок. Тілько одну було врятовано якимсь вождем червоних. І стоїть пам'ятник тепер, чорний, з перами, зроблений межи білих панів свого колишнього міста.
Як добували колонії. 
Інтересні речі оповідають про боротьбу з чорними. Американці надсилали в подарунок вождям індійських племен килими—отруєні чорною віспою. Вимирали цілі місцевосте, а європейці опановували своєю новою батьківщиною. 
Тепер індійці вимирають, їх лишилося коло 200 тисяч, їх старанно охороняють в особливо для того залишених місцевостях, де вони живуть ще в досить первісному стані, все ще збираючись на віча в лісах, заховуючи пережитки старовинної одежі.
Мені довелося зустрінути на однім із конгресів жінку з племени Інків — вона мала шкіряний одяг, а в довгих косах були встромлені пера — як на малюнках в оповіданнях Майн-Ріда.
Гнила культура. 
В Чікаго мені довелось пробути два тижні і зустрічатись з як-найрізноманітнішими людьми. Були то фабриканти й робітники, члени якихось сект, професори, молодь, багачі з віл і відвідувачі „притулків" і як-раз там, в Америці, країні „рівности" мене вражала надзвичайна, нечувана проста ріжниця між тим, що дає держава своїм горожанам. Додатково до європейських прикмет, була ще расова ненависть. Мені покачували цілі квартали, заселені неграми, звідки виїхали всі білі, не бажаючи жити спільно з чорними. Такі квартали існують в кожному місті так само як існує університет для чорних в Вашингтоні, існують окремі кіно, лікарі, адвокати.
Одного разу при мені не пустили до ресторану одного з наших товаришів—негра, доктора медицини, — бо він був чорний.
Все це не міститься навіть у нашій уяві, однак для „свобідних" американців звичайне явище.
В деяких штатах ще існує „дідівський закон", — що торкається правил вибору до парламенту—полягає він у тому, що право виборів можуть мати (розуміється, тільки коли справа торкається чорних народів) лише негри, що мали грамотного діда. Це треба довести документально, в противному разі хоч-би виборщик був не знати якої освіти, він не має права голосовання.
За те в руках чорних—вся найтяжча праця. На славетних скотобойнях аж чорніє від негрів. 
Коли шлюб негрів з білими переслідується законом і карається в'язницею, чорна проституція цвіте буйно на втіху білих панів Америки. 
Негри надзвичайно здібні. Мені доводилось мати відчит у їх уневерситеті,. і питання були цікавішими від аналогічних дискусій слухачів по инших вищих школах.
Цікава й їх музика—тужлива та меліодійна—голоси просто розкішні, чого на жаль не можна сказати про надзвичайно немузикальних американців, у котрих всі видатні співці — виключно чужинці. 
Своєгідний характер має Пенсільванія; заселена переважно квекерами, вона відрізняється від инших штатів, котрі мені доводилось бачити, надзвичайною простотою, майже строгістю. Чесність там надзвичайна—в невеличких містах, де сарі традиції ще збереглися, всі будинки, як в день, так і вночі не замикаються.
Немає також у квекерів типової американської похапливости — це розважні, спокійні люди, де в чому нагадуть, може, наших селян.
Кожна оселя майже має авто; в кожній хаті є радіо — однак воно служить не лише для розваги—ранками вся молодь годинами сидить коло апарату і слухає та записує лекції університету—бо коштів жити у великому місті вони не мають, і тільки їздять складати іспити, все-ж навчання відбувається через радіо.
Доводилось однак мені оглядати й такі університети, де вчаться діти переважно каліфорнійських міліонерів — там інтернати нагадують золоті клітки, на кожних 10 учнів припадає по професору, є розкішні спортові залі, цілий маєток забудований палацами—одна подарована Рокфелером різблена дубова їдальня коштує божевільних грошей.
Там поруч з наукою читаються для дівчат спеціяльні лекції, як уряджувати five o’clock (чай), вечері, як поводитись на балах; інтересно, що це заведене й у славетнім Брін—мор коледжу. 
Недалеко від тих палаців — народня школа обдертий будинок, жадних наукових приладь дітвара брудна в такій мірі, що ми того про Америку й подумати не могли. А проте довелось побачити на свої очі.
На підприємствах. 
Оглядали деякі фабрики авіаційну в Дейтон, Форда в Детройті, славетні скотобойні в Чікаго керамічну в Індіапополіс. В останній директор давав пояснення про саму промисловість, про фахове навчання робітників — а потім трапилась така дрібничка: я звернулась до робітника а запитанням, скільки він одержує на тиждень. Робітник не відповів, коли директор відійшов, я спитала ще раз, і він пошепки пояснив, що робітникам було заборонено оповідати нам про заробітню платню.
Часто доводиться чути про добробут робітництва в Америці — мовляв, кожний має авто. На це можна лише всміхнутись, коли бодай побіжно знати життя там. Правда авто робітники иноді й мають — при великім виробництві вони там дешеві, трамваї-ж дорогі — отже тим самим заощаджується гріш. Але підчас криз робітництво живе тим, що збирає з смітників багачів (сміття що-дня виставляють у кошиках на вулицю, до їх забирає ранком авто). Навіть, маючи працю робітники дуже бідують: мала хатина, де четверо сплять на одному ліжкові, хати без вікон, освітлені день-ніч, електрикою, з брудними вогкими стінами — багато їх в славетній Америці-країні порожніх слів, лицемірства й немилосердного визиску працюючих. 
Оповідають американці про свого улюбленця Вільсона, що коли вії з'явився на страшний суд, бог сказав йому — не щирі твої дванацять пунктів, Вільсоне, от і не пощастило тобі на землі.  
Та не кращі й твої були, боже, — відповів, той. Повна церков, законів, конституцій та парламентів Америка, край брехні й сваволі магнатів всесильного долара, край рабів капіталу.
