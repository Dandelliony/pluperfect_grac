На чужині.
Яскраво-багряне сонце останній раз поринало своїм промінням в блакитні води Південного моря, легенький ніжний вітерець журно похитував блискучі теплі хвилі, і сумовито-поважні зірки на темно-синьому небі слали свої усмішки журливому морю, а воно хвилясте, смутне, ніжно-принадне й суворо-бурхливе наспівувало свою вічну сумну пісню... 
Тепла оксамитова, радісно-дзвінка ніч помалу розправила крила свої, сутінню затуляючи від моря останнє тремтяче сонячне проміння. А на тлі сиво-рожевого серпанку заходу вимальовувався білосніжний, схожий на чайку корабель, що легко похитувався на чорно-синіх хвилях... 
А на тому кораблі в клітинах сиділи полонені звірі.
Ось двоє молодих левів зовсім хорих від хитання та великої подорожи нудяться в клитині. Недовго погуляли вони на волі! їм всього по З роки... І, мабуть, не пройдеться їм більше грітись під палким сонцем південної пустелі, ні дихати ароматним повітрям чарівних джунглів, і не лякати їм більше сірооких струнких серн та ланів своїми риками... 
А поруч не менше замучених пара зовсім ще юних леопардів поскручувались клубочками на дні клітини й зажурено поглядають навкруги себе...
Тут-же топчеться в своїй величезній клітині слон... Сопе, пирхає, плюється, що-хвилини висовує свій хобот між ґратами й суворо дивиться—неначе шукає на кому-б вилити свій гнів.
Але всі навкруги байдужі і не помічають настрою полонених... Тільки сріблясті хвилі співають їм пісню, ласкаво обмиваючи з усіх боків корабель, та золотий лукавий місяць, швидко вискочивши з-за хмарок, иноді радісно моргне їм, зарегочеться, скупає в морі своє проміння і знову заховається за золоті хмарки...
І часто німу тишу ароматної південної ночи порушують страшні жалібно-гнівні рики левів...
Подорож закінчено і звірі відпочивають у Харківському зоологічному саді. Стомлені леви розляглись ліниво в своїх клітинах наче не хижаки, а мирні собі домашні тварини... І тільки підчас їжі яскраво виявляються їх дикі інстинкти... З жадністю накидаються вони на м'ясо — рвуть його, кусають, гарчать, ревуть і взагалі так лютують, що навіть до клітки приступити боязно. Зате, коли наїдяться добре, то робляться ліниві, смирні й неповоротні.
От, приміром, леопарди. Наїлись добре і перебувають у гарному настрої. Самець перекинувся на спинку і з-під лоба стежить за своєю красунею самкою, а вона потихесеньку ступає оксамитовими золотистими лапками, граціозно вигинає спинку і мурликає йому пісеньку...
Зате ніяк не заспокоїться слон. І нагодували його добре, і напоїли, а він бунтливий бігає по валері, брязкотить ланцюгом, намагається відірватись і перескочити через тин, але ланцюг товстий не рветься, тільки дзвенить—це ше більше обурює слона і він, роздратований, гнівний, знову й знову ганяє по валері і так лякає своїх сусідів муфлонів (горних баранів), що ті що-йно, збиваються до купи і ледве дихають...
Тільки одногорбий верблюд „Юхим“ не звертає ніякісінької уваги на гостя. Він навіть не розуміє, чому лютує слон. Бо сам Юхим - живе вже тут 20 років і йому добре...
Він добре знав, що його пращурі часто-густо нав'ючені важкою ношею, змучені голодом та спрагою не один раз гинули од нестерплячого зною на гарячих пісках палких пустель; він знав, що запобіг сам такої долі лише дякуючи тому, що попав сюди, і хоча иноді й набігала на нього хвиля щемлячої журби по далекій вітчизні, але це траплялось дуже і дуже рідко... Повсякденні вражіння сучасного затирали тугу за минулим...
І завжди кожний клопочеться своїм, у кожного свої інтереси, свої потреби, і життя кожного, не дивлячись на зовнішню одноманітність, різняться одне від одного.
Муфлони настільки невибагливі в своїх потребах, що їх може задовольнити який-небудь пучечок трави, та бігання по штучній скелі, тоді як їхні сусіди, орли білоголові, й ннші крилаті мешканці гір, зовсім по иншому сприймають життя. По їх затуманених журбою очах видко, що ім хочеться волі, видко, як вони нудяться в малих клітинах і мріють може про далекі краї, де на тлі блакитного неба вимальовуються величезні розпечені скелі, та блищать вічні білі сніги... Стогнуть орли і дивляться навкруг себе то жалібно, то суворо, то гнівно...
Сінгапурська-ж макака (досить солідна особа 20 років), мабуть, не зовсім погоджується з думкою орлів, бо на їх вона увесь час кидає не дуже ласкаві погляди, зате дуже зацікавлена своїми новими сусідами, маленькими резусами, і навіть не звертає ніякої уваги на різні ласощі, що їй пропонують... А взагалі вона поводиться стримано, незалежно, і до того-ж дуже ввічливо— так, на схильність свого чоловіка піти за прикладом маленьких резусів і поцілуватись, він дістав такого штурхана. Що полетів шкереберть аж на другий бік житла... І мабуть більше в нього вже не було ніяких бажань у той вечір!
Зовсім не те спостерігається в клітині павіяніввеликих малп. Там панує „він“ і бідна молоденька самка (їй всього біля 2-х років) ніколи не має змоги нічим поласувати, бо її шановний чоловік вмент видирає ласощі в неї з рук і поїдає сам.
Зате мир і любов панує серед резусів. Ці манісінькі малпочки мають такі люб'ячі серця, що увесь час як не обнімаються, то цілуються. Звичайно, це забавляє й сторонніх...
Так, наприклад, Архангельський ведмедик дуже зацікавлено поглядає на рез сів, хвилюється, починає облизувати залізні ґрати, добре, вони холодненькі і приємно освіжують, а потім знову починає кидатись по клітині і, врешті, виводить із себе поважну ведмедицю...
Не звертає уваги на все це тільки красень олень. Він такий молодий і життєрадісний! У нього прекрасні гиллясті роги і закоханий він у плямисту сірооку лань. 
Бо вони-ж знайомі ще з Асканії Нової і лань і тут негербує ним...
Навмисне манірно вигинаючись, красиво підскакує перед ним і увесь час стріляє очима... 
Тільки зубро-бизон дивиться на це до-деякої міри скептично, щось бурмоче і так сопе, що чути аж на другий край саду; та волохатий „Як“ видко теж цілком солідарний з бизоном, бо з великим призирством поглядає в бік лані і тяжко зітхає. Чи не згадав він свого рідного Тибету?..
А тут-же поруч мирно пасуться молоденькі ослики, овечки мериноси та каракулеві, молоді й старі козулі. Всі вони їдять зелену ніжну травичку і зацікавлено поглядають иноді на свого сусіда їх дивує це рогате створіння схоже і з коровою і з конем. А створіння те «Гну» Африканське з великим задоволенням уплітає вже другу порцію вівса і тільки надбало помахує своїм пишним хвостом.
Почало смеркати. На обрії замість сонця червоніла тільки яскрава пляма, але й вона малу-по-малу зникла. Вогкий ароматний вечір огорнув сад і все затихло в ньому. В півтемноті вечора пливе змішаний аромат різних квітів і пригадується другий палкий південний то гармонійно-дозірований, то різко-пряний аромат джунглів... 
Все дрімає в саду...
Не кричать уже на ставочку єгипетські гуси, не плавають лебеді, ніжні фламінго, пелікани.. Всі притихли, приготувались зустрічати ніч... Гуси посідали на березі і мріють про далекий Єгипет, фламінго, піднявши одну ніжку, рожеву, як стеблиночка невідомої прекрасної квіточки, поховали голівки під крильця і може згадують про сріблястий Ніл... А там далі поснули леопарди, льви й лисиці, сплять кролики, орли та малпи, сплять страуси, вовки й ведміді. Все об'яте кріпким сном... І може сняться їм гостроверхі пальми, запашні кедри, й кручені ліяни... Заснули звірі, заснули птиці, заснув сад,.. А ніч уже розгорнула свій пишний стяг, розмальований золотим промінним місяця, і благодушно-радісні зорі вітали її своєю вічною дивно-прекрасною піснею...
