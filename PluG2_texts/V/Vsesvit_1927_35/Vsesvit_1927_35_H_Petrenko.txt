САККОЙ
ВАНЦЕТІ
СТРАЧЕНО
СТАЛОСЯ! Більше шости років трохи не щоденного чекання смерти, більше шости років нечуваних знущань і тортур над безневинними жертвами класової юстиції в країні уславленої „демократії” закінчилися смертю на електричному стілці. Вночі з 22-го на 23-є серпня.
Робітнича класа впише до мартирологу своїх мучеників імена т.т. Сакко й Ванцеті. Вони боролися довгі роки і вмерли від руки буржуазного ката за робітничу справу.
За життя т.т. Сакко та Ванцеті точилася завзята боротьба поміж амеликанським капіталом і світовим пролетаріятом. Особливо змагалася ця боротьба в останніх часах, прокотившися величезною бурхливою хвилею протестів та страйків по цілому світі й охопивши не тільки широченні маси робітництва, але й частину ліберальної буржуазної інтелігенції. На якийсь час навіть пощастилося цьому стихійному рухові протесту втримати руку катів.
Проте, т.т. Сакко й Ванцеті страчено. Стопроцентні янкі — а ними саме вславився штат Масачузет, де виконано жахливу екзекуцію — наважилися кинути виклик не тільки американському, але й міжнародньому пролетаріятові. Цим викликом американська буржуазія викидає гасло одвертого, беззастережного наступу капіталу широким фронтом на робітничу класу. Безперечно, приклад янкі підбадьорить капіталістів нших країн, і вони в себе будуть намагатися запровадити амеикаські засоби боротьби з революційним рухом, як запроважують американські засоби визиску робітників.
Але ж нахабний виклик озвірілої американської буржуазії натрапить на відповідну відсіч з боку революційного пролетаріяту. Боротьба за звільнення т. т. Сакко й Ванцеті є великою школою для робітництва, що винесе з неї добру науку.
Крівава росправа над двома революціонерами за те тільки, що вони революціонери і представники робітничої класи, викриває перед широкими трудящими масами справжню суть вихвалюваної буржуазної „демократії“, а також і ганебну ролю всіх зрадників робітничої класи з американської федерації праці, ІІ-го та Амстердамського інтернаціоналів, що захищають цю демократію.
Товариші Сакко й Ванцеті полягли головами в боротьбі за справу революції. Робітництво утратило двох борців, але ж революція придбала на їх місце силу нових пролетарів, що стали на шлях класової боротьби.
Як би буржуазія не лютувала, яких би ще ганебніших засобів боротьби вона не вживала, як би так звані „соціалісти“ й реформісти всіх мастей не намагалися затримати зріст класової свідомости пролетаріяту, — задушити революцію їм не поведеться.
Хай американська, а з нею і евітова буржуазія затямить собі, що стратою т. т. Сакко й Ванцеті сили світового пролетаріяту не зломлено, його волі до боротьби не стримано. Навпаки, класова солідарність робітництва зросла, його воля стала ще міцнішою, щоб учинити останній суд над капіталом, винести йому свій, класовий вирок.