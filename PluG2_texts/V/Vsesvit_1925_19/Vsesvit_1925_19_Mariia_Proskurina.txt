Клопотна річенька і спорні береги.
Та річечка в долині біла, розділяла своїми берегами панське і бідняцьке. На самій горі, з одного боку жив Степурина. Його хатка з двома маленькими віконцями, як двоє очей у лобі, дивилася просто на той бік долини. На горі стояв здоровенний панський будинок і вся яконовія. Гарний будинок. Все миготіло золотом від нього в Степуриних очах. І дуже задумлювало все це його. А його хатка з панського будинку видавалася більмом на оці, або болячкою на носі: вся чорна, обідрана, погана. Але в на стояла в найкращому місці гори — і хоч-не-хоч, а глянеш на неї. А далі пішли хатки нижче й нижче, й не так вже мозолили очі панському будинкові. Степурину хатку й панський будинок розділяла глибока долина з крутими берегами.
Степурина колись був кріпак, а тепер вільний житель села Кибинці. Вийде він за хату, сяде на призьбі проти панського будинку, смалить люльку та дивиться в панський двір. А думки так і снуються йому в голові, — то давні, пережиті, то теперішні, нові.
Степурина не молодий, років сорок. Сам здоровий і хороший. а вуса — вся його краса — широкі, повні, все задумані, в землю дивляться. Він часто їх підрізував, а вони все ростуть ще швидче, ще краще. Була в нього жінка Ганна, жовтенька, поганенька собі.
Все хикає що робить, куди йде- важко дише, і давно—хто її не зна була такою. Було в нього трійко дітей: один хлопець хороший, рослий, у батька вдався, і дві дівчини: одна ще—сюди-туди, а друга — вся в матір. Така-ж жовта, так і каш іяла; ще молодою побіжить собі— дуже важко дише. І так — ні з того, ні з цього — захоріла, недовго полежала і вмерла.
Ганна тоді зовсім берега пустилась, зажурилась за дочкою. Заляже на тиждень, а то, дивись ти, встане, плута по хаті, що й робить. А далі й зовсім злягла.
Степурина з дочкою хату топить й хліб пече. А за хату часто виходить пожуритися, посидіти, подумати, відпочити й люльки посмалити. Чи літом, чи зімою, а він — все за хатою. Чи сидить, чи стоїть — все очі в панський двір, а думки — завірюхою йому в голові. Пани, щастя й розкіш. Одному отаке добро!.. Це — неправда, неправда на світі... і кулаки йому стискалися і хотілося десь бігти безвісті-... Але він повільно виймав з рота люльку, плював далеко з серцем од себе і йшов до хати. В хаті не краще: жінка стогне, води просить і таким тоненьким голосочком. В хаті душно, серце мліє, на душі погано.
 Степурина знов за хату тікає.
Там росла, аж по-під хату, здорова хороша груша. Тіниста розпустила свої віти аж у чужий огород, бо в своєму ніде було розправитись, бо малий він був.
Видиме діло, в таких людців, як ведеться, огородці не великі. Був ще й садочок, по-під горою слався аж на долину. Дерево поганеньке, все вкупі росло. А на самій долині — верби, осокори високі, хороші, товсті, як і на панському боці, росли. Видно звідти й перескочили сюди через річечку невеличку.
Ця річечка—невеличка, ну клопотна собі. 
Було, як ідеш повз неї, усе вона мов спориться то з кимсь, кривдить когось та белькотить. 
Берег панський і бідняцький, як вслухаєтся, — поміж собою й з річечкою теж споряться, тай годі. Чути:
— Оце моє. 
— Ні, моє. 
— Неправда, моє. 
— Ні, ні, моє, моє. 
— Та що твоє? коли-то стало вже твоє? як по весні забігла ти сюди, то то вже стало все й твоє? 
— Хоч по весні, а все-таки моє. Пан каже: „поки річка, поти й наше". 
Бідняцький берег аж зітхне, зубами скригодне, каже: 
— Нехай твоє, а там вже скоро може буде й наше.
— Що? що кажеш?
— Нічого не кажу. Біжи собі вже швидче, не заважай ти нам... 
Отак річечка біжить-гомонить поміж крутими берегами, аж точиться та біжить, в ставок поспішає, гадає там буде краще. Вона з-під гори взялася, тут-же, на Таранівці й ніколи не висихає. 
Сидить Степурина на призьбі й курить люльку за люлькою. Перед ним, в дальні, розкинулось, немов на долоні, село і панський двір. Бачить Степурина все і знає що робиться, — ха ні недостатки, панські розкоші, — все це б'ється в його голові як внизу клопотна річечка об спорні береги.
Панський будинок стоїть серед села, на горі оквітчаний гарними садками. Під горою збився куточок маленьких хаток, немов полохлива отара, яку вовк зігнав до купи. З одного боку клопотна річка, з другого — широченний ставок на всю долину відмежовує панський маєток від бідняцьких городів. І далеко горою пішли пінські левади, садки, городи, повилась широка дорога. Від самого будинку, через парк у поле, густо засаджена вона деревами. Над тою дорогою стояли маленькі хатки під один покрій.
Видно й понаставили їх пани над дорогою на те, щоб люди дивилися на велике диво, як до нашого пана їздило багато панів у гості.
Ідуть цугом в золотих каретах, у дивному вбранні, і коні, як змії в золотих колесницях. Тоді люди зі страху падали на землю й молились до панів, як до бога.
Як ідеш тією дорогою, та глянеш на її велику красу, та й у голові ніби все завертиться. і метелики в очах заграють, а волосся полізе догори. І вже як увійдеш до парку, а там стоїть драний будинок і з вікон страховидла роти пороззівляли, то й стане лекше тобі на душі, що панів і розкоши тієї нема вже тут і ніг де.
А то цур йому, яке було колись, хай не повертається воно. І то вже будинок як поминаєш, то аж здригнешся, а дома вже, аж лекше зітхнеш, та й думаєш: цур йому, цур йому — хай не вертається, щоб одні розкошували, а другі перед ними собаками скакали.
А сонце яке гарне, як хочеться жить! 
Ось наш і Степурина сидить задуманий та дивиться на те подвір'я пінське, а думки роєм літають над ним.
Там колись пани його батька забили на конюшні і лише за те, що він був усе задуманний та мовчазний. Пани щось найшли у нього, що він думає панів із світу звести. Ввели в конюшню, били, били та все випитували:
— Скажи, що думаєш? 
Кричав: 
— Нічого, нічого, пани мої любі! 
Пани не повірили: на смерть його забили. 
А він був собі, як і всі люди, хіба що дуже мовчазний, та вуси такі, як у нашого Степурини — у землю все дивилися, як він замислювався над всим життям.
Мовчав собі й нікому нічого не казав. 
Пани бачили прокляті, що таки людина він не така, як усі — взяли вбили тай усе.
Степурина зітхнув важко, витяг люльку з рота, плюнув далеко від себе тай каже: — Отакі були, прокляті, страшні, — а зітхнувши ще добавив: Таке тоді врем'я було: вискочить як чорт з пекла, коні, як змії несуть, а золото та погони мигтять на ньому, аж тобі в очіх сліпить. А ти стоїш собі, як зроблений з калюжі, або з нірки виліз. Ну й дрижиш перед ним і впадеш на землю, і знову в свою норку лізеш, тікаєш.
Бо ніщо тоді була людина, тай усе. А ну тепер хай зроблять таке! 
Ось коли наш Степурина усміхнувся, а далі засміявся сам до себе. Покотився його сміх з гори на долину й шлюпнувся аж в клопотну річечку. 
А річечка той сміх понесла, аж у ставок. Степурина знову каже сам до себе: 
— Сю ніч пан утік. Де подівся ніхто й не знає,.
 І ще дужче зареготався. І пішов його сміх далеко по долині. 
— Степурина знову каже сам собі: 
— Сю ніч пан утік. Де дівся ніхто й не знає.
І ще дужче зареготався. І пішов його сміх далеко по долині. 
— Чують, каже, прокляті, що лихо буде. Та вже й пора. Я знав, що розправа скоро з панами буде, а не казав нікому: мовчав. Думав, нехай, воно прийде ниточка до клубочка.
І сови та сичі вночі це віщували, як закричать, бувало, то аж волосся вгору лізе. Тай не один, або два, а цілий десяток. Як вийдеш уночі надвір темно: ока не видно тай чуєш і там, і там по двору кричать, аж скиглить, немов голосять, тай не рік, тай не два, а років за три вже скиглять отак. Я й думав собі, що. скоро вам клятим панам таки прийде край. Пора вже вам розщитаться за всі ваші гріхи. Як і мого батька вбили нізащо, так думаєте й минеться вам... Ні, ні: не минеться це вам, як бабі жнива!
І він сердито схопився з призьби, плюнув далеко й ще сказав:
— Не минеться ніколи це вам, так і вийшло на моє. Казав Трохим Прісин, що революція скрізь уже лютує: панів б'ють, аж тріщить. Скоро й до нас прийде. Тай слід, бо заробили собі. Яка шуточка: нізащо вбити чоловіка, та щоб і пропало це? Ні, ні, стривайте, голубчики, ось і ми за вас приймемось. Ми вам усе пригадаємо: і на чию землю оця груша росте і чого їй у себе ніг де було розправитись... Утік, ич хитрий, уже і втік.
Посміхнувся, тай знову каже: 
— Жінка з дітьми давно вже виїхала кудись, а він ще сидів, наставивши вухо, а цю ніч і його вже не стало. 
Сплюнув сердито, налаяв когось, що випустили цього солов'я, бо вже не піймаєш його, потім вибив люльку об грушу і ще більш сердитий пішов до хати.
А в хаті ще більший клопіт: бруд, порох і сморід, жінка хворіла й давно, а це вже й зовсім залягла. Ледве чутно просить пити. Степурина подав кухля, а сам узяв стільця, сів біля порогу тай ще дужче замислився: „Що ж воно буде, як і жінка вмре? Хоч і погана була, та все-таки злидні обганяла, а тепер мене й кури загребуть. Підпер лоба кулаком, а вуси в діл дивились, і з очей додолу закапали сльози. Кругом злидні.
Пробігла революція по всій нашій Україні. Багато де-кому й горя та клопоту наробила, але-ж бідним селянам і радости. Скрізь кричали: земля раз пани повтікли наша земля, гомоніли собі, стиха, бо гайдамаки вже приїхали панам на захист. Замовкли знову наші селяни, бо чути: 6‘ютьта катують більшовиків гайдамаки б'ють і плакати не дають, закляті.
А наш Степурина саме ховав жінку свою. Удівцем остався, та ще й не молодим. Замислився Степурина, аж вуси похилились. Був син Василь, та порадила вчителька стати па почту. Хлопець гарний, може щось і вийде.
Степурина радів із свого сина, що послухався але дома зостався сам з дочкою. Кепсько стало Степурині, а далі став думати, та й додумався до того, що треба шукати жінки.
— Шо воно за життя,— каже сам собі, — чоловіка без жінки. Ось живу місяць, живу й другий, а жінка сама не приходить, значить треба шукать. 
Як наліг шукати сюди-туди, а тут уже: сорока сороці, ворона вороні, кума кумі і... жінка тобі є. Степурина вуси підрізав, поголився й такий став молодчина, що хіба в казці сказать. І найшлась йому Софія покритка готовісінька, аж із другого села.
Софія здорова, червонощока ще й молода. Повінчалися. Ходить Степурина п'яненький і приспівує та притоптує: „Отак зробив, шага згубив, а став шукати найшов п'ятака ха-ха-ха..."
Зажив тепер Степурина з молодою жінко о гарно, аж лихо сміється йому. 
Жінка, як метелик літає.
Сюди туди митнеться і все, як золото блищить. 
Скрізь чисто, гарно й хороше. 
Жінка й дома порається й до людей піде заробить.
Рад’є Степурина не тому, що лихо втекло, а що в хаті жінка молода утоми не знає. Степурина й на полі косить обличчя на сонці сміється: його Софія в'яже, загрібає й снопи складає, а сама аж жаром пашить. 
Вечером додому йдуть холодком веселі хороші. 
Пожали, повозили, сміючись удвох змолотили й незчулись де й осінь узялась, а потім і зіма. 
Посватали люди їх дівчину — видали й осталися сами. 
Їм і байдуже навіть краще, що дітей немає, ніхто їх щастю не заважає.
Ось уже й Петлюра втік. Уже їм і це нічогісінько. Щось уже й про призьбу за хатою забув Степурина, забув і про клопотну річечку та спірні береги. Сміються наші молоді, тай годі, і живуть собі, як ті маківки на вгороді цвітуть. Степурина вже тепер більше за собою дивиться: вусам ходу не дає, підстригає, та що-суботи голиться.
Отак прожили вони рік, як один день, незчулись коли він і пройшов. А за цей рік скільки того горя та сліз розлилось. Ось на лінії з пушки стріляють: (гонять більшовики Деникина) трах-трах і впала в селі бомба.. трах-трах, впала в селі й друга... трах-трах, впала в Степурини в дворі й третя, тай убила в них поросятко. Вискочили з хати наши молодята, посміялися собі тай годі, і знову до себе в хату, як тхір у нору
Загнали кудись деникинців і в селі вже більшовики весело розпоряджаються. Стали наділяти біднякам землі і наші молоденята взяли. 
Взяли тай з цього сміються. 
На другий рік молоді ніби ще краще живуть. 
Просто одне без одного й кроку не ступить. 
Дітей не було, а вони й раді, що ніхто їм не заважає. 
Промайнула й ще одна зіма і потік сніг річечками з гір. 
Наша річечка клопотна знову загомоніла: булькотить та шумить на весь околодок.
Тільки її й чути. 
Знову чути споряться береги, та вже сміючись: 
— А що, наше таки право? 
— То й що! Ри думаєте надовго ваше? 
Он ворожка казала, що повернеться Деникин... 
На це засміялася річечка тай каже: 
— Бабські це вигадки, бо не бачити вам деникинців, як і ваших панів. 
Отак гомоніла річечка та спорила, аж до вечора. Та не слухав з призьби іі, Степурина. 
Молодим було й зараз хороше. 
Потопили більшовики деникинців у Чорному морі, вільно зітхнули й почали рани гоїти та на своїй землі хазяїнувати. 
Та налякав міх так, що й торба страшна стала. 
Пішли знову чутки, (буржуї не дрімали, різні слухи випускали), що вже Миколай Миколаєвич іде, і цей увесь світ завоює.
Турбує це молодих начальників, не дає за діло по справжньому взятись. 
А наш Степурина все ще живе своїм щастям, немов у холодочку під жару холодну воду попиває. 
Нічого не чує й нічого не знає. 
Та на третій рік і його лихо спіткало. 
Стала щось його Софія хороша та молода хорі ти. 
Що день, що два той година, а ва місяць вона вже як жовтнях ходила, бо-ж кого лихо красить.
Та й стала вона з молодої та хорошої бридкою бабою. 
І зігнуло її жовту аж в дугу. 
Перелякався наш Степурина на смерть. 
Став питати, та чого воно, та як воно. 
А Софія почервоніє, та: 
— Я, мов, нічого не знаю!
А сама вже як жовта квітка ходить. 
Степурина, як несамовитий закричав. 
— Треба-ж людей кликать.
Почалися ліки. 
Ну зразу бабів накликали. 
А з них одна гарно знає, а друга ще краще. 
—  Це дурниці — кажуть, — видиме діло, з людей сталось.
Довго, довго шептали та різним зіллям напували, мало й у яму Софіі на загнали!
В Степурини нарешті терпець увірвався. 
Розігнав бабія, запріг конячку й до лікаря у місто повіз свою Софію.
Подивився лікар на хору тай почав лаятись, що з такою хоробою сидять собі дома й не лікуються, а коли вже й допомогти не можна тоді лиш згадають про лікаря.
Що дальше, то й гірше Софії: ніякі вже ліки не помагають. Степурина став за хату вчащати. Курить люльку за люлькою. Дим ходить попід стріхою поміж грушею й далеко в небо залітав. А вуси знову відросли й дивилися в землю. Журився наш Степурина й тяжко журився. А тим часом Софія й зовсім злягла й о Покрові — вмерла.
І знову зостався наш Степурина та ще й зовсім самотнім. Ходить, як та гиря: постарів, обріс і вуси аж додолу схилились. Зовсім руки опустив. А тут і холод великий почався і вітер гуде в трубі, тріскотить у печі та ще більшу тугу наганяє а темна тиша, як із вікон того будинку, жене його з хати. 1 сидить Степурина серед ночи один, як палець, на призьбі за хатою. Кругом нього дерево шумить, та груша мерзлими гілками по обличчі б'є і в вуха нашіптує: „Сам, Степане, зостався, сам... ну посидь-же тепер біля мене...”.
І сидить Степан на холоді та люльку курить, а гляне на той бік долини на драний будинок, покиває головою тай скаже:
— Отак значить: і ти сирота і я сирота... в тебе землі, в мене жінку тай зостались у нас лише сови на вікнах.
Сидить Степурина за хатою не одну ніченьку, а вже аж доки знову клопотна річечка заспорилась з берегами, чи вернуться пани, чи пропало все.
Сидить старий та худий і ладу вже не дасть своїм думкам: то з будинком драним разом зітхає, що їхнє власне щастя розтало та раптом кулаками до нього затрясе.
Уже й травицею запахло й дикі гуси пролетіли, земля почала парувати і ще раз сидів Степурина на призбі за хатою та вже розмовляв з старими панами:
— За віщо ви кляті мого батька вбили? 
— Але не міг уже встати. Ізнову закричав: 
— Ого - го... які поїхали хороші... та всі в золоті... і батько з ними... Тату, тату скакайте сюди, бо он пани... скоріше тікайте!.. Дивіться: вони Софію повели!!!
Степурина схопився вже бігти і біля призьби впав. 
На другий день сусіди поховали Степурина, коли так хороше горіло сонце.
