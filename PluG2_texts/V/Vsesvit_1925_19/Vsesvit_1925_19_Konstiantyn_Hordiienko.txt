На руїнах манастиря
І. Останній дзвін. 
За обрисами лісу гостроверхі шпилі манастиря вип'ялись... 
Зеленим озером розлялись луки, розбіглись аж під самі стіни лісу... 
Вибігла з лісу Ворскла, повилась луками й хмари відображались в її водах, підбігла аж під саме згір'я, підмила круті яхонтові береги, коріння дідуганів-дубів й зробила тиху яхонтову затоку... дугою обігнула манастир, еластично випросталась і побігла знов у ліс...
Величні дуби схилились над водою, темною немов смола, чистою немов живе срібло, поповзли на високе згір'я, тісно оточили стіни манастиря...
Ліс був похмурий й тихий, удень тут стояв мрак й навіть сонце не могло пробитись крізь густі верхів'я дерев В лісі віяло прохолодою, а з низин підіймалася пара землі, подекуди струмінь густо насичений запахом явору... 
В лісі міцно протоптані десятиріччями круті стежки.... 
Шарудить лист осінній під задуманою ходою похилих ченців... Глибокі зітхання вириваються з грудей, бездумні очі блукають у лісі... 
Втуплено бродять ченці по келії, похило, немов чорні отари овець розбрелись на подвір'ї, немов чорні, зловісні тіні — у лісі... 
На дзвіниці бамкнув дзвін, жалібно задрижав у повітрі (затріпотіла стара тополя...), покотивсь верхів'ями дерев, очеретами, водою, сполохнув якусь пташку й подавсь десь у далечінь лісів... 
Останній дзвін... 
Завтра вже не перехриститься затурканий дядько, йдучи повз манастир...
ІІ. Священий шантан. 
Охтирський манастир налічує довгі віки свого існування... Серед розкішної дачної місцевости готелі манастиря широко одчиняли літком двері всім
„алчушим і жаждущим" — білотелесим дачницям переважно, що приїздили сюди збувати свій жир, воєнщині, купцем, дворянам... Вони-то й давали прибутки манастиреві. 
О 9 год. вечора зачинялась манастирська брама й цілу ніч невщухали дикі оргії...
Дачниці, переважно з накидом до поезії, то ті більше рибку божу місячної ночи з ченцями ловили. 
Це тут Арцибашев писав свого Саніна.
„Радість всіх скорблящих“. 
Найвигіднішим комерційним підприємством для манастиря був хресний хід на тройцю Переносили Охтирський, явлений і чудотворний образ... 
Люду видимо-невидимо. З далеких губерень сходились богомольці на цей день сюди. 
Урочисто вирушає похід. 
Сонце золотить ризи, засліплює каскад відблиску, благоговійна радість сяє на миротворних лицях... 
Полк бравих гусарів, що неодмінно стояв у Охтирці проводжає похід срібними трубами — наче оркестр архангелів... 
А позаду пирскають баскі коні, здіймаючи мури куряви торохкотять купецькі шарабани яства всякого повні. 
Під кошлатими шатрами дубів ішло бучне святкування... 
Цілий тиждень тоді в готелях ллялось вино рікою...
Краще ніж „Ларьок" на ярмарку торгував страноприімний будинок... Ченці приязно приймали богомольців з вузликами. 
ІІІ. Тернистий шлях. 
За обрисами лісу вже не випинаються гострі шпилі манастиря, не сяють хгести на сонці, в нато місць, на башті прапор радянський має. 
Нове життя б'ється тут, 700 душ дітей живе, виховується, працює.
Сімсот душ викинутих життям, сиріт, дітей вулиці, на яких життя залишило жорстокі сліди найшли тут свій притулок.
З приютів, ізоляторів, просто з благбазу злетілась сюди диткора при несла з собою зухвале вуличне нахабство, лютість, ненавість, жорстокі інстинкти.
Рванулась вулиця, наче потік поперек якого ставили греблю, била, ламала, трощила все. 
Не вщухали крадіжки, все, що одягалось зараз-же продавалось.. Попробуйте заперечити! 
Били тарілки, били коменданта, ножем поранили вчителя.
А тим часом прибула друга партія цілковита протилежність першій. З пластикою, танцями, декламацією, музикою, з великими претензіями й без жадних трудових звичок. 
З шоколадних будинків Харківських. 
Прибули і зразу-ж:
— Достаньте нам амазонкі, хотім на лошадях кататься... 
— А пасху святіть в етом году будем? — А тут до всього купка ченців залишилася. 
— Діточки, діточки, зайдіть-но в хату, нате ось по хрестику, просвирочку.. 
А вулиця приперла до завідувача здайош власть в наші руки! 
Вчителі-ж будучі не в силі зладнати з дикою дітворою подались навтікача. 
Треба було мати сильну мужість, тверду руку, дужий розум і відданість, щоби не розгубитись, стримати стихію, направити в тверде річище. 
Почали з того, що вилучили верховодів—бунтарів, призначили за старших, врозумляли. 
Через пару днів ті приперли: Маєте ось одрізи й триста патронів здаємо без бою.
Через старших вплинули на дітвору й через місяць це були більш — менш нормальні діти.
Заспівав жайворонок. 
Забуяло життя в комуні! Стукали молотки, рубанки стругали, завзято хекали молоді груди, худорляві волики повагом чвалали по ріллі, легко врізувався плуг в землю під бадьорим натиском молодих рук.
Блищала рілля, світились очі, радо котився піт з натрудженого чола. 
Весело цокотали швацькі машинки, уважно схилились розпатлані дівочі голівки, старано виводили шов. 
Застрибала лопата в молодих руках, задирливо копирсала землю. 
Глибоко й полегшено зітхнув садок вкритий чорним паром, привітно закивали віти. 
Радо всміхнулись, виглянувши з-під землі молоді заростки, немов нянька заходилась обережно обгортати сапка... 
Зацвіли дерева, луки, дзвінко заспівала бджола, забубонів похмурий, але добрий ліс... 
Зарум’янилися бліді дитячі личики, очі засвітились. 
У загрубілому мозкові вперше з'явився проблиск свідомости. 
На ниви ллялась дзвінка пісня жайворонка... 
Зеленим шелестом хвилювались ниви, розповідала вітру про доброго господаря, що кинув здорове зерно в землю...
Хрест падає... 
Скоса, похмуро поглядали на церковні бані, що вип'ялись над містечком, хрестами сяяли— відгук минулих днів, духовного рабства, темряви. 
Завідувач містечком вніс пропозицію: 
— Збудувати театр у церкві. 
— Дати клуб піонерам у другій... 
Ех, і рванулась-ж комсомолія!
Жалібно тріснувши полетів хрест на землю... 
Полетів на землю до ніг тих, чиї голови сам припинав ногами до землі тисячіліття... 
Залізний крок історії... 
Й там, де раніш під склепінням розлягалось монотонне “аллілуя”, пахло ладаном, віяло мертвечиною мозку нині — здорове молоде житія б'ється, творить своі цінності. 
А собор —як не радились — будовою своєю так і не був нікуди придатний.
Вирвали серце манастиря, з каміння хліви — приніс таки користь на своєму вікові...
Сон та акробатика тов. Довгопалюка. 
Охтирський базар. 
Метушня...  
Заклопотані, тривожні, жваві лиця .. 
— Кумасю, кумасю, добридень! - а, чули? 
— Що таке?.. 
— Боже мій, боже мій, та таке, що й говорити страшно... Сьогодня вночі, в манастирі, одна жінка чула, чула., та недоведи бог... на зруйнованій цеглі матір божа плакала... та так плакала, та так і плакала... потім свічки горіли... прокляття неслись... все на голову того нехристи — Матвія Довгополюка-завідувача... з'являється йому, тому нехристю матір божа, з'являється й об'являє... Об'являє, що скоро прийде час, коли вона оновиться. 
— Оновиться?.. 
— Оновиться... гріхи наші тяжкі... так слухайте-ж далі... А той харциз з переляку мерщій схоплюється з ліжка, вибіга на двір, та давай на руках х ходить...
— На руках?.. 
— На руках... Та так цілісіньку ніч і проходив... аж поки треті півні не заспівали. 
— З нами хрест святий...
— Та тот, мабуть, його нечиста сила маяла.. 
Гомонить базар .. 
Таємничі лиця, — 
шу-шу-шу, шу-шу-шу...
IV. День трудовий... 
Одкрива заспані очі світанок, дзеленчать дзвіночки по спальнях, прокидаються діти. 
Метушаться, пребирають, тоді мерщій біжать давати лад господарству.
Той виганяє скот на пасовисько, той напуває, готує корм, чистить хліви, той поспішає на кухню, видає продукти.. 
До півдня одна група працює, друга вчиться, після обіда-друга.
Школа бесперестанно працює цілий рік. 
Твердо закріпився закон: чотирі дні праці, п'ятий спочинок.
В музеї можна побачити шкільну роботу семирічників. Стіни завішано малюнками—комплекси: ферма, коровник, свинарник, конюшня. Паралелі—як в нас і як в селян. Далі засів, робота на городах, багатопільний сівозмін, трьохпіл я, як треба орати, щоб добре вродило (під різні культури) догляд за рослинами.
Кожна тема в малюнках, агрономічних фіксаціях, поясненнях, лозунгах.
Дітвора сама порядкує всюди, керує харчуванням, відає організацією обліком праці, працює на полі, городах.
Кожен підліток має свою учотну трудову картку. Все майно, господарство, комори, склади в руках дітвори.
Навіть кашник тут не сидить без діла, а робить якусь сезонну роботу. 
Малий кашник, але завзятий! 
Вбогою матір'ю народжений, холодними вітрами обвіяний...
Змалечку неокріпла спина, гнулась під тягарем життя, змалечку стерня колюча дряпала ноги, морозили холодні болота... 
Змалечку загрубіли руки. 
На загрубілому дитячому обличчі зморшки важкої шкоти... Ростуть кріпкі й загартовані життям трудовиті .
Коли-ж надходит вечір, тоді збираються по своїх клубах... 
Тісно скупчившись нашорошують вуха... 
Кліпають заспаними віями... 
Натруджені за день засипают, немов снопики..
V. На межі. 
Зазолотилося поле, важким колосом хиляться хліба... 
Йшов селянин межею, благоговійно на ниви поглядав. 
Вздовш межі йшли рівною стіною високі, густі жита, дзвінко шелестіли стиглим колосом...
Одвів селянин очі від хороших хлібов, глянув праворуч й засмутилося чоло його. По другім боці межі росли ріденькі з чорними галявинами хліба, немічно шелестіли чахлим колосом.
Зірвав селянин колос з лівого боку, вилущив зерно й довго любовно зважував його на руці. 
Тоді сказав: 
— Добрі будуть жнива в комуні! 
Зірвав з правого — й по вітру пустив...
VI ...Хороші жнива будуть!.. 
Минуло два роки... 
По вдумливих дитячих, чи то юнацьких обличчях й пізнати не можна колишніх розбишак (ви бачте на слові). Куди дівались благбазівські поведінки, вулична загрубілість?
Ось перед вами троє.
Андрій Криницький — був головою безпритульної ватаги, що давала бої городам, баштанам, з диким вереском инколи пролітала через місто й тоді мешканці мерщій зачиняли вікониці, а перехожі завертали на подвір'я... Тепер — яскравий політичний робітник, секретар осередку КСМ, дає бої темряві, рутині, (окрім того видаю маленьку таємницю: пише вірші)... Над переніссям десь ділась глибока зморшка дикої неприязни й замість того відбилась легка зосередженість мислячого мозку.
Б. Олександрів—з тої-ж ватаги Тепер закінчує сільсько-господарську школу, два роки вже головою дитячого Виконкому, веде агрономічну роботу серед селян, людина з глибокою життєвою вдачею,— яскравий громадський робітник.
Нарешті — Анікеєва — чий здоровий сміх, сміх відродженої людини довго бренітиме в ваших рухах, стоятиме у пам'яти світле обличчя... Бувша батрачка, тепер член бюро комсомола, голова шкільного комітету с.-г. школи с хорошими педагогічними здібностями. Правда твоя, дядьку—хороші жнива будуть у комуні!
VI. Блискавиці. 
Ніч повисла над землею... Безмятежний сон вітає над дитячим м:с-течюм, тепло обгортає зморені дитячі тіла.
Десь греміли громи блимали блискавиці... Здаля насувались черві хмари.
Далекий та тривожний дзвін долетів, раптом жалібьо заскиглив, гойдаючись на віт охвилях...
А ген вдалині миготить, освітлюючи краєвид, полум'я золотить відблиск верхів’я лісу... 
В Чернещичі пожар, 
вміть облетіло всі кутки. 
Нашвидку одягались, запрягали обоза... 
Вітер свистів у вухах, бив у розхристані груди, шарпав зо всіх боків, в лице сік дощ, очі заливав... Поспішали на допомогу.
А біля вогнища, з образами беспорадно метушились селяни, голосили жінки, причитували, плакали діти... 
А вогонь перекидався все далі...
Аж ось з гуркотом, дзвоном влетіла молода, пожарна команда, дружньо взялась до роботи й загасила вогнище. 
— Спасибі вам діточки, повік незабудем, село врятували, — дякували селяни. Безбожники, а роблять божеське діло... митикували...
VII. Шумлять зелені клени... 
Прокидається далечінь в туманах.. 
Сичить тужливо вітер, з півночи, барабанить дощ шарудний... 
Журно шумлять зелені клени, де-не-де вітер підхоплює зжовтілий лист лапастий... 
— Вставайте-но хлопці, пора, — сказав кремезний юнак одвернувшись од вікна.
— Та я хоч з опівночи готовий,— одказав другий. 
Один за одним підіймались, широко позіхали, одягались, мовчки, заклопотано.
— І так сьогодня вирушаєм, — промовив хтось більш, мабуть, для того, аби порушити нудну тишу. 
— Чи побачимось, хлопці? — повисло запитання в повітрі... 
— Да, два роки...— не доказав хтось думки, одягаючи чобіт. 
Але й не треба було. 
Кожен тут, здається, знав думки кожного. Два роки тому їх змучених, обірваних, голодних, але галасливих та загрубілих розбишак було витягнуто з пазурів вулиці, приведено в дитячий колектив.
Покалічені, потріпані життям, вони лише тепер розуміли, що й самого-то життя не знали.
Два роки очищали їх мозок, лікували їх звички, два роки повного, здорового змістом життя. 
Цілком перероджені, морально здорові, політично грамотні, свідомі громадські робітники, вони дістали все те. що могли взяти тут — сьогодня розбредуться, підуть дальшими стежками, хто на роботу, хто на цукроварню, на досвідну станцію — до самостійного життя, до роботи. 
Засмучено шелестіла самітня, дика груша в степу... 
Під грушею з клуночками за плечима гурт молодих хлопяків, стояв і довго в задумі глядів на обрій... 
Один вітер рукавом мокре обличчя й придушено сказав: 
— Дощ іде...
