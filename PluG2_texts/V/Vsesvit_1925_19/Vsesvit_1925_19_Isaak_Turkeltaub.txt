Сорочинський ярмарок
Цього року Харківський оперовий театр перетворено на Український Академічний Театр опери та балету. Після великої попередньої підготовки сезон відкрито було 3-го жовтня урочистим засіданням, на якому були представники робітничого та радянського суспільства. Після урочистого засідання показано було виставу оперу „Сорочинський Ярмарок", що увійшла в репертуар нинішнього сезону.
Оперу „Сорочинський Ярмарок" написав композитор Мусоргський, не задовго до смерти, а після його смерити її оброблювали різні російські композитори. Сюжетом для неї, як відомо, взято повість Гоголя тієї ж назви.
Харківський Оперовий Театр, відкриваючи цією оперою сезон і починаючи нову еру в історії українського мистецтва, не обмежився тільки перекладом тексту на українську мову. Завдання театру було ширше - відійти від оперовою шаблону і дати стару серу в новій трактовці і в новім художнім оформленні. З цією метою постановщики опери (режисер Боголюбов і художник Петрицький) підійшли до "Сорочинського Ярмарку", як до гротеску, тобто до перебільшеного змалювання того смішного, на нашу думку, що є в старому побуті. Инакше кажучи. „Сорочинський Ярмарок" мусив появитися перед публікою не як реальна картина минулого, а як явище, не у кривому дзеркалі нашої сучасности.
Здійснюючи поставлене перед собою завдання, постановщики, насамперед переформували всю сценічну площадку. Замість звичайних реалістичних декорацій, на сцені, що крутилася, зроблено конструктивну установку, яка дуже скупими і скромними засобами показувала глядачеві установи та заклади, що існують на ярмаркові. Радіусами, обгорнутими простим сірим полотном, і відповідними написами глядачеві показують, що туг — кузня, далі - шинок, а там — хата Черевика. В конструкції художника все це було сполучено до купи, але через те, що сцена крутилася, можна було, пересуваючи окремі частини конструкції, показувати глядачеві те, що потрібно по ходові п'єси.
До цієї конструктивної установки нечуваної ще на Харківській оперовій сцені, додано блискуче зроблену художником Петрицьким композицію костюмів та бутафорії. Ніщо не було перебільшено але все ж дивно нагадувало дійсність. Убрання, бутафорія і світлові ефекти вистави давали блискуче видовище для ока. У виставі брав участь також балет, що виконував циганські танці та гопак. „Сорочинський ярмарок" вдався і з вокального боку: хоч у виставі більшість ролі в розподілено серед молоди, однак, через те, що у всіх виконавців були добрі і свіжі голоси, з музичного боку вистава теж вдала.
Щоби збільшити й поліпшити музичний бік вистави, перед 2-ю дією вставлено відому симфонічну картину Мусоргського „Ніч на Лисій Горі", що її блискуче провів диригент оперового оркестру Л. П. Штейнберг.
Уся вистава — яскрава, барвиста, радісна. 
У музичному житті української столиці „Сорочинський ярмарок", безумовно, — велика подія. 
