ЧЕРВОНОПРАПОРНИЙ ПОЛК
Ви хочете бачити нинішню казарму. То чи не згадаєте Ви при цьому життя армійців царської казарми?
Турбуючись ва свою класу, буржуазний письменник, нинішній біло-емігрант А. І. Куприн, збентежив руське дворянство і “вище” суспільство своєю книгою „Поєдинок", що в свій час наробила багато шелесту.
Поминіть моменти інтриг та сварок офіцерства, згляньтеся в казарму царську як вона є.
Жах перед погонами, вічна загроза кулака фельдфебеля за найменшу провину, за нерозуміння заплутаного статуту, за незнання, як величати їхні величності та інші потвори з царського дому. Пекельні муки 12-ти годинної муштровки... І в наслідок — симуляція хвороб, втеча з армії, самогобувства, а коли спіймають, хто втік — смертне катування крізь шеренгу. Якого страхіття не зазнавав тільки затурканий салдат армії Миколи Палкина.
Трамвай № 5 зупиняється біля самих воріт N-го полку Тут, у кінці Старо-Московської вулиці, кінчається велике місто завмирає шум столиці. Менше магазинів і мало прохожих.
Тут за ворітьми офіціяльно сірими, в двохповерхових корпусах, трохи суворих і солідних, іде своє життя. Життя червоної казарми. Життя розмірене по годинах, повне найточніших статутів та пунктуальних вимог до самого себе: що встиг, що зробив, що треба ще зробити.
О 6-й годині ранку над містом висне зимовий молошний туман. Але в казармі вже день. Ліжка вже прибрано. Ковдри підгорнено уважно й дбайливо під матрац. Червоноармійці миються, чистять одежу і організовано чотами й роями йдуть на прогулянку.
О 7-й— снідання. О 8-й годині, росподілившись на  рої, червоноармійці приступають до політ-занять. Не над тим, як величати покійну Алісу Романову, не над дрібними й особистими справами працюють армійці. їхні думки трівожить інше, їм треба знати про зріст збройних сил капіталістичних країн, про майбутню класову війну. Вивчаються доклади Фрунзе, Сталіна. Пророблюються постанови з'їзду партії, Рад. Повільно, методично вводиться червоноарміець в курс політичного знання. Політсклад пояснює вдумливо й напружено, допомагаючи діяграмами, мапами.
О 10-й годині перерва. А далі починається муштра. Стріляти вчаться взимку в тирі. Провадяться заняття теоретичні.
Групами по 10—15 чоловіка росподілені червоноармійці в казармі в Ленкуточках. Опершись спиною об стіну, дав пояснення командир.
Хлопці (іменнохлопці, а не салдати) вчорашні селяне або робітники, у вільних позах сидять або стоять і серйозно та уважно стежать за поясненнями.
Кузенков. скільки важить кулемет Максим.
Кузенков встає з парти, широко усміхається і голосно, намагаючись наслідувати командира, відповідав, правда, не по військовому хутко, але розсудливо, своїми словами. За це він не дістав стусана в зуби або в живіт, як і не дістав його, коли після занять звертається до командира на „ти“.
Тут—одна сім'я. Є лише старші товариші. Вони знають більше і їх треба слухатись.
Тут розуміння обов'язку межує з мірою напружености, уважності! й відданости тій справі, що їй служать армійці червоної казарми.
О 2-й годині обід. 72 зол. м'яса, 242 фун. хліба на день. І щодня ріжноманітна їжа. По неділях, наприклад, з коштів полку видається білий хліб. Білий хліб, —чи бачили його салдати білих царів за роки служби?
Але не в цьому суть червоної казарми. І не в тому, що всіх по обіді, примушують роздягатися і, наче в санаторії, лягати спати, відпочивати на цілих дві години.
Суть у тім, що з 4-х годин до 6-ти замісць колишньої муштровки. Стояння „во фронт” — червоноармійці ведуть лабораторну самопідготовку до завтрашніх політзанять, до занять стрілецьких та тактичних.
Суть у тім, що після вечері, о 6-й годині росходяться всі по Ленкуточках або в клуб, де роблять усе, що хочуть
Суть у наявності цих куточків та клубів, де червоноармійці слухають гучномовці, що передають концерти й доклади, читають газети й книги, пишуть листи до дому. Тут же влаштовується  вечірки самодіяльности і червоноармійці, як дома показують свої здібності, розважаючи один одного.
 Тут у червоній казармі, червонармієць почував себе рівноправним громадянином, що цікавиться всім тим, чим цікавився й поза мурами казарми. Поруч з військовим навчанням він ліквідує в клубі свою неписьменність, поширює в гуртках свій світогляд, щоб потім, повернувши назад на завод чи на село,— стати корисним членом суспільства.
Чи ж відоме було все це в старій казармі, де людину перетворювали в машину, в бездушний механізм?
О 10-й годині ночі сурмач закликає спати. Сутінь запановує в казармі.
Тільки вартові та чергові ходять розміреним кроком, охороняючи сон товаришів, що потомилися, бо:
На 10-ті роковини Червоної Армії готують вистави своїми силами.
Готують свою друковану стінгазету.
Готують брошуру „Історія полку”.
По інших частинах міста ще шумить життя, але в казармі суворо оберігається сон.
Червоноармійці сплять, щоб відпочити від трудового дня, щоб набратися сил для нового, все готуючиеь до майбутніх боїв під червоним прапором полку з орденом Червоного Прапору за відзнаки на фронті.
Тихо. Блакитна ніч вад столицею й казармою.