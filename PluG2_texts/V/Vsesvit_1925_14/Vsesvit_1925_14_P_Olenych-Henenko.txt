ІРТИШ.
Величезний Іртиш народжується серед Монгольських прикордонних гір Тарбагатая. 
Перескочивши через кордон невеличкою річкою, Іртиш летить все ширючись до озера Зайсана під назвою Чорного Іртиша й вибігає з Зайсана великою рікою. Прудкі Іртишські хвилі сердито гомонять, гризучи береги: Ір-тиш. Ір-тиш. Ір-тиш... 
Шумують вони коло пристанських паль біля Семіпалатинська...
Важко пливсти проти них навіть пароплавам. Лівий берег пологий, зеленіє луками, але луки занехаяні, кочкуваті, скрізь пеньки та кущі. Сибірські козаки, що одержали колись у наділ дссятиверсну узбережну смугу землі по обох берегах Іртиша, від озера Зайсана аж по-за Тобольськ, — зіпсували землю й луки, знівечили ліси, повіддавали в оренду купцям Сорокіним, Плотніковим та иншим солоні озера й найкращі землі.
А офіцери свої великі наділи-майонтки з давніх-давен позапродували, або здали на оренду різним експлоататорам за дурницю знедолили киргизів та старожилів й пізніших переселенців, забороняючи їм доступ до води, не даючи користуватися рибою та сінокосами, а самі господарювали й рибальчили на посміх курям. Від Омська до Семіпалатинська ніде не побачите добре налагодженої рибальської справи або підсубойного, чи наливного млина: козак мов собака, лежучи на сіні, сам не їв, та й другому не давав їсти.
Велике добро зробила Радянська влада, допустивши до козацьких земель все поспільство: добробут країни піде вгору, а козакам, користь: доведе всіх лежебоків до праці.
Чого тільки не було в руках козацького війська: ріка, краща за Волгу, хлібородні землі, луки, солоні озера, олов'яні та вугляні шахти, чудовий Боянаульський курорт з озером, горами та сосновим бором... Але...
... Шахтами володіли англійці, цілебні озера та бори експлоатували купці, а козаки, як були, так і лишилися безштаною, командою через свою темряву.
Жили козаки хижаками, лежебоками, пили курили, а навколо мерли люди з голодухи, дохла скотина й коні; у киргизів не було сіна, випасу, бо й вони не тямили в господарстві; козацький нагай підтримував темряву. Тільки переселенці та орендарі з України зворушили стигле болото, поновили життя.
Якщо казати правду, то кригизи багато де-чому навчилися від них: почали заводити косилки, заводських бугаїв, жеребців та каракулевих баранів, почали сіяти пшеницю. Тепер киргизи хапаються за землю, бо розшолопали в чім справа й почали селитися навіть цілими громадами.
Через це саме затримали переселення російських і українських селян. Тепер там скрізь провадиться землеустрій, вирівнюються межі, підраховуються запаси вільних грошей...
Не мало переселенців посунули назад додому, бажаючи повернутися на старі оселі в надії, що панських земель багато, Не повірили вони оповіщенням Наркомзему, що зайвої землі на Україні не має, розорилися до щенту, стали злидарями, а раніш жили дуже добре. 
Багато й таких, що рвуться на киргизькі землі, бо їм сняться вільні степи по берегах Іртиша. Багато ще таких, що рушили без дозволу. І буде з ними те, що й з тими, що рушили з Киркраю, бо свавілля тепер немає ніде.
Наближається той час, коли старий Іртиш понесе десятки пароплавів з зерном, шкірами, вовною, лісом, кіньми й иншим добром надземним і підземним.
А Обь переправить все це на своїх хвилях в Обську бухту (Губу) до морських пароплавів.
Чекати на це вже недовго, бо не тільки переселенці, бувалі козаки та киргизи підтримають торговельну флоту Іртиша, а й монголи—своїми гуртами, отарами, вовною й кіньми.
Велике майбутнє дивиться в бічі Іртишеві, могутньому водяному шляхові середульшої Азії до всесвітнього вікна в Обській Губі.