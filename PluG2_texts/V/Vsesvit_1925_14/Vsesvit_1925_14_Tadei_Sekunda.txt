ОСУШУВАННЯ БОЛОТ НА УКРАЇНІ.
Як відомо на болотяному грунті не може жити і розвиватися сільсько - господарська рослинність. Болота ці приносять тільки шкоду. Вони є великою перешкодою в комунікації, а також осередками заразливих хвороб домашніх тварин (хвощова хвороба і т. и.) та людей (малярія, колтун і т. и.). 
Осушені-ж болота належать до найбагатіших земель і можуть дати сільському господарству прибутки иноді більші ні ж найкраща чорноземля. Це тому, що болотяні грунти мають в собі дуже багато поживних речовин потрібних для життя сільсько-господарських рослин і тільки зайвина води в неосушеному болотяному грунті не дає цим рослинам рости і розвиватися. Болота України є, головним чином, низові і їхній торф може бути прекрасним грунтом для сільсько - господарських культур. Осушити болота можна або каналами (канавами, ровами), або підземним дренуванням. У нас майже всі осушки провадять за допомогою каналів. З цією метою по всьому болоті копається канали, що мають відвести зайву воду. Ці канали ділять на 3 категорії: вузенькі канали 3-го ступіня, що осушають грунт, забираючи йому лишню воду, канали 2-го ступіня, або стрілки вже ширші, що цю воду збирають і проводять до головних каналів і канали 3-го ступіня, або головні канали, иноді до 3-х сажнів, або і більше завширшки, що всю воду з болота відводять до річок, або озер. 
Підземне дренування полягає в тому, що воду із болота проводиться череп'яними або цементовими трубами закопаними в землі на глибині від 0,60 до 1,50 метра. 
При осушенні болота каналами будується також упусти (шлюзи щоби мати змогу задержувати воду в сухі роки, коли випадає мало дощів і коли кожна крапля води має значіння для росту рослин. Коли болота є вже осушені, цеб-то коли на них проведено вже т. зв. „технічну меліорацію” тоді на них можуть рости всі сільськогосподарські рослини. Осушені болота використовують звичайно як сіножаті. Трави, що раніш росли на болоті, не маючи більше потрібної їм води, гинуть, а на їхньому місці засіваються помалу солодкі трави.
Така природна зміна рослинности відбувається одначе дуже помалу. Щоб прискорити її роблять ще “агрономічну меліорацію", цеб-то вживають т. зв. культур-технічних заходів. Заходи ці полягають ось у чому: болото після осушення заорюється та на 2 роки сіється віку з вівсом, буряки, картоплю і т. и., а після 2-х років такої попередньої культури висівається на болоті відповідні сорти трав. Такі сіножаті дають дуже багато сіна і коли болото до осушування давало тільки 10—15 пудів поганого та мало поживного сіна з 1 десятини, то сіножаті раціонально заведені на болотах дають в середньому з десятини від 300— 600 пудів прекрасного сіна. При відповіднім плеканні таких сіножатей вони можуть дати ще більші врожаї. Так напр., за даними проф. Фляйшера в Німеччині на досвідних лучних
болотяних ділянках були нераз урожаї сіна навіть в 1000 пудів з 1 десятини. 
На Україні є 1.700.000 дес. болот. головним чином, в лісостеповій смузі України та на Поліссі, цеб-то в губерніях Волинській, Київській та Полтавській. З огляду на земельну тісноту в тих губернях, осушування болот може мати велике значіння. як спосіб придбання нових площ для с.-г. культури.
Через те справа осушування болот стоїть зараз в центрі уваги як державних земельних органів, так і с.-г. кооперації. Участь с-.г. кооперації в меліоративній справі раніш була лосить незначна, бо меліоративні роботи виконувала держава, головним чином, за свій рахунок, покладаючи на заінтересованих власників землі тільки незначну частину всіх витрат на меліорацію. 
Сьогодня на Україні меліоративними роботами займається уже ціла низка союзів. Зараз ведуться уже меліоративні роботи при участи таких союзів: Прилуцького, Лубенського, Залотоноського, Черкаського, Богодухівського та инших, а на 1926 рік підготовляється ціла низка кооперативних осушних робіт, що обніматимуть площу в 60.000 дес. землі, із чого в 1926 році
буде осушено 20.000 дес. коштом 1 мільйона крб. В цих роботах братиме участь 7 с.-г. кооперативних союзів та 1 спеціяльний меліораційний союз. Технічні роботи виконуватимуться або господарськими засобами союзу або через державні меліораційні контори під технічним наглядом Меліораційного Відділу “Сільського Господаря” і під контролем державних земельних органів. 
Долучені до цього малюнки показують нам осушні роботи на болоті “Перевід" в Прилуцькій окрузі на Полтавщині, що їх зорганізував Прилуцький союз с.-г. кооперації, а виконувало Меліораційне Бюри “Сільського Господаря”. 
Все болота „Перевід" обнімає 8.500 дес., із чого 6.000 дес. знаходиться в б. Пирятинському, а 2.500 дес. в б. Прилуцькому повіті Щоб це болото осушити Прилуцький Союз був заклав в прилежних до болота- селах 26 меліораційних товариств, що на 1 квітня ц. р. об'єднували 2964 членів. 
Осушування болота магає влаштування головного осушного каналу 75 верстов завдовжки та цілої низки бічних канав (стрілок). Грабарська робота обніматиме 65.000 куб. сажнів викопу землі почасти в глеюватому, а почасти в торфяному грунті. Все це разом з мостами та упустами коштуватиме коло 1/2 мільйона карб.
Кошти на роботу складаються таким чином: заінтересоване селянство вносить по 5 крб. у рік з 1 дес. болота, що в сумі виносить 42.500 крб. в рік. 
Кошти ці концентруються в Прилуцькому союзі, який є фінансовим і організаційним центром роботи. 
Щоби приспішити робіт Союза бере на роботу ще й державні кредити в сумі від 30.000—60.000 крб. у рік так, що взагалі в рік мобілізується на роботу коло 100.000 крб., які дадуть змогу всю роботу закінчити на протязі 5-ти років. 
В 1925 році було виконано 5 верстов головного осушного каналу, а в цьому році зроблено уже нових 6 верстов буде збудовано декілька упустів. Одночасно з технічною, Союз починає вести і агрономічну меліорацію, влаштовуючи на осушних болотах показні ділянки, що наочно мають довести селянству користи з меліора тивних робіт. 
З вищесказаного видно, що зараз великі меліоративні роботи можна виконувати лише за допомогою кооперації. Участь кооперації сприяє надзвичайному оживленню меліоративних робот. Великими масивами болот на Україні користуються зараз селяни, які можуть осушити ці болота лише об'єднуючись в т. зв. «меліораційні товариства». і коли ми кажемо про відновлення нашої промисловости в цьому році на 70% проти довійськового часу, то меліоративні роботи на Україні, якщо організаційний бік справи візьме на себе, с. -г. коопераці можна буде відновития, 26 р. на 200% більше проти до військового часу.