Витяг із протоколу
... Груз наш, груз! 
Рвешь ты серце на части. 
И рождаешь, невиданный смех. 
А. Безыменский.
Одного вечора помирала жінка начміліції в далекому районі. Був той район у холодних степах безсніжних, у селі. Помирала вона зімою. Над нею стояла порожня сутінь. Небагато градусів вище від нуля струмкуючи спадало їй на чоло. І на вії вже сіявся незримий попіл смерти.
Задуманий начміліції—партизан 18-го року, що бачив багато крови й контр-революції, стояв посеред кімнати в шенелі, і в тяжкій мовчанці приймав кінець своєї любови,— нікому невідомої. Він допіру прийшов зі служби й побачив, що їй (жінці його) сьогодні стало зовсім кепсько. — Левку... я помираю, запально прошелестіла сухими губами жінка.— Мене їсть жар... І на щоках їй розквітли дві червоні плями, немов запізні маки смутної, жовтої осени. 
— Нахились до мене, Левку...
Він одірвав од підлоги підковані чоботи й одмірив два рівних, нешвидких кроки. 
Нахилив над нею велике й важке своє тіло. Тіло було стомлене, але закуте в шенелю, як в панцир радянського спокою. 
Неголене, поколупане морозами обличчя його почуло на собі легку пару, що йшла з грудей жінчиних і пахла вже вмираючими легенями... 
— Живи... Ти борись, не давайся...— розгубленно дивився він їй у вічі, що згасали що-разу глибше й невблаганніше. — Ось я лямпу зараз засвічу... розпалю руминку... 
... Коли в комунара помирає дружина, що принесла йому любов, як він був ще партизаном 18-го року,— йому напевне дуже люто. 1 боляче до нестями. Тоді він може проклясти холодні, байдужі степи... 
Малиновим картузом, що видали йому в городі, начміліції махав над горлом «руминки», вдуваючи в неї повітря, аби вона швидче дала тепла. І даремне. Бо тільки смолистий, густий - дим уїдався в очі од сирого цурупалка. 
А як довгі, пронизливі пищики захрипіли в жінчиних грудях знову, він покинув картуз на підлогу і знову приник до неї. На дворі вже було зовсім тихо. То була пізня зімова ніч. Спали вже не тільки селяни, а й предрайвиконкому, й секретар, партячейки.
В цей час жінка начміліції вмирала. 
Раз-по-раз хапала грудьми густе повітря з димом, ші роко розчинила на лямпу великі очі, повні невимовного жаху агонії ...Повела ними по чоловіковому обличчі і стихла. І стало в кімнаті так тихо, тихо, як у просторій, гучній труні. З-під високого мокрого лоба дивилися на скам'янілу постать начміліції двоє білих очей, іцо вже нічого не бачили... 1
Тоді начміліції накрив її тіло ковдрою по шию і сів до столу. 
...Ніхто не може знати, іцо думає комунар, коли всі сплять-і секретар партячейки спить, а він на сам сидить перед мертвою жінкою. 1 ніхто не може сказати, чи ридає він тоді, чи палить безперерви цигарки... Чи, може, пригадує, як бився колись із бандитами й тоді вона його полюбила— та, що тепер мертва. 
Ніхто не знає.
На світанку встав нанміліції з-за столу і вийшов. Він прийшов до секретаря комячейки і дочекався, поки той розбуркався й сів на ліжкові. Тоді сказав йому начміліції. 
— Померла у мене жінка.
Секретар дивився на нього довго, незрозуміло, потім встав на підлогу і підійшов на ступінь уперед.
— Померла, значить? 
— Да. 
І вони постояли так хвилин з п'ять: один в самій білизні, з темними півколами під очима од перевтоми, і другий—в шенелі цегляного кольору, з неголеним, суворим обличчям. 
— Гм...—сказав секретар.—Не по плану зробила.
— Треба скликати засідання ячейки— сказав, начміліції.—Вирішить, як ховати... 
— Засідання?.. З приводу похорону.. Безпартійна-ж...
— Да, безпартійна,— сказав начміліції і поволі побілів. Потім почув, що в скронГ йому починає щось боляче шарпати.
Вони постояли ще кілька хвилин один проти одного, далі секретар одігся і пішли збирати засідання.
Це вже проспівали треті півні, але ніде ще не прокидались шуми. Тільки подекуди вікна прорізувались теплою жовчю своїх очей. То найдбайливіші господарки квапилися до ранкової праці... Бо люди, що працюють, завше мають чим клопотатися.
На засідання ячгйки прийшли всі вісім комунарів і два кандидати. В кімнаті ячейки засвітили лойову свічку, поставили Ті на машинку і секретар відчинив збори. Слово для інформації має товариш Гуща.
Хтось одійшов до порога і сякнувся. В середній шибці була дірочка. Дірочку було заліплено папірцем, але папірець трохи одстав і злегка шелестів од вітру. Проте ніхто на нього не звертав уваги, бо всі були в шапках і сиділи хто склавши руки в рукава, а хто заховавши їх у кешані. Начміліціі взяв слово для інформації і поінформував збори про смерть жінки...
Спочатку висловлювались про те, від чого померла, пригадували різні випадки, але начміліціі поставив: 
—Я прохаю, щоб поховать. Щоб комячейка взяла участь. 
— Як, щоб комячейка? Щоб ховала комячейка? 
— Да. Не до попа-ж ідти... Як на вашу думку?..
Один узяв слово й сказав: 
— Тут справді.. Момент. На мою думку момент серйозний і відповідальний. 
.. Решта й собі сказали: 
— Момент, що й говорить!.. 
— Але-ж і комячейка... 
— Яке вона має відношення?.. 
— Та й як? По якому способу її ховать? 
— Товариші. Як так? 
— Товариш Гуща, комячейка теж не похоронне бюро. Ну, померла.
Що-ж маємо робити? 
— Да, але вихід? Вихід який? 
Потім довго, напруженно говорили: 
—Голівне, що виходу немає. Отут-то! Померла. Смерть прийшла. А як поховать? Як... Голівне, що відношення до нас немає, і ніякого-ж у нас обряду Теж немає. Ото й тільки, що жила з бленом ячейки. От що голівне... 
Вже давно розплівся і погас на машинці недогарок. До вікна поволі підліз ранок і розповзся по кутках. У комячейці йшли безупинні дебати й міркування...
Начміліції вставав. Ходив напруженно по кімнаті, роблючи чотирі кроки по діягоналі й повертаючись усім своїм великим тілом на місці. — Ну?— спитав він, одвертаючись до стіни. І між брів йому лягала глибока печаль. 
Але на цей раз вирішили тільки що:
«Поскільки комячейка не похороне бюро й поскільки громадянка, що померла, стороння для комячейки людина, позапартійна жінка, відношення до комячейки безпо, середнього немає, постільки й ховати її в бойовий спосіб комячейка не вважає можливим. І крім того, нема для такого іменно випадку якогось обряду». 
Був уже день. Ішов він у всевладнім, хоч не дуже складнім гамері малісінького центру. До виконкому під'їжджали підводи й греміли колісьми об гострий камінь недоробленого бруку. Через дорогу гнали господарі на водопій свій товар. Вставало мелодійне мукання, чутно було шматки простих розмов. На кожного чекала робота. І всі порозходились.
її. Начміліції прийшов до своєї канцелярії і сів до столу. Вартовий мілціонер повідомив його, що ніяких випадків ніччю не трапилось; і почав пити воду просто з відерця, що стояло тут на підвіконні. Пив він довго, стогнучи й розливаючи собі на вуст. 
— Поснідавши, товариш начальник, — дружньо посміхнувся потім міліціонер до начміліції і ретельно витер вуса хусточкою. 
—Розпоряженій ніяких не буде? 
Начміліції покреслив олівцем по столу, став дивитись на старого портрета Лібкнехта, що був тут із давніх-давен, і попрохав його не дуже голосно:
—У вас, товаришу, жінка є. Вам черга змінятись, вартовий сьогодні Гилка. Попросіть свою жінку і ще якусь сусідку, щоб пішли до мого помешкання. У мене цю ніч жінка померла... Зробити там, що слід. Обмить... 1 зодягти. На стіл покласти. От тільки стіл у мене малий. Треба більшого. На мойому навряд чи ляже... 
Міліціонер скрикнув „та що ви!", потім похилив голову, перейшов до другого столу й сказав: 
— Е-ех... Тяжело це вам. 
І пішов.
Начміліції посидів і теж пішов. Він нічого не їв з учорашнього дня, не спав другу ніч і від того йому боліла голова і трохи тремтіли ноги, коли він ставав ними на землю. Перед своїми дверима спинився. Довго не знаходив ключа. Потім пригадав. Ключ поклав був у бокову кешеню. Відчинивши двері, постояв трохи на порозі, потім увійшов і знову дивився довго на мертву. Вії зовсім їй захололи й напівзакрили очі. На підлозі лежав малиновий картуз. В «руминці»—чорний оцупок сосни.
Начміліції стояв довго, поки не прийшли дві жінки і почали прибирати в кімнаті, потім поратись коло мертвої. Одна з них полапала мертву за кінці пальців, що визирали з-під ковдри. І, глянувши заклопотано на жінку міліціонерову, порадила й тій: «Візьмись, візьмись... подерж за ногу... щоб не присни пася»... Міліціонерова вагалася хвилинку, потім теж торкнулася до холодних пальців і зітхнула. Вони дістали другого стола і, пораючись, говорили пошепки й хрестилися крадькома. Тоді він знову пішов до секретаря партячейки і знову зібрав засідання.
Питання про похорони жінки члена ячейки начміла т. Гущі знову стало перед членами наради непохитне й незрозуміле. Всі говорили, що їм ясно, яке вражіння може справити те, коли жінки покличуть попа і поховають жінку комунара, та ще начальника міліції, з кадилами й т. инше. І нікому не було ясно, чи можна йти всій комячейці за труною й співати хоч-би «ви жертвою впали»... 
Секретар почував, що голова йому наливається чимсь важким. Воно починає дави ги на мозок. Від того мліли руки й проступав на грудях піт. — Ну як ми будемо йти за труною жінки, що померла собі тому, що смерть на неї прийшла, і ні в якій борщ вона не впала фактично, йти й співать?.. Та ще, кажете, й музику... Й знамена, хтось сказав... Які-ж у нас знамена?.. І потім, скажуть селяни: «диви! Як жінку начальникову так он як ховають... Чим-же вона краща»... Взагалі...
— Так по вашому, товариш секретар, як? Зарить людину як... хто й зна що, та й... А яке це вражіння справить?.. А коли-б у вас жінка померла? Або в мене...
Начміліцїї-ж мовчав. І секретар мовчав... Непоборний факт стояв перед усіма, наповнюючи тяжкою тривогою людські серця восьми комунарів і двох кандидатів.
Потім встав один, сціпив зуби й глибше насунув собі на брови «плетьонку». 
— На смерть ішов, добра-6 тобі не було, — сказав бін і заглибився в свої слова... На смерть ішов, ну, а такого ще не бачив. І що його робити, то вбийте мене —не скажу. 
Другий подав із кутка: 
—Главноє, нема ще в нас усіх подробностів. Поле тобі чисте. Всіх паразитів пороздавлювали, а подробностів нема. І де їх взять? Це тобі первий факт. А другий гвоздь, що все-ж рівно знайдемо! Знайдемо і сотворимо, із-під землі викопаємо!.
Так це собі, товариші, і знайте. 
Але це знали всі й так.
І думали: «сами шляхи ті знайдемо на широкому полі. 1 будуть вони прості, людяні. А поки-що—неясно»…
І тому такою тривогою бились серця. 
— Вихід мені єдиний, — сказав начміліції, одступаючи до дверей. 
— Одвести на підводі на гробки й поховать?..—спитали. 
— Очевидно
... Всі почули глибокий біль поразки. 
Начміліції повернувся широкою спиною, згорбився і вийшов.


Вечір прийшов незабаром. По-під воротьми й коло криниць гомоніли гуртки, скрізь говорилося, що в начальника міліції померла жінка й що завтра буде похорон. Ще не знали—який він буде... Начміліції побачив жінку на столі в білому вбранні і в чорних черевиках. І подумав твердо і ясно: «Не повезу її на тачанці сам»...
Секретар замкнувся у себе в кімнаті. 
Він запалив цигарку й зробив три глибокі затяжки—раз-по-раз. „Треба з масою. Як вона"... Дійсно, як це він... Треба було зразу-ж поговорити
...На засідання ячейки прийшли всі вісім комунарів..
з незаможниками. І потім—в кооперації є свій прапор. Ото тільки, що на ньому написано —
Смерть приватнім торгівцям і спекулянтам! Тільки через кооперацію дійдемо до соціялізму!
... Напис-то нічого, сам по собі... Але-ж... Ах, ти! Знову „смєло, товаріщі в ногу“—згучить... 
... Секретар приклав лоба до шибки і відчув заспокоєння холоду. У сінях хтось клацнув щеколдою.
Він розчинив двері кімнати й побачив членів ячейки з кількома незаможниками. 
— От! Зробимо зараз засідання,— схвильовано зустрів він 14 чоловіка, що раптом заповнили всю його кімнату до стелі. 
Всі сіли. В кімнаті тоді лишилось іще вільна просторінь, що була над головами. 
— Порядок денний у нас про похорон жінки члена ячейки тов. Гущі, — оголосив секретар. 
— Прошу слова,— сказав незаможник, протискуючи вперед руку. 
Він потер долонями об коліна й сказав: 
— Од каенесу буде чоловіка з двацять п'ять — мужеських і женських... — Як?— радісно зітхнув секретар...—Хіба ви вже говорили про це у себе?..
Незаможник звів на нього карі, як у дитини, очі, що грали в сяйві невеселих зморшок. 
— Ми говорили про це, товариш секретар,— сказав він, хукаючи в рукав... — Раз покійна була жінка така, що й для капераціі старалась, і ще в восімнацятім, дев'ятнацятім році проти гетьмана то-що давала нам набої, а потім за начальника вийшла, то слід поховать по совєцькому. Щитаємо, що заслужила. Та народу тут піде видимо-невидимо. Народ він, думаєте, так-то вже за попа й держиться?.. Звісно, що до чого йде. 
 Секретарю стало трошки ніяково, що так несподівано стало так ясно.
Проте через хвилину він знову подумав: “Це инша справа. Поховать по совєтському це-ж зовсім не значить, що буде йти сама ячейка й співатиме „ви жертвою впали”...
Далі вже справа ходила про технічні моменти. По цих технічних моментах ще довжилось засідання годині може з три, може з чотирі. 
Ухвалили, що прапор кооперації можна-ж перевернути написом до низу і ним накрити труну, і що так буде навіть урочисто й найкраще 3 комячейки виділити групу в 5 чоловіка, якій узяти участь в похороні з прапором ячейки. Незаможникам і членам ячейки прийти на місце о 12 годині для виносу тіла. І взяти прапор у сельбудинкові.
Секретар не лягав тієї ночи зовсім. Він ходив по кімнаті до ранку і думав про те, що це все буде скоро цілком ясне... І будуть шляхи прості, уквітчані плодами праці й глибокої людсько; думки... 
Товаришу Гущі занесли постанову в протокол ячейки. Начміліції розгорнув папірця і прочитав;
Витяг із протоколу 
Про похорон грома- Поховати жінку члена ячейки КП(б)У дянки Гущі. тов. Гущі по радянському обряду. Винос тіла призначити на 12 год. дня, в якому взяти участь і однести тіло на кладовище персонально 5-ти тов. членам ячейки сукупно з,незаможниками із співом революційних пісень під червоними прапорами. (Підписи). 
Начміліції розгладив брови й збудив двох жінок, що спали, сидячи на стільцях. 
Став перед ними і голосно перечитав ще раз. 
— Без батюшки тоб-то,— сказала одна, більше до себе, й закліпала очима.
Він поклав папірця в кешеню і мовчки пішов з кімнати 
Другий день був урочистий. Ішло народу—жінок і чоловіків—зі всього села. Гуділи повагом нерівні вулички. А над усіма ритмічно посувалось по останній дорозі червона труна, коливаючись од народньої ходи.