Мотоцикли на стадіоні
Найкращі мотоциклісти м. Харкова, Київа та Ростова з'їхалися до Харкова пробувати свої сили. За півгодини перед початком глядачі переповнили вже ввесь стадіон. І от у призначений час під оплески публіки вишикувалися 21 мотоцикліст. Ей, Сидоренко, — чути голос згори, — не зрадь, дай жару гостям.
Учасники перегонів виводять свої чистенькі блискучі під промінням сонця машини на старт. Приготуйтеся. Увага... Марш! — і змах прапорця стартера.
Раптом сунули машини вперед. Попереду йде сильний „Тріюмф", за ним не далеко тягнеться його конкурент, що поки додержується даного йому зі старту просвіту. Перше коло, друге й третє, становище те саме. Публіка жваво реагує на хід перегонів.
„Васю, голубчику, як же це, підіпри його трохи!" — це заговорила група робітників велозаводу ім. Нетровського, де працює бідолашний Вася, що його так немилосердно лають хлопці. Ні, ні, диви, хлопці, здається він підходить до ростовця.
Машини підходять близько одна до одної, лишилося ще коло. Та для глядачів це вічність, вони повні напруження і як тільки на повороті машина, що йшла ззаду, упевнено переходить на перше місце, лунає вибух оплесків. Слідом за першим заїздом, — другий і т. д. Фотографи не
встигають фотографувати машин, так швидко вони мчаться - П'ять кол — 2 1 ½ клм. — пройшов за короткий час — в 2 хвилини 10,7 сек. харківчанин Семенов, що здобув звання найкращого їздця харківського Автоклубу, забезпечивши цим самим першенство Харкова в змаганнях. Другим після Семенова йде Меркулов (Ростов), що покрив цю відстань на двохциліндровому „Тріюмфі" в 2 хв. 11,2 сек. Ці коротенькі цифри роблять велику честь як машинам, так і мотоциклістам, що ними керували, досягаючи цих рекордів. Зібрана на стадіоні публіка брала назвичайно жваву участь у цих змаганнях. Та й не диво, бо перегони коней, що весь час відбуваються на харківському стадіоні, вже встигли доволі набриднути, а тут маємо змагання машин, що повільно, але вперто випирають з життя коней — цих недобитків середньовіччя та феодального устрію. Жаль тільки, що подібні змагання у нас явище ще доволі рідке. На наших фотографіях окремі моменти змагань. Вгорі — мотокциклісти виводять машини на старт, внизу переможець доїздить до фінішу.
