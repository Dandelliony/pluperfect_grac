ДИТЯЧА КОЛОНІЯ ім. МАКСИМА ГОРЬКОГО
Хто вони, ці діти, що струнко маршують зі своїм оркестром по Харкову? Всі в чорних шароварах і темно-синіх сорочках з білими комірцями — дівчата і хлопці. Важно проходять, суворо додержуючись військових правил. На чолі кожного загону командир, в червоному картузі, виступає поважно із знанням покладених на нього обов’язків.

А всього лише кілька років, а де-яким із них кілька місяців тому доводилося тинятися по містах і селах СРСР, вишукуючи коштів для існування. Сироти, або вигнані з рідної хати п'яницями батьками, а то й просто самовільно пішовши з дому, ці дити, потрапивши в велике місто, обертаються на хуліганів і дрібних злодіїв. І так доти, поки їх не підберуть і не направлять у дитячий колектор, а потім до дитячої трудової колонії, де їх виховують і привчають працювати.
В 8 вер. від Харкова, в колишньому Куряжському манастирі міститься одна з таких дитячих колоній, що зветься іменем М. Горького і має з ним постійний листовний звязок. Так ось ці діти, що так струнко маршують у синіх сорочках із білими комірцями — це вихованці цієї колонії. Понад 300 чол. колишніх безпритульних дітей живуть там, навчаються і працюють. Колонія організувалася в 1921 році під Полтавою та через те, що завданням її було, як найбільше охопити дітей, потрібно було більше приміщення і колонію перевезли в Куряжський манастир.
Силами вихованців було відремонтовано приміщення для житла й господарства. Всіх вихованців за виробничим принципом розбито на 25 загонів, на чолі з командиром-інструктором із вихованців, що визначилися своєю активністю п роботі. Керування колонією покладено на раду командирів на чолі з завідателем колонією. Кожен загін має свою спальню, своє місце в їдальні, своє господарство. Праця й навчання — гасло вихованців. В колонії є майстерні: столярна, шевська, швацька, кузня, електро-станція, де працюють виключно вихованці. Приймається замовлення на столярні, ковальські й інші роботи. Електро-станція дає світло колонії і сусідньому селу Куряжу.

Тепер у майстернях працює мало вихованців, бо настала гаряча весняна робота в полі. Колонія обробляв 72 гектари землі, сіючи харчові трави, буряки і розводячи городи. Поле ореться „Фордзоном" під доглядом досвідчених агрономів. Другий трактор системи „Запорожець" пристосовано для пуску в рух варстатів майстерень.
Трудовий день колонії росподілено в суворому порядкові: о 6-й год. ранку встають, прибирають і чистять помешкання, прибирають та годують худобу, потім снідають і починають роботи в майстернях та на полі. О 12-й год. обід, після обіду година відпочинку, а потім знова робота до 4-ї г. Після роботи відпочинок і початок культурно-освітної роботи в клубі. Два великих світлих клуби: один гучний, а другий — тихий, як звуть їх вихованці. В першому влаштовується ріжні ігри, вистави і концерти, а другий призначено для занять, читання і засідань ради командирів. Велике світле приміщення школи семирічки заповнено учнями-вихованцями. Кращих учнів по скінченні посилається до ВУЗ'ів. Тепер у ВУЗ'ах навчається 29 чол. вихованців колонії і що літа вони приїздять на канікули додому в колонію на відпочинок. Цими вихованцями колонія пишається.
Вихованці зовсім задоволені своїм житіям у колонії, охоче підчиняються усім правилам та заздалегідь обдуманим роспорядженням своїх же товаришів - командирів окремих загонів, беруть активну участь у всіх працях та розвагах, що ними заповнюється трудовий день колонії, а про своє минуле серед безпритульників згадують не інакше, як з огидою.
—	Є в нас спортивні гуртки, — росповідають вихованці, — і ми дуже любимо спорт; граємо в футбол, волей-бол, робимо гімнастику, це корисно для здоров’я.

І справді, подивіться на цих дітей: жодного замученого обличчя, всі здорові, веселі, почувається огида при спогаді за минуле вуличне життя. Наука і праця зробили своє діло. Треба працювати і вчитися, щоб стати корисним для суспільства — ось гасло в роботі вихованців і вихователів дитячої колонії ім. М. Горького. І гасло це виконується повністю стараннями самих вихованців колонії. Не дивно після цього, що дитяча колонія ім. Горького займає одно з перших місць серед наших виховавчих закладів.
