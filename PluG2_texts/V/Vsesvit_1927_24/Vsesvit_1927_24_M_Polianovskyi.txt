СТРУПИ СХІДНЬОГО ПОБУТУ
БЛИЗЬКІСТЬ кордону, велика кількість контрабандистів, недавня радянізація краю, — ось причини існування сили опієкурилень, морфініловок, банківок і домів роспусти.
Вони скрізь. У Владивостоці, Хабаровську, Благовіщенську Нікольськ-Усурійську. Загляньте у відділ пригод першої — ліпшої з далеко-східних газет і ви обов'язкого прочитаєте про викриття опієкурильні, затримання контрабанди, або жертву якого-небудь притулища, де процвітають хінські запальні ігри. Опієкурильні —хто не чув про них.
Мені рішуче пощастило цього вечора. На балконі зустрівся молодий хінець, що трохи говорив по руському. Ми були знайом, - здається колись я говорив йому про бабажання побачити притулища. - Хотіли-б ви подивиться ян-гон? Хінець влучив у точку. Ян-гон — опієкурильня, та як пройти в неї та ще з фотоапаратом, що його в кишенні не сховаєш. Хінець розвіяв сумніви і за хвилину ми рушили вглиб слободки.

Вулиця Калініна — це русько-хінський кордон. Досить звернути з неї сюди, щоб переконатися, що тут вже не наше, тут все хінське, навіть кличуть тут по хінському. Вдень на цих вулицях майже нікого не видно, та зате у вечері тут повно хінців, що приходять сюди з Шанхаю, Кантону, Чіфу і Квантунського півострову.
Разом із супутником попадаю в камінний мішок, і, пройшовши лабіринти коридорів, закутків, завішаних смердючими мішками та рогожами, через низку дверей попадаю туди, куди попасти тяжче, ніж на секретне засідання Наркомзаксправ.
Це - опієкурильня. За це краще від слів говорили подібні до воскових ляльок люди, що лежали на критих матками полах. Де-які вже випустили люльки і лежали в наркотичному трансі, інші-ж жадібно втягували опій через люльки, від спиртової лямпочки.
Ці кістяки, обтягнуті жовтою шкірою, роскинувшись у наркотичному сні, викрикують нескладні слова, та варто їм хоч на хвилинку опанувати себе і вони ладні забити кого-завгодно за нову порцію зілля. Отакі курці опіуму.

В морфініловку пройти далеко легше. Багато їх роскидано по передмістю і майже всі вони містяться в поганих дерев'яних фанзах. Кілька коротких хінських фраз і нам одчинили двері. Опинившись за дверима відразу потрапляєш у купу тіл, що валяються на долівці в ворохах ганчір’я.
Поколоті брудними шприцами вони опухли, покрилися болячками і струпами, та люди не зупиняються: шприц переходить з рук у руки і часто разом із дозою морфія в тіло вгоняється сифілис. Невиразне мимрення, стогін, крик стоять в морфініловці. Тут же щось подібне до жінок з роспатланим волоссям, опухлими обличчями, синяками. Кожний морфініст — злодій-рецидивист. Позбавте його на час морфія і він піде на що завгодно, щоб роздобути його. Це добре знав хазаїн притулища і використовує по своцому. Сьогодні — дав морфій набір, а завтра — жене.

В інших місцях мені довелося побувати з агентами каррозшуку. Коли на гуркіт з-за дверей „хази" ламаною руською мовою говорять «почекайте», міцніше стискує рука револьвера в кишені. „Почекайте" — погана прикмета. Можна сподіватися або зрадницької кулі з-за дверей, або, коли відчинять і впустять — там в „малині" нікого не виявиться, або „змиють" в спішному порядкові речі — докази. Випадково агентові пощастило скинути защіпку і ми застали в фанзі багато людей, що грали в банківку.
Банківка - найзапальніша гра і сезон її тоді, коли поспіває мак. В цю пору хінці знаходять собі роботу на збиранні врожаю і тоді процвітає запал, і множиться по слобідці банківка, хінське доміно, кості. І зароблені тяжкою працею карбованці перекачується в кишені ненажерливих хазяїв притулищ. В ці дні гра йде відразу на кілька сотень карбованців і рідко хто йде звідси з парою виграних карбованців.

Сіруватий, брудний світанок оповівав слобідку, коли ми попали в хінський дом роспусти.
В домі був гість-хінець і цей „річовий" доказ стурбував огидну стару мегеру-хінку, хазяйку притулища. Стрівоживши безліч тараканів, із свічкою в руках, вона виштовхнула з кабінетів худорлявих заспаних хінок, вбраних у чорні шаровари і заялозені курточки. Спочатку хазяйка пробувала запевнити, що дівчата навчаються в неї швацького ремества, та потім, коли на світло виповз виданий у Харбіні паспорт однієї з дівчат — ми прочитали:
Фин-Сю, 17 років. Проститутка. Маленькій стрункій Фин-Сю ледве скінчилося повних 12, коли батьки бідняки-хінці продали її в Росію в якесь притулище, аби тільки позбавитись зайвого рота в сім’ї.
