Філософ мандрівник
У селі Сковородинці вкідкрито пам'ятника українському народньому філософу Григорію Савичу Сковороді. Своєчасно буде сказати кілька слів про життя і творчість цієї видатної людини XVIII століття, що залишила по собі на Україні глибокий слід.
Народній український філософі XVIII століття Г. С. Сковорода народився в селі Чернухи на Полтавщині в 1822 році. Син простого козака, він з дитинства виявив надзвичайні здібності до науки. Невтомна жага знати все примусила його батьків віддати хлопчика до київської академії. У Київ! Сковорода зразу звернув на себе увагу і всі не могли нахвалитися ним.
Саме тоді з наказу цариці Єлізавети набірали півчих до царської капели, взяли Сковороду і повезли до Петербурга. Але жага до науки, жага до знань не залишала його, і коли царський подорож заїхав до Київа, Сковорода рішуче відмовився вернутися до Петербурга. Залишившись у київській академії, він цілком віддався вивчанню схоластичних наук та філософських дослідів. Він дуже гарно вивчив крім латинської і грецької, — німецьку та інші мови.
Сковорода надзвичайно любив київські красоти. З цієї книги, книги природи, юнак Сковорода черпав ту мудрість, що зробила його тоді єдиним, своєрідним вченим серед тодішніх вчених України. Сковорода вважав всі науки за літери однієї абетки, яка потрібна тільки для того, щоб вивчитися читати велику книгу природи. Величезне почуття природніх красот України, любов до народу, та його мови були такі настирливі, які можна виховати в собі лише з дитинства. Жагу знання вічно діяльного духу не змогла задовольнити київська академія.
Сковорода рветься в інши краї, щоб побачити людей та більшого світу. Доля допомагав йому й Сковороді вдається побувати в багатьох містах Европи: Німеччини, Угорщини та інших. Йому пропонували катедру в одному з чужоземних міст, але він зрікся й повернувся на Україну.
Через якийсь час він був на одній з катедр московської академії, але пробув там недовго. Його не задовольняла тісна авдиторія. Сковороді потрібно було величезну авдиторію, без стін, де було-б тільки небо й земля. Зрікшись професури Сковорода пішов мандрувати. 
В 1759 році він став на посаду вчителя в харківському колегіумі. На цій посаді пробув недовго, його звільнили, бо твори його не задовольнили начальства. 
Останні 20 років свого життя Сковорода мандрував по Україні, частіш за всього буваючи у Харкові. В дорозі він зупинявся у селян, присвячуючи увесь час навчанню народу. Кінець свого життя він подався до села Хотетова біля Орла, але засумувавши за Україною, не зважаючи на те, що його друзі переконували нікуди не їхать, Сковорода таки повернувся на Україну і в селі Паніванівці на 73 році свого життя вмер. 
Сковорода був бідняк, це треба пам'ятати перш за все. Він ніколи не мав певного пристановища, але завжди був бажаним гостем. Задовольнявся малим.
„Добра людина — казав він, скрізь — найде шматок хліба й людей; а воду йому дасть даремно земля“... 
Це був вільний гість широкого світу. 
Він по своій охоті зрікся скінчити курс київської академії, бо не міг витерпіти гніту того осередку громадського, що оточував його. Обійшовши Европу він повертається на степи українські до своїх голодних обездолених бідарів — земляків. У простій свиті з відлогою й торбою за плечима, з дудкою за поясом, Сковорода скрізь навчав народ: на сходках, на майданах, коло курінів, на пасіках, — в свято, коли, як він казав, „гарцює п'яна воля“, та в будень, коли — „піт поливає землю“. 
Він скрізь навчав — і в бідних селянських хатах, в помішицьких палацах, повних до самої стелі неправдою, жорстокістю та насильством. 
Спочатку Сковорода учителював, а потім кинув це й став мандрівником — проповідником філософських основ, розумного та морального життя. Часи Сковороди це були темні часи, коли не знали ніяких громадських інтересів, не цікавилися громадськими справами, а за науку і літературу мало хто й чув. І недивно, що, коли Сковорода з'являвся у Харкові (головне місце слободського намісництва), до нього прагнули всі живі серця й уми.
Про нього писали один одному листи, обговорювали його навчання, де хто хвалив, де-хто гудив.
Безумовно, що така справа як відкриття харківського університету вдалася Каразіну більш-менш легко тільки тому, що першу грошеву допомогу на будівлю університету дали майже виключно учні, друзі, та прихильники Сковороди.
І отже не зважаючи на свою славу Сковорода був людиною надзвичайно скромною. Він пишався тільки тим, що мав славу друга селян ства й з призирством ставився до всіх балачок та осуду.
Свої філософські думки він дуже дотепно переказував народньою мовою, прикрашуючи її приказками, байками та оповіданнями. І нарід чутливо й щиро прислухався до всього, що він казав, і неначе всмоктував в себе все те, що здавалося, може йому полегчити долю підяремного раба. Тому Сковороду людність так розуміла, тому він був так близький їй. Сковорода не був якимсь-то аскетом, навпаки, він говорив що жити — це бути „веселим та бадьорим“. Бо тільки веселе серце веде до „невловимої пташини — істини“.
Навчання і творчість Сковороди глибоко демократичні. Своє навчання він називав:
„Білими млинцями, спеченими на чорній сковородці, тканкою селянською“.
Пригноблення народу, його муки насильства, що вчинялись над ним викликали гнівний протест і обурення, цього філософа-мандрівника.
В своєму поетичному натхненню він прозрів весь існуючий тоді лад, весь зміст якого був в боротьбі бідаря з багатієм, обоздоленим селянством з поміщиками владарями.
Цю боротьбу так чудово, так яскраво висловив Сковорода в своїй пісні — казці, де справжня правда, де сама істота класової боротьби переказана такою замаскованою формою:
„Лев раздирає там вовка в куски, 
Тут же вовк цапа скубе за виски, 
Цап у городі капусту псує; 
Всякий з другого бере за своє. 
Всякий хто вище, то нижчого гне, 
Дужий безсильного давить і жме. 
Бідний багатого — певний слуга, 
Корчиться, гнеться пред ним як дуга“. 
І далі найкраща характеристика тодішньої судової тяганини та адміністраційної сваволі: 
„Всяк хто не маже, то дуже скрипить, 
Хто не лукавить, то ззаду сидить. 
Всякого рот дере ложка суха“...
Не всі знають, що цю пісню використував у Сковороди Котляревський для своєї „Наталки Полтавки“.
А відомий вчений Потебня пише, що сліпці та лірники на Україні більше 100 років співали її. 
Пісня жива й досі; вона надзвичайно яскрава й разом з тим проста й зрозуміла народові. Вона найкраще характеризує особливість стілю й світогляду Сковороди. 
Друга половина 18 століття в історії України уявляє з себе епоху закріпачення селянства. 
Вільний до того нарід Катерина заковує в ланцюги рабства, в ланцюги кріпацької залежности від поміщика.
Сковорода уявляє з себе живий протест проти наростаючого кріпацтва.
Він повстав проти назви селянства „чорним народом“ і одверто й різко казав:
— „Барская умность, аки простой народ єсть черный, видится мне смешная, как и умность тех, названных философов, что земля есть мертвая. Как мертвой матери рождать живых детищ? И как из утробы черного народа вилупились белые господа“?...
Цей протест Сковороди припав як раз з протестом проти назви російського народу „подлым народом“.
Сковорода був справжній пролетар своїх часів, він був піонером в протесті проти закабалювання українського народу, проти ланцюгів рабства, принесених на Україну московськими царями. 
Він все своє життя давав народові о-ті:
„Білі млинці, спечені на чорній сковородці“...
