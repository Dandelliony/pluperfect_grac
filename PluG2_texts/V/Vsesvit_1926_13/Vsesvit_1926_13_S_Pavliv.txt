НА МАТЧІ ХАРКІВ — ЛЕНІНГРАД
Коли по місту зарябіли величезні афіши про матч Харків — Ленінград, не тільки увесь фізкультурний Харків, а й усі, хто хоч трохи цікавився спортом, захвилювалися. Кинулися здобувати заздалегідь квитки, „пропуски“... а вже що розмов було, — далі нікуди.
Було про що поговорити, про що посперечатися. 
Виїздила Харківська збірна до Ленінграду зовсім що недавно — навіть першого прикрого почуття від цієї поїздки не забулося — і програла там — легко сказати: 5:0 першій збірній Ленінграду і 4:0 — другій. 
Всім цікаво було подивитися на жителів Півночи, що так немилосердно розгромили в себе дома найкращу команду СРСР — Харків.
— Дадуть по перше число! — авторитетно заявляли одні. 
Куди же нам проти їхньої техніки... — говорили другі — бо в нас же й склад того... зовсім слабий оновлений — чотирьох грачів кваліфікованих збірників немає! 
— Звичайно, програємо! Цілком. 
— Не менш, як 5:0. 
День довгожданого матчу настав.
Частіше курсували трамвай № 6, автобуси, „ваньки“, приставляючи сотні бажаючих побачити найцікавішу гру цього року.
Величезна площа „Спартак“ ще задовго до початку була повнісінька люду — „пальця не проткнеш“, як то кажуть.
Свисток... і на поле вибігли обидві команди. 
Хто переможе? — Звичайно, Ленінград — думають усі. 
Хвилини минали в напруженій боротьбі. Що це?
Харків ще держиться і навіть немов би то починає грати все певніш, все активніш. 
Вдачна комбінація — й м'яч у сітці Ленінграду. Несамовито побідено — звіром заревла 4-ох тисячна юрба, заглушаючи й свистки суддів і оркестр.
В другій половині гри знову харківцям вдається забити м'яча. Невже перемога? Насувають ленінградці, трівожать харківські ворота — все дужче, все енергійніш. 
Ось небезпечний Бутусів — гроза усіх воротарів — влучним ударом посилая м'яча у харківські ворота. 
Та не теряються й харківці — завзято відбиваються, переходячи до контр-атаки. 
— Молодці наші! Адже склад омоложений, а диви, як грають! Не видко гри ленінградців — здорово б'ють їх, ходу не дають! 
10, 7, 5, 3 хвилини зостається до кінця гри. „Тепер перемога наша!“
Фінальний свисток. Фіз-культ — ура! — харківців. Несамовиті оплески. Харків виграв 2 :1.
