Лемківщина
Лемківщина — не „мальоззна“ Гуцульщина, така „пишна“ собою. Лемківщина сумна й сіре її жигтя. Понуро лягла вона вздозж сумовитого Сяночу (не Сяну) й простяглася ген-ген аж на Бескидське взгір'я, до „самого“ Нового Санчу, де вже „нич нема свого“ й де одні лише „чужаки живут“. Ті „чужаки“, то — угри, чехи, словаки та поляки, а від того й говірка лемківська не така „красна“, що нею так „файно“ письменник Черемшина пише. 
Гуцул „гордий“, а тому досить лемкові сказати своє „лем“ (але), як він уже аж за боки береться, так сміється.
— Ти, лемку, нещасний! — скаже глумливо і, навіть, „килішка горівки“ не схоче з ним випити, щоб усі бачили.
Та лемко вже призвичаївсь до того, що ним „помітують“. Адже ж давно знають, що — „з гірняка один лише сміх бував“, а через те саме й ціла Лемківщина — „наче за горами“ — занедбана й забута. Майже до самої війни було так, що ні одна дівчина з якогось там „долинного“ Коросна чи Риманова, доти не згоджувалася піти за „гірняка“ заміж, доки він де давав слови скинути з себе свою „гірницьку одежину“. Та проте лемко рідко коли зрікався „строю“, бо він ще й досі цупко тримається старих „ходаків“ (постолів), чи „холошней“ (вовняних ногавиць) або вузької синьої камізельки та подібної до гуцульського „киптаря“ — вовняної „чугані“, яку завжди носить на плечіх, не вдягаючи в рукава. Від ковніра „чугані“, через плечі й до пояса, звисає „наплечник“. Цей „наплечник“ робиться з такої самої вовни, що й ціла „чуганя“, але з тією ріжницею, що коли „чуганя“ нічим не оздоблена, то „наплечник“ завжди мусить бути мережаний — переважно — червоними нитками. — Оце майже вся „окраса“ звичайного лемка, як-що не згадувати „зайчатої“ шапки з вухами (зимою), ширококрисого капелюха (літом) та ще незмінної білої сорочки з грубого полотна, з великим шкляним ґудзиком, замість застіжки.
Не кращий „стрій“ і лемківки. Заміжні жінки (переважно) досить характерно „завязуються“ хустинками, а дівчата заплітають коси й протягом більшої частини року ходять з непокритою головою. Загально, як жінки, так і дівчата, носять чорні спідниці з дрібними зборками, темно-сині „ґорсети“ й „кацабайки“ та звичайні полотняні сорочки. Все це без усяких вишиванок. Отже, крім разків намиста, або яких-небудь „пацьорок“, ніяких інших оздоб...
Можливо, що це є за одну з тих причин, що ставлять лемка поза громадським життям цілої Галичини й тримають його у свому „загумінку“. 
Та до того ще — Лемківщина протягом довгого часу плодила одних лише москофілів (Сандович, Гудима і К), — цілком пояснює зневажливе ставлення гуцула... 
Правда, протягом останнього десятиліття Лемківщина значно змінилася. Причина цього — біда, нужда, горе. Не один лемко, рятуючись від голоду, мусів тікати „за море“, переважно до Америки, де побачив життя інших „заробітчан“ і сам навчився жити. Тут виявилося, що лемко не тільки-що може працювати, але й шанувать свою працю. Багато було таких, що виїздили до Америки в одних „чуганях“, а через два роки поверталися не аби якими „доробкевичами“ і зразу-ж ставали сільськими глитаями. 
Одначе, не всі мандрівники були такими щасливими. Більшість із них повернулися всього лише з набутим досвідом бідацького життя й свідомістю його перебудови. Не зважаючи на те, що крім згаданих „доробкевичів“, попів та вузько-обмежених москофільських учителів, нічого іншого Лемківщина не знала, все-ж таки ці „бідаки“ спромоглися витворити свою інтелігенцію, що розпочала культурну роботу. 
Слабенька ця інтелігенція (переважно з середньою освітою) й слабенька її робота, бо й не все вона може так робити, як хоче, але наслідки її очевидні. Наприклад, з 2-3 сільських кооперативів, що були в 1920 р., стало 26 кооперативів і вже в кінці 1924 року створився в Сяноці „Лемківський кооперативний союз“, який, крім своєï безпосередньої роботи, допомагав ще й першому на Лемківщині товариству „Просвіта“, що при сучасному стані народнього шкільництва, є тепер майже єдине джерело світла. Занедбаний та забутий лемко ніби зі сну пробудився. Пробудилася і його жінка. Минулої зими з'явилися перші гуртки „Союза Українок“, що має завдання зробити із жінкі не лише ,,Газдиню“, але й громадянку.
Звичайно, це не є ніякі здобутки, лише початки, але, як для Лемківщини, то добрі вони хоч-би вже й тим, що повстали на соціальному ґрунті й намагаються стати загальною справою лемківського селянства.
Одночасно майже з'явилися й перші лемківські письменники. Поки-що знаємо лише одного з них, а саме — Григорія Гануляка, що самотужки „вибився в люди“ й перший став писати лемківською говіркою. З його нарисів та оповідань з лемківського життя бачимо, що лемківська говірка не гірша гуцульської, а те, що її досі ще не було використано є небільше, як непростимою помилкою, що сталося наслідком того, що багато наших письменників, милуючись романтичним Черемошем, зовсім не звертали уваги на сумовитий Сянок.
Тепер Гр. Гануляк показує нам його так, як-то він є у дійсності: нужда, біда, горе, далекі мандри, прагнення світла й забобони — все таке барвисте й таке чітке. Ось, наприклад, „характер“ польського суду на Лемківщині:
„Параска Феленчак крутиться по коритарі, наче когось шукає.
— А ти, бабо, чего хцеш? — помітив її „возьний“.
— Я, вибачте за слово, мати тої Феськи, што ся з Валюсом Яськом процесує .. бо він, вибачте за слово, барз негарді си з нев поступив, ви ту, паноньку, будете шитко чути. Феська вам повіст, што і як било, а я вам ту цятку масла зцюпала в масничці, бо міркую, не випадає прити до сонду з голими руками. Може пани будут мати ласки око на мене і на мою Феську?
— Нє турбуйцє сє і нє буйці сє ніц. Я юж то зробє, же вшистко бендзє добже...
Параска заспокоєно вийшла на подвір'є, та вздрівши дочку, моргнула:
 — Не бійси, Фесько! Шитко буде добрі. Взяв од мене масло і повів: Не буйці сє, я так зробє, же Ясько мусі се з вашом цурком оженіць! „О, чуєш, що не бійси нич“...
Отже, так власне твориться ще й своєрідна сторінка української літератури, що безперечно матиме свою вартість. Значить, Лемківщина прокидається й прокидається не з добра, а з біди, як те прислів'я каже: 
„ Біда навчить калачи хопати .. — 
І справді таки вчить!

