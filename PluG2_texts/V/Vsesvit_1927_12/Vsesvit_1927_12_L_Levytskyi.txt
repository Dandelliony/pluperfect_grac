Ще здалека видно на маківці гори або на скелях руїни стародавньої фортеці купку біленьких будинків, захованих серед зелених садків, що притулилися до руїни; серед будинків — кілька струнких мінаретів, оточених тендітними кіпарисами. Панорама зупиняє, своєю красою та ріжнобарвністю приваблює погляд мандрівника... Проте, треба тільки дістатися до самого міста, тільки опинитися в лабіринті вузьких, погано буркованих, отруєних невимовним смердінням вуличок турецького (Анатолія) міста як ви одразу і гостро відчуєте контраст між чудовими, мальовничими панорамами і дійсністю сучасного східного міста.
Суто східний колорит надається містові переважним типом будинків з рівною покрівлею. Від базару, мовляв, центру і економічного і культурного, де містяться каварні, духани, перукарні, громадські лазні, хани (заїзди) та росташовано каравансарай - розбіглися по всіх напрямках вузькі покривлені вулички.
Часом вгору, іноді вниз. Будівлі: саклі, конаки вражають одноманітністю.
Всі будинки роблено на один зразок: вікон по фасаду майже немає.
Будинки ж щільно туляться одне до одного, переважають одно або двохповерхові будинки.
Рівна покрівля, що служить посам-перед місцем відпочинку для цілої мусульманської родини після денної спеки —в крім того й штучним водозбором для дощової води, що звідти йде ринвами до басейну десь у садку або на подвір'ї. Ззаду до будинку притуляється садок, а частіше брудне подвір'я з кам'яною огорожею.
Загальний колорит турецького поклав виразну печатку і на турецьке (османське) мистецтво.
Кволість, нерозвиненість, бідність османського мистецтва безумовно залежать
від впливу релігії, що, як ми знаємо, охоплює все життя Туреччини до останнього часу. Іслам не визнавав ані літератури, крім духовної, ані архітектури, крім мечетів.
А малюнок живої природи, малярство, образотворче мистецтво просто було заборонено.
Отже, вплив релігії на мистецтво, культуру і взагалі все життя мусульманського світу і був фатальною перешкодою для загального прогресу.
Також треба відзначити, що османське мистецтво історично стикалося, перепліталося або, інакше кажучи, надбудовувалося над арабсько-візантійським мистецтвом і навіть відчувало подеколи іранські впливи.
Просте, хоч і бідне османське мистецтво, мовляв — приголомшено Ісламом та змішане з арабськими й іншими впливами, вже ж воно мав характерні риси, мав й оригінальний подекуди стиль і свої осібні властивості, що відріжняють його і від античного елінізму, і від візантійського мистецтва, навіть від арабського мистецтва.
Що до образотворчого мистецтва Туреччини, що обмежене майже виключно орнаментикою будівництва — то воно дає не багато зразків, при чому спостерігаємо, що матеріял надзвичайно багатий, але засоби оброблення незначні.
За зразки творчости славетних турецьких архітекторів Миме-Синан та Кассія вважають грандіозні мечети Адріянополю, Стамбулу, напр. Фаті, Сулейманіє, Валіде. Баязідів мечет – «у Царгороді вважається за одну з найпозначніших пам'яток турецької архітектури", як зазначає акад. А. Ю. Кримський („Історія Туреччини").
Турецьку архітектуру характеризує сміливість будови бань, своєрідність мережевної ажурної мармурової орнаментики мечетів та високих струнких мінератів, що відзначає її від архітектури арабської, яка дає нам зразки присадкуватих, важких мечетів.
Ця ж ажурність, легкість мечетів, відсутність колонад відріжняє османську архітектуру од візантійської.
Відомий Багдадський кіоск у Стамбулі дає нам зразок виразно-зазначеного арабо-перського впливу.
Відроження нової турецької архітектури, відомої також під назвою мавританського ренесансу, на чиїх засадах працював Серкіз-Бей — утворює шедеври мистецтва ідеальної красоти у вигляді, головним чином, палаців, напр. Дольма-Бахче, Чараган, Бейлербей.
Зі споруджень інженірного характеру звертають увагу так звані „Баязідові мости".
Цікавіші з художнього боку османські цвинтарі, що дають зразки пам'ятників у вигляді кам'яних плит. Коли поховано чоловіка, стовпець мармуру на домовині закінчується немов би головою і чалмі.
На жіночих могилах такі ж стовпці, але закінчуються не чалмою, а квіткою, чи й цілим букетом.
Оздоблення житлових будівель, за винятком палаців, примітивно просте.
Іноді по багатих будівлях трапляються оздоблення печей або цілих мурованих пілястрів з турецького півфаянсу. Глиняний півфаянсовий посуд мало чим відмінний від посуду загально - мусульманських форм, проте, малюнок часто-густо відрізняється і від перського і від арабського мотиву, як це й видно з наших малюнків.
Отже, більшого, впливу зазнали металеві вироби з бронзи, цинку, міди то-що ріжного хатнього причандалля: глечиків, кофейників, пляшок, канделябрів. Оригінальні мотиви і добре оброблення являють зразки кустарного ювелірного виробу: зброї, оздобленої сріблом, самоцвітами, предметів люксусу то-що, при чому досить характерною для османського мистецтва є інкрустація метала в металі.
Вироби текстильного мистецтва знайшли своє втілення роскішних, високо-художніх килимах.
Не зважаючи на примітивне знаряддя виробництва — килими красою малюнку не гірші від перських. Особливо знамениті Смірнські килими, оригінального османського стилю.
Османське малярство і скульптура, як противні духу мусульманства, завдяки тому ж Коранові майже відсутні, коли не рахувати здається чи не єдиного зразка цієї галузи мистецтва — він'єток до коранових віршів.
Кілька султанських портретів, портрет султанши Хуррем-Роксоланн, де-кілька медаль султанських та малюнків належать європейським майстрам (Джентілле Белліні).
З новітніх художників уже сучасного напрямку відомі Хаміль-паша та Хамді-бей і від них тільки тепер починав народжуватись османська школа.

