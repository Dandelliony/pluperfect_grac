ФАЛЬШОВАНА ДІЙСНІСТЬ
Ви пам'ятаєте величезні будівлі Гамбургу, славетну ратушу цього старого міста, або тріумфальну браму «вічного міста» Риму з фільму «Спартак»? Ви гадаєте, що на Одеській або Ялтинській кіно-фабриці й насправді будо споруджено такі величезні й коштовні будівлі? Ні, роблять значно простіше й дешевше. Замісць купи дощок, фанери, землі, вапни й рядна — одне невеличке шкельце перед суворим і настороженим оком кіно апарату.
На шклі намальовано вгорі ті величезні будівлі, що пишатимуться потім на екрані. Внизу, де кінчається шкло, на певній віддалі, щоб обриси намальованих будівель правильно перспективно сполучувалися з обрисами на справді збудованих декорацій, рухаються люде на тлі оцих «насправжніх» будівель.
За кордоном цей спосіб знимання вже давно практикують, у нас же, в СРСР, його вперше вжив на Одеській кінофабриці оператор Рона, що приїхав з німеччини. Так знималася заля судового засідання та порт у фільмі «Гамбург», тріумфальна брама в картині «Спартак», то що Вже перші спроби довели, що за допомогою цього способу можна досягти цілковитої ілюзії, заощадивши і великі гроші й дорогий час.
Безумовно, він має багато хиб. На намальованих на шклі декораціях не можуть виступати й грати люде. За кордоном уже винайдено засіб таку хибу усунути. Існує славетний, так званий «Шюфтанівський патент», що може давати ось які, наприклад, ефекти: крізь віконце мальованої на шклі декорації може вигладати й рухатися справжня жива людина, або на величезних будівлях міста майбутнього можуть ходити, воювати, падати подолані і підводитися переможцями колосальні юрби людей. Такі сцени закордон уже побачив у новому німецькому фільмі «Метрополіс», що його вже режисер Фниц Ланг, постановщик «Нібелунгів», закінчив ставити. Сени ці було знято за допомогою «Шюфтанівського патенту».
