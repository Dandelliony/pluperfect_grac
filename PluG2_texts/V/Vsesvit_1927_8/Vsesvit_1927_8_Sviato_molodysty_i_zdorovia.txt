СВЯТО МОЛОДОСТИ І ЗДОРОВЛЯ
20-го лютого почнеться огляд великої армії українських фізкультурників. Перед десятками тисяч глядачів наша спортивна молодь продемонструє на Всеукраїнській спартакіяді свої досягнення.
Перші стануть на іспит важкі атлети. З залізними тягарами та штангами вони вийдуть на кін спортивних клубів і покажуть свої стальні біцепси, налиті гарячою молодечою кров'ю.
У лютому в Харкові відбудуться не тільки всеукраїнські, а й усесоюзні змагання в важчій атлетиці. Право запросити всіх важких атлетів Союзу до себе на розигриш чергової першости Україна придбала в 1924 році, коли визначні київські тягаровики й борці здобули в Москві звання найкращих важких атлетів у Союзі.
Традиція ж така: хто здобув першість, той гостинно приймає своїх супротивників під час наступного розигришу.
Енергійно готуються зараз лижники, конькарі та хоккеїсти. Їм доведеться прийняти серйозну боротьбу, що роспочнеться 18-го лютого. Маємо надію, що під той час сніг не рос тане, і не розладиться майбутнє цікаве свято зимового спорту.
Найцікавіша ж частина програми спартакіяди розгорнеться влітку. Тут усі галузі спорту: важка атлетика, борня, коньки, лижі, баскетбол, волейбол, лаунтеніс, плавання, веслування, ватер-поло, легка атлетика, футбол, стріляння, фехтування, гімнастика, вільні рухи та вело-мотоспорт. Наша спортивна молодь не тільки в містах, а й по селах енергійно готується до змагань. Кожна округа, кожний район хоче краще витренірувати свій колектив. Будинки фізкультури та спортивні клуби стали справжнім джерелом здоров'я, сили, меткосте й тревалости.
Добре дбав Вища Рада Фізичної Культури, влаштовуючи спартакіяду не в одному якомусь місці, а в кількох: Харкові, Київі, Дніпропетровському, Одесі та Миколаїв. Це дасть змогу закликати до участи в змаганнях і приєднати до фізкультури нові верстви робітництва й селянства.
Перед Всеукраїнською спартакіядою в усіх округах влаштовується місцеві спортивні свята. Понад 25.000 молодих робітничих і селянських спортсменів показують свою силу, свою меткість, дисциплінованість та колективний звязок. Споміж них тисячі вибраних відрядяться на Всеукраїнське спортивне свято.
Спартакіяда закігчиться розиграшем уХаркові традиційної першости України і Союзу в футбольнім спорті. Ось уже минуло три роки, відколи Харківські футболісти з честю носять звання чемпіонів СРСР.
Чи відборонять вони його, — покажуть матчі в серпні.
Змагання в Харкові за футбольну першість
Союзу налагодить Москва, Ленінград Закавказзя та Білорусь і найвизначніші українські міста: Одеса, Миколаїв, Сталіне.
