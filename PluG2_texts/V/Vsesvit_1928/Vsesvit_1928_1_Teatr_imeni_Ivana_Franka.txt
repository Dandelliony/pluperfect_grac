Театр імені Івана Франка
П'єсу Дніпровського „Любов і дим" Київський держтеатр ім. Франка не випадково ввів у свій репертуар. Це одна з кращих п'єс нашого часу, де авторові пощастило виявити революційний ентузіазм доби громадянської війни на Україні, початок відбудовного процеса наших фабрик та заводів і ролю робітництва в ньому. В яскравих формах автор подав постаті робітників, що мали одночасно обороняти завод і відбудовувати його. Не зважаючи на всі перешкоди енергія робітників дала позитивні результати і завод зріс з руїн. Хоч п'єсу написано кілька років тому, — вона до цього часу не втратила свіжости яскравости. Про це говорить і те, що її незабаром виставить Харківський дитячий Держтеатр, що спеціяльно пристосовує п'єсу для малих глядачів. Автор п'єси „Любов і дим" Дніпровський відомий як драматург своєю п'єсою „Яблуневий полон", що з великим успіхом йде тепер у театрі „Березіль". В театрі ім. Франка п'єса „Любов і дим" знайшла собі талановитих виконавців: постановка, актори І автор дали їй успіх і теплий прийом у публіки.
