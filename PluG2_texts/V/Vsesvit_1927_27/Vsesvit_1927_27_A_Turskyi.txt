РОЗВАГИ РОКФЕЛЛЕРІВ
Америка фіксується в нашій уяві здебільшого як країна Едісонів, Рокфеллерів та Фордів. Все, що поза цим — це неамериканське. Причина такої односторонньої уяви про країну Колумба в тому, що вона складається здебільшого під впливом коротких газетних заміток про „вражіння з Америки". Автори їх, захоплені зовнішнім блиском могутньої техніки та величезних міст із їхнім кипучим життям, і не помічають того, що за цими кулісами находяться міліони трудящого люду, що з останніх сил бореться за своє існування, продав свою силу капіталістам за насущного долара і цим зводити на нівець усю ріжницю між Америкою та іншими буржуазними країнами.

Вже з більшою дозою об'єктивносте можна судити про Америку на підставі творів американських революційних письменників, у першу чергу Сінклера. Тут уже різко розмежовуються два світи, що ведуть між собою безнастанну жорстоку боротьбу, дві класи, що грізно стоять проти себе, захищаючи свої діяметрально протилежні інтереси: класа пролетаріяту, продуцента метеріяльних цінностей, що прагне до соціялістичного росподілу їх, та класа капіталістів, що на цих цінностях наживається. Перша з них росте й розвивається, об'єднуючися в союзи та союзи союзів, а друга зменшується коштом концентрації капіталів та вироджується, дегенерується. Отже вся країна виглядає немов велетенський камашник, зложений з безлічі трудових комах та купки трутнів-дармоїдів, що живляться соками трудових комах.
В дійсності так воно і є. Багатоміліонна армія робітників Америки, працюючи з ранку до вечора і з вечора до ранку, засипає весь світ фабрикатами. Профільтрувавшись через глибоченні кишені капіталістів ці фабрикати залишають у них грубий шар золотого піску, що перечеканюється на долари і йде на засолодження „гіркого життя" Рокфеллерів.
Добути долара не легко. Треба придумувати найхитріші способи, як його витискати з мускульної сили робітника.;! американський капіталіст на ці штуки майстер — згадати хоча б славнозвісну систему Форда. Не зуміє він у цьому видержати конкуренції з іншими капіталістами, то весь апарат для викачування до ларів попадав в руки спритнішого дільця.
Дальша боротьба за долара ведеться по банках і на біржах, що з ранку до
ночі кишать капіталістами, немов комашнею над падлом. Тут повністю застосовується славетне американське прислів'я Time is money (час це гроші); одна секунда може подвоїти міліони капіталіста або ж звести його на жебрака. Все залежить від хисту використати влучший момент, щоб обплутати свого супротивника. Але тут здебільшого йде найжорстокіша боротьба за долара не тому, що його капіталістові потрібно, а через те, що в нього є якась манія збільшувати свої капітали. Отже біржова гра — це одна з найважливіших розваг американських банкірів, що разом з тим дає величезні кошти ще й для інших розваг.
Звичайні розваги американському капіталістові вже набридли. Як що він іде в театр, де виступав відомий у всьому світі співець, чи музик, то тільки через те, щоб поглянути на людину, що бере 100000 доларів за виступ. З театральних вистав може мати успіх хіба тільки легенька оперетка, — трагедія чи навіть драма засуджена на неминучий провал. Дуже приємно американському капіталістові після бурхливого „трудового дня“ відпочити яку годинку, вперши очі в екран „кінобойовика" продукції Голлівуда, пересиченого карколомними трюками та напружливими ситуаціями, але обов'язково з щасливим кінцем: сміливий герой стискає врятовану героїню в жагучому поцілункові.
Та все це розваги нижчого сорту. Справжня розвага повинна бути дорога і найголовніше — оригінальна. І хіба не оригінально збивати м'ячик гольфа не просто з землі, як це звичайно водиться: а з голови слона; маленьке схиблення молотка і розлютована тварина накидається на сміливого грача. Тут зовсім невинна гра прибирає форми гри зі смертю. Або живі карти на пляжі, — дарма що для задоволення одної особи тут служить за „карти" десяток людей. Аджеж це в дусі капіталізму.
Не менш оригінальний, хоч трохи дешевший, як що перевести на долари, це „маратонський танок”, що може тягнутися без перерви по декілька і навіть кільканадцять годив. Нерідко жертва такого танку, зомлівши, попадає в карету швидкої допомоги. Набридли дамам із Волл-стіру двоногі партнери — і ось вони замінюють їх четвероногими: вивчають малпу грати в крокета і розважаются з нею цілими днями. І це діється в країні, де закон Дарвіна не має сили і де „людина не походить від малпи“!
А скільки всяких фокусів викидають ці ж самі дами з радіом. Воно набридло вже в своїй простій формі, і ось маленькі радіоприймачі тичуть, де тільки можуть: то його втикають у формі гребінця в волосся, то носять амулетом на шиї, і нарешті (останній крик моди!) начіпляють на підвязки вище колін. Тут винахідність переросла геній Едісона.
Американська буржуазія розважається. А в цей час міліони робітників напружують останні сили, щоб з одного боку доставити їй кошти для розваг, а з другого — щоб забезпечити себе і свою родину від голоду та холоду, від нужди та злиднів.
З ранку до ночі розважається американський крез. А ввечері, коли натоплений цілоденною працею робітник іде на короткий відпочинок, щоб з досвітніми гудками знова стати до праці, —він виїздить на свою затишну вілу. Яхтами, автомобілями й аеропланами злітаються сюди такі ж круки, як і він, і до самого ранку ллється вино та віскі, що могутнім струмком проривається через параграфи „сухого закону”, йде „маратонський" фокстрот та гремить могутній оркестр, що заглушує стогін робочого люду.
