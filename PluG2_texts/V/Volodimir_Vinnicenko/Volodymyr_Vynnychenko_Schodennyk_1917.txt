ЗАПИСНИК ч. IV (5 січня — 10 квітня 1917)
5. I 
Учора ввечері дзвонив до Любови Михайлівни, щоб сказати їй про Манухіна.1 На велике моє диво, до телефону підходить Зіновій Григорович і каже, що йому неодмінно треба побачитись зі мною. Справа дуже серйозна. Мені почулось, що він сказав: у вашій справі, і це зараз же дало мені думку, що там сталося щось з Кохою і т. п. Але це тільки почулось так, справа його власна, особиста. Занадто навіть особиста. 
Як умовлено, зустрічаємося сьогодні в залі 1-ої кляси Царськосельського двірця. З вигляду я не помічаю нічого особливого в його лиці. Розпитую, чи не через те приїхав, що беруть на фронт. Ні, з цим стоїть добре, навіть краще, ніж перше. В чому ж річ? «Я приїхав у справі моїх особистих відносин з Л. М.». Я не питаю яких, але трошки догадуюсь. 
18. І. 
Коли "свята творчість» даватиме й надалі такі приємні переживання, які маю тепер, то доведеться, мабуть, вибирати якусь іншу професію. За кілька днів вистава "Мохноногого».2 Та п’єса, якою я місяців чотири тому був задоволений, тепер викликає таку огиду й сором за неї, що не знаю, що робити. Страшенно дивно, як я міг так різно цінити її. Що я в ній знаходив доброго? Пусто... 
23. І. 
Вчора Євген Харлампович, що гостює у нас, влив ложку дьогтю в море моїх мрій і ложка та застелила весь простір його. «А чи зможете і схочете ви жити на Україні? Чи здійсняться ваші мрії?» І намалював мені таку картину, яку не можна назвати рожевою. І знайдуться такі, що плюнуть мені в лице на вулиці і робитимуть мені скандали в публічних місцях, і слатимуть лайливі листи, і зроблять все моє життя на тій Україні, про яку я мрію 15 років, з якої вигнав мене уряд, таким, що я волітиму чужину, заслання, тюрму, щонебудь тільки не свій рідний край. І то за те, що даю свої праці в перекладі на російську мову, що виставляю в перекладах п’єси на російській сцені. Мабуть, тільки за це. Бо за це ж мене звуть і зрадником, і руським письменником, і рабом, і ще якось. «Ший чоботи, а не давай нічого свого гнобителям». Така формула, яка пропонувалась мені вже давно. Може, справді, мій національний обов’язок був шити чоботи, не писати нічого ні на якій мові, голодувати і служити писарчуком в якійнебудь канцелярії? Мій розум, моє розуміння говорить мені, що це була б просто дурість, вчинок нікому не корисний... Але, може, я не повинен був перекладати на руську мову нічого? І не дозволяти нікому робити ці переклади? Для чого? Яка ж у тому рація? І яка користь з того національній українській справі? Здається, вини немає ніякої моєї. А тим часом є обурення на мене, гнів багатьох українців. Значить, є щось таке, що можна назвати провиною, що робить шкоду. Де? В чому? Я не знаю і не бачу. А тим часом, мабуть, доведеться знову йти у вигнання. Тільки на цей раз виженуть не ті, проти яких борюся з самого юнацтва, а ті, за яких борюсь. Принаймні це вигнання буде оригінальніше, ніж перше. Щойно телефонував мені один з молоді, що Чернігівська молодь прислала до «Променя»3 листа про мене. Це є відповідь на мою статтю в «У. Ж.»4 про молодь. Ми втрьох старались угадати, що там може бути. Шр.,5 який сповіщав, сказав, що йому ніяково передавати мені цього листа — такий він «різкий». Я гадаю, що там знов те саме, що було колись у листі томських студентів. А може й гірше. Але що ж гірше ще може бути? 
Цікаво, чи згодиться мені тепер моя філософія, чи допоможе вона мені справитися з тим болем, який маю й матиму ще від усього цього? Чи варта взагалі чогонебудь в таких випадках якабудь філософія? Будь чесним з собою. Так я думаю. І коли ти сам перед собою почуваєш, що ти не зробив нічого гидкого, то май мужність перебороти біль і ясно дивитись в очі собі й іншим. І коли ти почуваєш, що ні розум твій, ні почування не протестують проти твоїх вчинків, то тримай спокійно і твердо голову, не допускай болю. Ніяка образа, ніяка лайка не повинна бути для тебе образою і лайкою. Це або непорозуміння, або злосність не за те, за що лають... 
Так, сказати й написати це легко, а як спинити і біль, і гіркість, і сором, і гнів? Значить, я сам чи почуваю чи думаю, що не зовсім правий? Сам чую якусь вину за собою? Одну вину чую: я не вмію, не можу писати гарно, талановито, я із своїми невдалими писаннями, перекладеними на руську мову, не возвеличую українське ім’я, а соромлю, ганьблю. І через це я не повинен давати перекладів своїх праць. Тільки через це. Так, і за це я почуваю найбільший біль, найпекучіший сором. Я, представник українства, пишу так, що мене лають руські, висміюють, глузують. Вони охоче й перебільшено роблять це за те, що я не хочу звати себе руським, що відокремлююсь, а все таки лізу до них. Так, у цьому є моя вина. Але коли я не буду містити своїх праць у руських, я мусітиму перестати зовсім писати, бо жити з заробітків української літератури — неможливо. Я мушу дійсно шити чоботи, служити для того, щоб існувати. Крім того, як художника, мене тягне до ширшого кола читачів. Я хотів би, щоб увесь світ мене читав, на всіх мовах друкувати свої праці, лишаючись українцем, як лишаюсь ним тепер, друкуючи по-російському. Чи є це вина? Не знаю. Здається, ні. 
25. І. 
Лист від молоді, чотирьох студентів і 13 гімназистів. Те саме, що ми вгадували: «Русско-малорусскій писатель» і ще деякі лайки. Оті самі плюс багато інших кидатимуть у мене гнилими яблуками, коли я повернусь на Україну. Дорогий мій краю, мабуть, я попрощався з тобою навіки тоді, як мене було вигнано. Мабуть, я дійсно согрішив перед тобою, коли в кращих синах твоїх не вмів викликати нічого, крім ворожнечі. Чи спокутую коли цей гріх, чи хоч знайду, чим саме провинився, чи прийму в душу щиро й нелукаво ту спокуту? 
...Послав листа Озар[овсько]му [Юр. Єр.],6 що не ходитиму на репетиції «Мохноногого» і на прем’єрі не буду. Душить, гнітить сором за цю бліденьку, сіреньку, нікчемну річ. І нема вже змоги відмовитись, не показуватися з нею на люди, захистити себе цим від сорому, глуму, нещирого співчуття знайомих, щирого страждання Кохи, від зловтішних нарікань земляків. І тут нема мені хоч тої потіхи, що п’єсу, мовляв, не зрозуміли, не оцінили, не так зіграли, бо сам бачу й щиро признаю, що нікчемна, бліда, невиразна річ. І земляки будуть мати рацію: як я смію такими невдалими виступами дискредитувати ім’я українця! І нема мені ніякого оправдання. Хочеться вийти десь на пляц, стати на коліна і прилюдно каятись. Чую, що легше було б тоді. Коли землякам моїм любо дати мені страждання, коли багатьом хотілось би зробити мені якусь тяжку неприємність, — то хай утішаються, я сам собі найкраще те зробив і роблю. 
Єдина ясна точка це те, що чую ще в собі трохи сил, що спокутую свої помилки, свій сором працею над собою, що напишу такі речі, за які не буде соромно ні одному українцеві. Присягаюся собі не скласти зброї, доки не буду переможцем над своїм соромом. 
Вилаяно й висміяно так, як я й сподівався. Бідне моє «Мохноноге». Покромсане, понівечене глупими режисерами, воно стало подібне до людини з одрізаними вухами й носом. В такому привабливому вигляді воно вийшло на сцену, викликавши у критики справедливий сміх. 
Вчора Євген Харлампович обняв мене й поцілував за мою постанову покинути в писаннях «поучення». А чи зможу я завоювати нове відношення до себе? Чи зможу заговорити до читача так, як хочу тепер? Чи вистачить енерґії для боротьби з собою і тою опінією, яка склалась? Але хіба ж я вже такий слабосилий? Це достойна мета для боротьби, для зусиль, для напруження сил. Ану бо! Побачимо, чия візьме. Чую дух святого хвилювання, чую тріпотіння завзяття в душі. Буде так, як я хочу. Я прагну того, прагну перемоги і доб’юсь її. В цьому життя. Дякую комусь чи чомусь за те, що маю мету, до якої маю йти. Дякую за те, що треба боротись. Отже, вступаю на новий шлях, яким маю досягти горй, що зветься дійсною спавою, зв’язаною з любов’ю до славного. Не повторення мого імени я хочу, а любови, симпатії, признання. Сам хочу любити, жаліти, розуміти страждучих, слабих, заблудлих, смішних. Хто любить, того люблять. Інакше не буває. Приймаю сором, приймаю глум із себе, приймаю ганьбу й зневагу на свої плечі і з тим тягарем ітиму далі. Побачимо, до чого дійду. 
28. II. 
Друга революція 
З 24-го з Петербурґу доходять найфантастичніші чутки. Фантастичність їх у тому, що це діється в Росії. Словесність надокучила навіть таким словопоклонникам, як Державна Дума. Правда, її було викликано на виступ і викликано тим, що було однято найдорожчу для неї річ: словоговоріння. Указом від 24 її було розпущено.7 Говорити далі неможливо, всяку можливість «законних средств» одібрано, не зважаючи на палке бажання п. п. Мілюкових та Родзянок8 цупко триматися того закону. 
Постала погроза диктатури й переселення з лав депутатських у солдатські окопи. Перспектива не з привабливих. Законність захиталась. Ще раз наочно доказано, що на світі нічого абсолютного немає. 
Як завсіди, почалося з елементарного, приступного найширшому колові: з хліба, звичайного, чорного чи білого хліба. Вийшли на вулицю жінки й почали вимагати засобів не померти з голоду. Звичайно, відповідь була: нагаї, кінські копита, кулі. "Сіра скотинка» (з виразу якогось генерала) обурилась, заревла, почала фицатись. Тоді перекинулось на робітництво. Посунули лави з прапорами, Марсельєзою, вигуками, мало подібними до гімну «Боже, царя храни». 
І от стали надходити фантастичні чутки. На бік народу перейшло два полки, потім чотири, п’ять, шість. Дума не «розпустилась» по указу, а засідала всю ніч. Гренадири прийшли й взяли її під свою охорону. Кінні жандарми налетіли розганяти Думу, але гренадири вступили з ними до бою, роззброїли, арештували і т. ін. «Не бійтесь, засідайте, ми з вами». Думський караул перейшов теж на бік депутатів. Прапорщика — начальника його, що противився цьому — тяжко поранено. Полки на караул беруть Керенському9 і Чхеідзе.10 Арсенал взято. Охранка" горить. Крести12 здобуто й випущено політичних в’язнів. Петропавловську13 теж. На вулицях міліція народня, перестрілка й бої з урядовим військом. 
Далі більше, глибше. Дума складає своє міністерство: Родзянко (прем’єр), Мілюков (іноземних справ), Керенський (внутрішніх справ), 'Поліванов14 (воєнних). 28 ввечері в Москві ходять уже чутки, що новий міністер сообщенія Бубліков розіслав наказа начальникам станцій. Наказ цей ніби надруковано з дозволу московського градоначальника. 
Ще більше. «Полковник»15 зрікся престолу! «Полковник» прислав телеграму: «Вітаю нове міністерство». «Полковник» приїжджає з ставки підписувати англійську конституцію.16 «Полковницю»17 ранено, Протопопова18 вбито, Щегловітова19 арештовано й замкнено в... Державну Думу. 
День ясний, але з вогкуватим ущіпливим туманом. Телефон не перестає дзеленчати. «Набирайте води, бо водопровід стане». «Чи ви накупили провізії?» «Купуйте, запасайте!». «А чи чули, що діється на пляцу перед Думою?»
 їдемо до Думи. На вулицях незвична тиша: стоять трамваї. (Спочатку думали, що самі застрайкували, далі виявилось — градоначальник, боячись перевернення вагонів на барикади, звелів спинити трамвайний рух). Люди роблять своє звичне щоденне життя. От жінка дбайливо, як свячену воду з Йордані, несе пляшку гасу. Ломовики везуть бочки, обмазані дьогтем. Вони так само спокійні й байдужі, як їхні коні з лахматими ногами. 
Ніде ні одного поліцая. Що ближче до центру, то рух жвавіший. Аж ось пляц перед Малим театром. Запружено чимсь темним, рухливим, суцільним. Чисто, як поле зоране буйними скибами, — таке враження від юрби. Вона суне кудись вгору до Луб’янки.20 Попід стінами стоять каракульові саки, дорогі шуби і дивляться на робітничу масу. Ця маса іде для них здобувати міністерство Родзянка. Спокійно, тихо, поліцаїв нема й тут ні одного. Тому то й магазини не зачинені, і непорядку нема, і галасу не чути. Навіть каракулеві саки стоять собі і веселенько поглядають навкруги. Все ж таки носи й повіки очей їм сині, холод не має поваги навіть до каракульових саків. 
На Луб’янськім пляцу зустрічаємо 3. Г. Він стоїть у своєму кожусі з сивим коміром і в сивій щапці й дивиться на юрбу, що суне так само вгору. Виявляється, суне вона до Спаських казарм кликати солдатів прилучитись до народу. Мають над чорною ріллею маси червоних прапорців. Гарно мерехтить червона чотирикутня квітка на чорному тлі. Дахи білі, небо голубе, червоний прапор над чорною, рухливою поверхнею. 
Купками стоять інші й чогось чекають. Але чого може чекати російський обиватель, «сховавшись» у купки? Розуміється, поліції, нагаїв. Усім ніяково, чудно і, мабуть, трошки нудно, що цього немає. Нам теж стає нудно і ми йдемо шукати веселішого — до Думи. 
До підніжжя незграбної, червоної кам’яниці Городської Думи липла темна купка народу. Сходи ґанку заліплено робітниками, студентами, курсистками. Перед будинком стоїть- мнеться, переступає з ноги на ногу, юрба душ з 1.000. Ось купка добре одягнених людей, мабуть, «жучків» скоростиглих дукачів із спекулянтів. Там іде якась балачка. З неї виходить постать у робітничому кашкеті і рудій, суконній куртці. Плечі широкі, сутулі, навіть здаються горбатими. Лице характеристичне, негарне, з запалими під тверде чоло маленькими очима. Очі гострі, розумні. Підборіддя круте, в рудій щетині. Він говорить до жучків: 
— Насчет зтого можете успокоиться. Погромов не будет. Магазинов ваших никто трогать не будет. Об зтом у нас твердо определено. Если вьі сами не спровоцируете, вам будет хорошо. 
І йде від них. Один жучок, до якого він переважно звертався, ніяково сміється. 
— Да у меня никаких магазинов нет. Я не об зтом. Навкруги сміються. 
— Товаріщі! 
На сходах ґанку помахують до юрби хустками, руками. Потім молодесенький студентик, років 18, безусий, з дитячим лицем, навіть по-дитячому змерзлий, з чорними навушниками, приставля до уст голубий рупор, подібний до грамофонної труби, і вичитує новий бюлетень про петроградські події. Юрба пильно слуха. 
Гарненька, добре одягнена дамочка в лохматій, рудій шапці й з дуже рожевим личком, поспішно... 
7. III.
 Заля Робітничих Депутатів. Сьома година. Ярко освітлено тільки кінематографічний екран та чорну дошку, яка буває по всіх школах. Величезна авдиторія Політехнічного музею в сутінках. Горішні лави ще порожні. Сліпі і безсилі висять по високих сірих стінах китиці електричних ліхтарів. 
Ось шугнули чогось до столу президіюму. Там щось роздають. Простягнені над головами, з закарлюченими пальцями, руки. Пристава з червоними, довгими стьожками, зав’язаними бантом. Переважно панночки. Невинно біліють на плечах дівочі мережані коміри. Робітники в шапках і шубах. Вони ще не почувають себе вдома в цій величезній залі. 
Сьогодні має бути Керенський. Перед будинком музею стереже його густою, непролазною стіною юрба. В залі торохтіння розмов, безугавне, як булькання води у водоспаді. 
Вещь безошибочная. 
Анекдот про трьох євреїв і главнокомандуючого. 
Анекдот про кінець війни. 
Затруднительная улица. "Наивньїй» — як лайка.21 
16. III 
Вагон нагачений пасажирами до того, що не можна пройти. 
В купе сидять унизу по п’ятеро на одній лаві, а на горішній лежять по двоє ногами до голів, як сардинки в коробочці. 
На кошах у проході сидять троє: одна дамочка в шиншилі,22 з підведеними очима, в фіолетовій вуалі і з таким султаном23 на голові, який буває у коней в похоронних процесіях. По обидва боки її двоє «граждан» у котикових шубах.24 Розмова йде про відділення церкви від держави. Попів критикують так, що тільки пір’я летить. 
— Со-сре-до-точиться не дают. 
— Нет, я вам скажу лучше. С ними невозможно поговорить о Боге, о Христе. У них совсем другия понятия. 
— Конечно, ремесленники. 
Дама в шиншилі часом піднімає з підборіддя фіолетовий вуаль і обережно кладе в рот затягненими в лайкові білі рукавички довгенькі грудочки шоколяду. Потім запинає знову оранжово-червоні уста і їсть. 
Земгусар25 а англійській тужурці з університетським значком і якоюсь звіздою на грудях сперечається з жінкою в хустці. Вона поклала свої речі на горішню лаву, яку він зайняв собі для спання. 
— Ну, так скиньте, скиньте мои вещи на пол, если вьі такие деликатньїе. Потому что разговариваете с женщиной, так можна себе все позволять. 
— Сударьіня, я отношусь с полньїм уважанием к женщине. Но поймите, что вьі заняли своими вещами чужое место. 
— Я вам на колени не села, а что вьі хотите устроить себе спальню в то время, когда другие стоят, то зто, пожалуйста. 
— Господа, ради Бога, нельзя ли открьіть вентилятора? Здесь задохнуться можно. 
— Вентиляторьі откритьі — не помогает. Нас двенадцать человек в купе. 
А в кутку солодко хропе офіцер, уткнувши голову в бік поважній товстій дамі, яка погано говорить по-руськи, і через те до всіх приємно посміхається. 
Добродій у якійсь гімназичній блюзці з маленькими, мідними ґудзиками на комірі й обшлагах, з закиненою назад головою й заплющеними очима, має гордовитий, зневажливий вигляд. Коли б так голосно не хріп, то можна б подумати, що він думає про якісь глибокі речі. Мої сусіди часом голосно кашляють, щоб хоч на хвилину припинити дратуюче, погордливе хропіння панка в гімназичній блюзці.
 — Який я йому поганець? Я не дозволю ображати себе! Що це таке!? — Двері з купе в коридор розчиняються і в коридор 256
вилітає офіцер чи земгусар. 
— Що вам треба? Чого ви ґвалтуєте? 
— Мені треба, щоб ви попрохали у мене вибачення, що назвали мене поганцем. 
— Дайте мені спокій. Ви влізли в чуже купе і сідаєте людям на ноги.
 — А ви не маєте права лежати! 
— Ну, яке я маю право, то не вам про це говорити. 
Ображений ще більш ображається, апелює до публіки, хвилюється, здіймає галас. Офіцер також кричить. У повітрі чується вже бійка, ляпаси, вистріли, паніка. 
— Ніде по всій Европі нема того, щоб сідали на ноги людям.
 — Ви повинні перепроситись! Я не дозволю! Це вам не старий лад. Тепер республіка! Я й до республіки зніс би голову всякому, хто образив би мене. 
Офіцер грюкає дверима, зачинивши їх перед самим носом ображеного. Цей голови нікому не зносить, а сидить на своєму кошику смирно й тихо до самого ранку. 
— Ви мене цілу ніч штовхали, шпікали шпорами. І тепер ще я затуляю вам воздух. 
— Так, ви затуляєте двері своїм тілом, і я вас прошу... 
— Цілу ніч він мене шпікав кулаками в боки, потом шпорами. 
Тепер ви не маєте права. Раніше ви робили з нами, що хотіли, а тепер, слава Богу, старі порядки минули. 
Старий єврей, знервований, сердитий від безсонної, трудної ночі, не може заспокоїтись і в цих наріканнях на офіцера хоче вилити і старі кривди, і неприємності ночі, і втому, і, мабуть, старі хвороби. Але офіцер, теж сердитий, злий, нетерпляче перебиває його і злісно просить дати йому спокій. 
Дамочка в шиншилі, з підведеними очима, «не інтересова- лась» революцією. На питання, як вона реаґувала, дамочка загадково, невиразно посміхнулась і сказала: — Ніяк. — Ну, як же так? — Мене це не обходить. І далі вона вже балакала з земгусаром в англійській блюзі, з золотим пенсне і різними значками на грудях. Вони краще порозумілись. їжачком пострижений лісок. 
Дідок-поляк з рум’яним лицем і сивою стриженою головою. Дихає на пенсне, закладаючи кожне скло в широко роззявлений рот. 
21. III. 
У вагоні люди їдять, одвернувшись. Це, мабуть, рудимент старої віри, що під час їжі швидше всього може ввійти в людину злий дух. Дикуни (деякі меланезійські племена) час їжі беруть під табу. Вони бояться, щоб той, хто дивиться на них, не наслав у них разом з їжею злого духа. Через те вони ховаються, коли їдять, або одвертаються. У одного дикунського царка каралось смертю, коли хто входив до нього під час їжі. Щось дикунське є і в наших одвертаннях, які ми мусимо поясняти естетикою. 
У вагоні щось брязчить. Це брязчання має згук дуже подібний до квакання жаб у ставку. Кар-кар-кар-кува-кува! Це мене хвилює. Я бачу ставок, половина його біля греблі темна, вода там густозелена, таємнича. Друга половина ясна від місяця, і широка місячна дорога перерізає весь ставок. На горі тужно біліють стіни довгих панських амбарів. Попід греблею круглі, облизані скелі з оксамитом моху. З них хлоп’ята вдень кидаються в воду. А вночі сидять там русалки з такими ж зеленими очима, як та вода, з якої вони вийшли. За греблею луг починається, коноплі. Гостро, пряно пахнуть коноплі й з-під товстих стебел їх потягає вогкістю лугу. Жаби кумкають гаркаво, з запалом, всі разом розмовляють у густій осоці та в жабуринні. На срібних, рябих хвильках часом видно темні грудочки їхніх голівок. Милі створіння! 
Черн[ігівська] г[уберня] 
Тільки горби без снігу, бурі лисини з старим, у пухирцях бур’янцем. Все ж геть застелено білим; подекуди олив’яні, погрозливі латки; там сніг понявся вже водою. Ось латки стали вже річками з покрученими, сніговими, погризеними берегами. Гаї в мряці, сонце все ж таки світить. Товаровий поїзд набитий дядьками й хлопцями-парубчаками. На вагонах-площадках стоять їхні вози з задертими голоблями, з сіном. Мабуть, на окопи везуть або кудись інде на воєнні потреби. Дуже чорно і масно випинаються з снігу старі пні на сонці. 
Різні нотатки, що завершують четвертий записник 
Записи між 20. III. і 10. VI. 
Вирішено негайно видавати щоденний центральний орган у Києві. Вийде цими днями. Зразу висилайте зібрані кошти. Збирайте далі. Посилайте статті, дописи. Конференція починається третього (?). Представництво: по два члени від комітету й окремо — по одному від ста організованих. Бажано підписи (списки) організованих. Адреса.26 
... Граф Ґрохольський привіз 4.000 мазурів на Поділля... 
... Аграрні договори. Поляки скликають мазурів, парцелюють землю, роблять фіктивні акти продажу, боячись одібран- ня...
 ... Боролися за ваше визволення. Тепер — за наше... 
«Робітнича газета» ч. 1. 
1. Передова програмова — я. 
2. Відозва Ради Роб[ітничих] і Солдатських] Д[епутатів — Іваницьк[ий].
 3. Федерація і автономія — Ткач[енко М.]. 
4. Установче Зібрання. 
5. Українська Центральна] Рада. 
6. [Закреслено]: Що таке С. - Д? Наша партія. Огляд преси — Іван[ицький]. 
7. Телеграми, гетьман, хроніка — Садов[ський В.]. 
8. Дописи. 
9. Парт[ійне] життя. 
Ради Робітничих і Солдатських Депутатів, їх роля, значення. 
Війна. 
Аграрна справа. 
Програма. 
Що таке автономія? 
Республіка. 
«Наше життя» ч. 1.27 
1. Передова "Наше життя». 
2. Соціял-демократ[ія]. (Ідеї цілковитого знищення панування людей над людьми. Послідовність у всьому, непримиренність у способах досягнення мети). 
3. Буржуазна демократична республіка. 
4. Федерація і самостійність. 
5. Укр[аїнська] с[оціял]-д[емократія] і укр[аїнська бурж[у- азно]-демократ[ична] група. 
6. Кінець австро-германської орієнтації. 
7. Установче Зібрання. 
8. Дописи (Москва, Катеринослав, Київ, Харків, Полтава). 
Резолюції. 
Оповіщення.
 Відозви. 
Видання Петроградської] організації 
Передовиця — Восьмигодинний робочий день. 
Передовиця — Установче Зібрання. 
Що таке Соціял-Д[емократична] Р[обітнича] Партія? 
Український Сойм. 
Виборчі закони. 
Капіталізм і соціалізм. 
Свободи (слова, друку).
 Передовиця — Військо і народ. 
Передовиця — Власна земля. 
Автономія, Інтернаціонал, війна і мир. 
Про партії. 
Професійні рухи. 
Жіноче виборче право. 
Тов. Ковалевський — Війна. 
Т. т. Драгоманов, Ткаченко — Автономія. 
Т. Канівець — Форми організації. 
Т. т. Антон[ович Д.], Іваницький — Центральна Рада. 
Промова Прокоповича. 
Політичне, соціяльне життя країни не може бути без диференціяції партійної. 
ТУП28 видає відозви до селян, але з яким льозунґом, програмою? 
ТУП не сміє одкрити своє лице, не незвичка, нездатність до соціяльно-політичного життя. Він хоче під одежею федералізму сховати всі ознаки кляси, як піп під рясою хова ознаки статі. 
ТУП хоче всіх захопити — і селян, і солдатів, і студентів. Особливо надіється спертися на широкі селянські маси. 
Льозунґи: Об’єднання, робота! 
Сталь. Ведуться переговори з фірмами. 
Вислати сукно наложним платежем. 
Є грузовики-автомобілі для Крем’янця і Києва. 
Написати петроградцям, щоб написали в Чернігівщину про Крюківський сахарний завод. Клінд [?] Шостовський. 
Про вміщення заклику до старих партійних товаришів. Подати адреси комітетів. 
Запис міст і театрів, де виставлялися Винниченкові п’єси в перекладі російською мовою (1914-1917) 

"Ложь": Москва, Петроград, Саратов — Театр фон Мевеса; Тифліс — Театр Баратова; Саратов — Театр фон Мевеса; Одеса — Одесский драм, театр А. И. Сибирякова; Самара — Лебедева; Баку — Полонский. 
"Мохноногое»: Москва — Драмат. театр; Саратов — Театр общества им. Островского; Київ — Театр Соловцова, дир. Синельников; Харків — Театр Синельникова; Самара — Лебедева; Одеса — Драматический театр; Баку — Полонский. 
"Пригвожденные": Петроград — Театр Незлобина; Москва — Театр Незлобина; Саратов — Театр общества им. Островского; Одеса — Драматический театр Сибирякова; Київ — Театр Синельникова; Харків — Театр Синельникова; Самара — Лебедева; Тифліс — Театр Гитаевой, Т-во Тирто.
 "Черная пантера»: Київ — Театр Соловцова; Харків — Синельникова; Саратов — Дир. фон Мевес; Ростов на Дону — Баратов; Самара — Лебедева; Баку — Полонский. 
