„МІ-ЛІ-ЦІ-О-НЕРР!"
ТАКА вже робота міліціонера, що для нього нема приватнаго життя, дарма, що принцип 8-ми годинного робочого дня пристосовують і до нього, як і до всіх трудящих.
Кажуть, що в Англії існує окрема нація — полісмени.
Ми звикли ділити людей не за націями, а за класами. У нас немає Чемберленів. У нас окремої класи міліціонерів нема. Але окремі фахи є. Міліціонера, можна завжди пізнати по твердому, холодному й пильному поглядові, по повільній, але якійсь неухильній ході, і, нарешті, по інтонації голосу — рішучій, що не дозволяв ніяких заперечень, навіть, коли він вас спитає, яка вода в річці, щоб викупатися.
Ми звикли бачити міліціонера на посту, коли він владно підносить свою червону паличку, на такім люднім перехресті, де нас напевно переїдуть, коли лише зважимося зійти з пішохода.
Одчайні шофери, що кожної хвилини переступають межі дозволеної швидкости, ломова платформа з гранітом для будівель, обшарпаний ванько. Всі вони, здається, лише якимсь чудом не збивають цю людину в червонім кашкеті з ніг.
Не завадило б поставити, як у робкорівській замітці, питання: „Куди дивиться охорона праці?"
І серед такої метушні міліціонер бистрим оком стежить, чи не вклинюється у вуличний побут щось таке, що його порушує.
Повз нього — їде трамвайний вагон. До зупинки ще квартал, а нетерплячий громадянин уже повис на східцях. Його ліва нога вже гойдається над бруком. Ліньки йому повертатися цілий квартал назад і він хоче стрибнути біля свого парадного з вагону. Але замісць парадного . . . свищик.
І от уже нетерплячий громадянин гарячиться, червоніє, витягає цілу пачку документів, й доводить, що він ось хто, що він знайомий з самим N. . ! та що за це міліціонер ще й відповідатиме, затримуючи таку важливу особу, і що загалом гроші — дрібниця, але платити штрафа він приниипіяльно не хоче.
Ми з вами, можливо, і погодились б, кінець-кінцем, що існують якісь принципи, вони не дозволяють платити штрафи, але міліціонер твердо знає, що всі громадяне (навіть і цей очевидно вельми відповідальний . . .) рівний перед законом і на всі роздратовані та гострі доводи він спокійно й невблаганно витягає квитанційну книжку і пише прізвище оштрафованого громадянина.
А тим часом хитрий ванько зупинився біля пішоходу і торгується з кандидатом на пасажира.
Ванько користаеться з вигідної нагоди: міліціонер занятий, міліціонерові ніколи, а на біржу їхати не хочеться.
„Сідайте, повезу!" і, відкинувшися назад, сіпає віжками.
Але ледве він порівнявся з міліціонером, як на своє і пасажирове незадоволення, мусить спинитися.
Знову квитанційна книжка.
І довго, аж поки не приїде на умовлене місце, ванько бурчитиме й скаржатиметься байдужому пасажирові на прикрий характер людини в червонім кашкеті: „Ось які порядки!"
Пасажир, мабуть, думає про роспис потягів і на скарги відповість лише не певним „да“, а, може, й висловить своє співчуття і тоді до непевного „да“ ще додасть: „порядочки".
Зрозуміла річ, що скривджений завжди викликає співчуття, але, крім співчуття, існують суворі й певні положення. Коли б міліціонер піддався, подібно нам з вами, співчутгю й жалю, все піде криво, хто зна куди. Треба заглушити жаль, треба бути твердим і невблаганним. Без цього не обійдешся, не заволодієш вулицею, не скеруєш усього її руху в річище правого й лівого боку — обов'язкових постанов і правил, що гарантують безпечність по вулицях.
Місто порожніє, Автобусів уже не видно. Лише трамвай чесно й вперто закінчує свій довгий трудовий день. Пішоходам треба завтра вставати на службу: нічого вулицями чвалати.
Тільки на розі із пивної з музикою вилітає пивний перегар і галас. Галас зростає. Далі вже не просто галас, а бійка. Літають пляшки й табуретки.
Тоді треба що-сили свистіти, щоб прийшов товариш. Самому в таку діру, навіть і міліціонерові, заходити не слід. Але другий міліціонер, очевидно, теж занятий. Другий міліціонер сам не від того, щоб покликати до себе на допомогу товариша. Він не приходить.
Годі відчиняються двері і туди входить міліціонер, втихомирює забіяків, бере сп'янілого, ухиляючися від намагання п'яного вдарити, садовить його на візника.
У пивній на якийсь час все втихомирюється.
Лише чути, як виривають корки із пляшок та заливається гармонія неминучими „Кирпичиками".
Біля магазинів у важких кожухах сплять сторожі.
Що-півгодини хтось проходить.
У них можна попрохати прикурити, довідатися, котра година, а час у ночі, як густа патока, тягнеться-тягнеться безконечно.
В будинках не видно ніяких ознак життя — за це свідчать чорні, порожні очі вікон.
Ми рідко ходимо вночі. Нікуди й нічого.
Замісць галасу — тиша й спокій. І нам дивними здаються знайомі перехрестя. Таким дивним здається й вигляд з вікна, коли на жах одягти сині окуляри.
І, раптом, за рогом хриплий крик:
„Мі-лі-ці-о-нерр!“
І міліціонер, запустивши руку в кобур, схоплюється з місця і, стукаючи по бруку великими чоботами, біжить у темну діру провулку, де . . . хто знає, що спонукало людину закричати вночі „міліціонер".
Може п'яний чорта побачив, а може просто в росплющені чиї очи заглянув блискучий кружок цівки бравнінга.
Аджй цей кружок не завагається повернутися в той бік, звідки чути кроки міліціонера.
А інколи все кінчається мирно. Може хтось терпить від безсоння і він висунувся з вікна своєї душної кімнати, хотів цигарку викурити і, раптом, бачить біля ганку свого дому щось біле.
Лежить і пищить.
„Ну, звичайно, дитину підкинули. Ось звірі. „Мі-лі-ці-о--не-рр!“
І міліціонер бере невміло пискливий скрутень, іде з ним до району, де холодні стіни з паперовими портретами, поліровані довгим вживавнням поли, телефон і дежурний району із сонними очима. Завтра знову буде шумний день.