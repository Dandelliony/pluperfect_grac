ЗАБУТІ МОГИЛИ
МІСЬКЕ кладовище . . . Артемівська вулиця . . . Сила дерев . . . і теж саме . . . Біля церкви величезні склепи, роскішні мармурові пам'ятники, а далі, в напрямку до іподрому — бідніші й бідніші пам'ятники, і нерідко трапляються хрести з рур водотягу, з шпал — старі робітничі могили . . . І тут, на цьому кладовищі чимало поховано діячів культури, мистецтва й науки, що їхні імена живуть і житимуть довго . . . Поховано тут чимало харківських артистів, письменників і професорів . . . Чудовий пам'ятник над могилою відомої артистки Кадміної-Тургенівської Клари Міліч, що трагічно зійшла „со сцены жизни" . . . Скромний хрест над могилою великого вченого О. Потебні . . . Могила профес. Сумцова ... І кожне ім'я — ціла сторінка, яекрава, багата . . .
Цієї весни та літа ці напівзабуті, або й зовсім забуті, пам'ятники зазнали нового удару: Харківський відділ комунального господарства, дбаючи про впорядкування кладовища, видав наказа: всім родичам похованих на кладовищах впорядкувати могили, пам'ятники. Невпорядковані могили будуть розібрані . . . Від наказу перейшли до діла . . . І, звичайна річ, постраждала старіша частина кладовища, старі цікаві архітектурні та мистецькі пам'ятки минулого століття, бо ж ясня річ, про людину, поховану 50–60 років тому, мало хто дбає в теперішній час. І серед цих зруйнованих тепер пам'яток, бо їх розібрано на цеглу, зруйновано склеп, що стояв, як кажуть, над могилою видатного слобожанського поета Я. Щоголева. Склеп цей стояв, правду треба сказати, напівпусткою і до зруйновання. Не було там жодного напису, жодних ознак, що це домовика видатного вкраїнського поета . . . Тепер же там лежит тільки купа цегли . . . Не справдилося бажання поетове, що писав 1884 року з Харкова П. Кулішеві — „Я хочу лежати під небом моєї батьківщини, в моєму склепі, біля ніг моїх дітей .
Пусткою зруйнованою стоїть мовзолей над П. П. Гулаком-Артемовським, що недавно його твори видало ДВУ, та що зажив собі великої слави, як український письменник . . .
Далеко вбік від церкви стоїть могила відомого вкраїнського письменника В. Олександрова, а проти неї — невеличка огорожа деревляна. В тій огорожі кілька могилок, а на самій огорожі прибито невеличку, звичайну дощечку, що із неї довідуємося, що тут лежить С. Васильківський . . . Той Васильківський, що лишив величезну, великої мистецької ваги спадщину українському мистецтву, що його картини становлять тепер цілий відділ нашого Харківського музею Слобідської України . . . Людина, що створила стільки мистецьких цінностей, що його картинами милуються що-дня сотні відвідувачів, і забута могила з аляповатою дощечкою. Як казали мені, в Музеї Слобідської України один інженер узяв був гроші, щоб зробити відповідну дошку на могилу Васильківського, подержав ці гроші кілька років, і недавно повернув, бо дошка „не вийшла" . . . Виходимо з кладовища. По дорозі в бік чудове погруддя М. Кролівницького, та й сюди торкнулася рука часу — невідомими хуліганами збито з пам'ятника вирізблену на ньому внизу під погруддям бандуру. Такий є короткий, дуже поверховний огляд того, що загинуло, що гине, і що буде гинути, коли про нього не подбати . . . А всього квартал від кладовища міститься Наркомосві га. а там же є всілякі комісії охорони пам'яток культури та старовини.