ДО ВІШНУ
Я дії Вішну прославляти хочу, 
Що виміряв землі безмежний простір,
Що над усе зміцнив найвище місце, Зробивши три свої широкі кроки.
Цим подвигом себе уславив Вішну, Як звір страшний, що по горі блукає.
У межах трьох його широких кроків Створіння всі своє життя провадять.
Цей спів гучний нехай летить до Вішну — Бика, що широко ступає в горах.
Оцей розлогий, широченний простір Один він кроками трьома проміряв.
Його три кроки сповнилися медом, — 
Там насолоджуються в прохолоді.
Оцей потрійний простір — небо й землю,
І всі створіння він один тримає.
Тож зійдемо на шлях його принадний, Де насолода є побожним людям!
Це ж там, біля найвищого з трьох кроків, На місці Вішну є криниця меду.
Коли б і нам дійти до того місця,
Де мешкають корови міцнорогі!
Нам сяє звідти той найвищий ступінь Того бика, що широко ступає.
