КОСМОГОНІЯ
Буття і Небуття тоді не було, Повітря не було й склепіння неба. Що покривало? Де? Що захищало? Була вода? Глибокая Безодня?
Ні смерті не було, ані безсмертя, Між днем і ніччю не було відміни, Те дихало саме, одне, без вітру, І більш нічого не було, крім Того.
Вкривала пітьма пітьму споконвіку, Цей всесвіт весь був океан без світла, Той зародок, що Хаосом був вкритий, Один від сили спеки народився.
Любов спочатку виникла від нього, Що стала першим для думок насінням; Знайшли зв’язок між Сущим і Не-сущим, У серці стежачи думками, мудрі.
Думок тих промінь наскрізь простягнувся. Що на горі було? І що зі споду?
Там — сім’яносці, тут же — їх сприймання Зусилля знизу, зверху поривання.
І хто це знає, й хто про це повіда? Звідкіль цей всесвіт народивсь та виник? Боги пізніш за нього народились?
І як воно створилося, хто знає?
Світобудова ця звідкіль створилась, Чи створена, чи виникла інакше?
В найвищім небі хто її пильнує,
Той певно зна, чи, може, й він не знає?
