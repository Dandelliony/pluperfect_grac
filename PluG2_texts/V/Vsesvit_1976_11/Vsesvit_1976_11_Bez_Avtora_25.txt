ЖАБИ
Цілий рік вони лежали, Як брахмани, що постили.
Пісню-відповідь Парджаньї
Жаби нині заспівали.
Коли їх досягла небесна злива, Мов лантуха сухого на болоті, Жабині крики залунали звідти,
Як нібито замукали корови.
Проллявся дощ на тих, що нудьгували: Перед дощем страждали всі від спраги. Замукавши, до батька син підходить
З розмовою; вітаються взаємно.
Один іде та з другим розмовляє, Від струменів діставши насолоди.
Ось жабенятко під дощем стрибає, Зелене та рябе улад співають.
Усі наслідують взаємно співи,
З учителем улад співає учень.
Коли вже розподілено мотиви, Тоді в воді всі голосно співають.
Цей, як корова, той, як цап, заводить, Отут рябий співець, а там зелений. Єдина назва, розмаїті форми: Забарвлюють свій голос різно в співах.
Немов жерці оті нічному Сомі Приспівують над повною діжею. Збираються жаби в ту пору завжди, Коли почнеться величезна злива.
Над Сомою брахмани заблагали, Річне виконуючи чарівництво.
Пітніючи, як служники від спеки,
Усі прийшли, ніхто не залишився.
Закон богів виконують щороку По-людському, не переступлять строку:
Коли доба дощів настане в році, Розжарений спорожнюється посуд.
Хто, як корова, хто, як цап, співав, Співці — рябий, зелений, жаби всі Хай збагатять нас сотнями корів, А тисячами Сом продовжать нам життя!
