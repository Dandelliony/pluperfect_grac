ВАРУНА й ІНДРА 
Варуна:
Владар подвійний я і цар одвічний, Як це усі безсмертні нам потвердять Законам Варуни боги покірні,
Царюю над високим я народом.
Так, я — цар Варуна, мені належить Асурів міць і влада споконвіку.
Законам Варуни боги покірні, Царюю над високим я народом.
Я Варуна, о Індро, Землю, Небо — 
Великі, неосяжні і чудові,
Я міцно спорудив і їх тримаю,
Як Тваштар мудрий ці усі створіння.
Це я струмитися примусив води, Підпер я небо на святому місці.
Адітин син, законів охоронець,
Я розгорнув увесь цей світ потрійний.
Індра:
В оточенні ворожому герої
Мене на добрих конях закликають, Розпалюю я — щедрий Індра — чвари, Стійкий, могутній, куряву здіймаю.
Усе це я створив; ніхто не може, Навіть боги, мені чинити опір.
Коли я, Соми впившись, похваляюсь Увесь безмежний світ мене боїться.
Співець:
Так, це відомо всім створінням, мудрий, Все те, що Варуні тут розповів ти, Усім відомо, що ти знищив Врітру, Річки з полону визволив ти, Індро.
Коли коня на жертву прив’язали, Присутні сім пророків дарували Тоді Пурукутсані — Трасадасью, Славетного, могутнього, як Індра.
Пурукутсані вам обом вклонилась, Офірувала Варуні та Індрі.
Царя даровано їй, Трасадасью, Що знищив Врітру, як і ти, могутній.
Багатством, що здобуто, підживімось, Як жертвою — боги, вівсом — корови. Нам, Індро й Варуно, корову дайте, Яка не б’ється, як її доїти.
І