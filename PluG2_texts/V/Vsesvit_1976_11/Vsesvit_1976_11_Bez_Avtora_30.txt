ДО НОЧІ
Ніч зійшла і оглядає Все навкруг чарівним зором, Прибрана в усі оздоби.
Простяглася на весь простір
По долинах і по горах, Пітьму геть жене зірками.
Світла ніч коли настала, Світло денне заступила. Хай від неї морок згине!
Будь ти наша з тої хвилі, Як забралися ми спати, Ніби птаство, на дерева.
Всі пташки і всі тварини, Всі оселі вже поснули, І орли, лишивши здобич.
Злодія жени далеко, Наче вовка та вовчицю, Дай заночувати гарно.
Пітьма нас перемагає, І заковує нас морок, А зоря своє все ж візьме.
Шлю пісні я, мов корови, — Вибирай же, донько Неба, Гімн собі, як на змаганні!
