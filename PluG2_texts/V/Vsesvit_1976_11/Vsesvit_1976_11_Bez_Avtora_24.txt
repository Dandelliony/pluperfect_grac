ДО ПУШАНА 
Нам знавця знайди, Пушане,
Що сліди покаже зараз.
«Ось вони» — хай він нам скаже.
Спільно підемо з Пушаном: Він оселі нам покаже.
«Тут вони» — хай він нам скаже.
Колесо не лусне в нього,
Не розіб’ється і короб,
Не зламаються обіддя.
Хто йому приніс пожертву, Вже Пушан не занедбає:
Той майно знаходить перший.
Хай Пушан пасе корови, Коні нам охороняє Та добро нам постачає!
Стережи, паси корови Тим, хто Сому офірує, Хто пісень тобі співає!
Хай ніщо в нас не псується, Десь в яру нехай не гине. Доглядай худобу нашу!
Це ж тебе, хто нас пильнує І скарбів своїх не губить, Як господаря ми просим.
За Пушановим законом Не зазнаємо ми лиха, Бо тебе ми прославляєм.
Хай правицею своєю Здалека Пушан боронить. Втрату нашу поверни нам!
