Перший день на новій роботі зустрів Гната неприхильно. Вгорі гасають похмурі хмари, а внизу погрозливим свистом розмовляв дужий беріжний вітер. Того свисту жахається степова тирса і злякано шарудить-шепоче сама з собою та перекидається сірими хвилями, наче тікав ген туди, до отих горбів, що за кілька верстов вибігли вперед і вперлися в широку смугу води. Там море.
Воно зараз наче божевільне. Сріблясто-молочавими горами хвиль наскікує люто на горби, намагаючись розмести їх ущерть, бризкав піною і, стогнучи, повертав назад та крутиться скаженим виром.
Гнатові тоскно і він почував самотність. Ось він глянув у бік моря Прислухався до грізного гуркоту і зітхнувши, відвернувся, бо й так у голові моторошно. Думки самі напросилися на язик:
Коли так і що-дня, то тут і пропасти можна буде а нудьги. Ні тобі поговорити, ні тобі розважитись. Погляд його мимоволі перескочив через широчезну сорокату пляму отари овець і спинився на високій та гордовитій постаті чабана.
Ач як набундючився, наче той крук, і не підступай. Родяться ж такі люде на світі! — Аж сплюнув. Перевернув думки на інше.
Це в господарстві певно молотять. Там і вітер оцей скажений не так дме і моря не чути. Весело там, а тут...  — знову зітхнув.
Гната випадково призначено в степ за підпасича, до цього ж він працював на гуртових роботах. Сталося це так: вчора підчас молотьби, кидаючи снопи, він зомлів, бо був слабий на здоров'я (ще за старої війни йому прострелено груди). В цей час зі степу прийшов за харчами помічник вівчаря, червонощокий та кремезний чолов'яка. Адміністратор, порадившись із головою робіткому, вирішив залишити його біля молотарки, а замісць нього послати Гната. Той довго сперечався, бо серед робітників вважалось за щось негідне пасти вівці, але голова робіткому таки умовив:
У тебе того здоров'я, як кіт наплакав, а біля овець над сиром та молоком ти швидко підправишся.
Гнат зараз же рушив із харчами аж за 20 верстов від радгоспу в степ, де недалеко від берега моря ходила отара овець. Знайшов чабана і росповів йому про наказ адміністратора.
Це було ввечері, коли отара стояла на тирлі, а чабан біля куріня готував собі їжу. Гнат почав розглядати свого нового товариша. То був високий стрункий чолов'яга років за сорок із широкою чорною бородою та гостро-пронизливими запалими очами. Йому, очевидно, дуже не до вподоби була зміна підпасича, бо коли Гнат спробував заговорити, то замісць відповіли чабан поглянув на нього так, наче хотів утиснути в землю. У підпасича й слова застряли в горлянці. Він тоді подумав: Чистий тобі відьмак.
Парубкові стало моторошно і він не міг спати в куріні, а біля овець разом із псами, що якось враз до нього призвичаїлись. Вранці, коли рушили з тирла, Гнат знову був заговорив до чабана, але той подивився на нього так само, як і вчора. Тільки на запитання, як звати, буркнув: Василем.
Ось і зараз минуло півдня, як вони розійшлись, а й досі чабан не подав ні разу голос а,  — ні до Гната, ні, навіть, до овець. Стане десь на горбочку, випростав постать і цілу годину дивиться кудись у далечінь. Гнат крадькома стежив за тою постаттю і міркував: Що воно за чоловік? Аж ніяк не подібний на чабана. З якого боку до нього підходити? Мені ж треба жити вкупі не один день . . .
Рос кидав розумом і починав жалкувати за старою роботою.  — Це там обідній відпочинок. Дівчата ... хлопці ... Позабирались у косарню і Олекса певно газету вголос читав. Хо... хо... А тут не людина, а крук... Слова ні з ким вимовити. Ох!... Та ще й негода.
Вітер і справді не вщухав, а море гнівалося ще дуже. Билось у безтямі коло горбів і несамовито рикало, ніби безліч якихсь дивовижних тварин. Тоскно кигикали вічно-злякані чайки.
ІІ. Надвечір вітер ущух. На заході раптово розірвалися хмари і до обрію притулилося золоте покотьоло сонця, що кидало цікаві погляди-проміння на водяну смугу і оздоблювало ріжними барвами піну. Море потроху вгавало.
Гнат із чабаном стали на тирло. Аж тепер тільки парубок почув від свого товариша кілька речень. По-перше чабан наказав Гнатові доїти овець. Ця робота Гнатові зовсім була незнана, але до чого тільки людина не призвичаїться? Через кілька хвилин Гнат доїв, як справжня хутірська господарка.
Ця робота забрала в обох занадто багато часу. Потім чабан наказав Гнатові розводити огонь і варити сир. У господарстві справа а сироварінням не була ще налагоджена, бо й вівці заведено недавно, лише з весни, але адміністрація наказала чабанам по змозі робити це хоч для споживання своїм робітникам. Гнат охоче виконував наказа. Розвів огонь, налив із шаплика в чавун кисляку і все не переставав приглядатися до Василя. А чим більше придивлявся, тим дужче дивувався. Міркував: Ні, не чабаном він родився. Все в Василі здавався йому незвичайним. Незвичайним було й те, що перед їжею він довго мив руки, коли сам Гнат і забув, коли робив таку штуку; та й самі руки в чабана були незвичайні  —  випещені, з ніжною шкірою, хліборобською працею не попсовані. А найбільше підпасич здивувався, коли поліз у курінь за саморобним гнітом для сиру. Там у кутку він угледів кілька книжок. У думках майнуло: Та він і книжки читав! Що за птиця?
Цікавість лоскотала язика. І після вечері він не витримав: Василю, почитай мені книжку при огні. Там у куріні я бачив кілька.
З чабаном сталося щось дивне. Він здрігнув, схопився й кинувся до куріня. Потім спинився, та все ж чорні запалі очі бігали зайцями. Тільки по хвилі опанував собою і гримнув: Не лізь туди, де тебе не просять. То я знайшов книжки в степу і хочу показати комусь письменному  — може цінні вони.
Гнат удав, що повірив.
Він і цю ніч попростував спати до собак. Закутався в сіряк і тільки був задрімав, як раптом загавкали собаки і почувся голос, що їх заспокоював. Гнат підвів голову і побачив, що до куріня наближається якась постать. Гукнув і в відповідь почув сердите: Свої ...
Схопився та й собі підійшов. Відблиски вогню впали на обличчя прихожого і Гнат пізнав у ньому старого підпасича. З куріня вийшов чабан і підпасич повернув до собак. Незабаром до нього підійшов Василь.
Тут де що лишилося Степанові і він оце прийшов по нього. Ти побудь сам, а я трохи його проведу,  — пробурмотів і повернув назад. Кивнув головою на Степана і обидва зникли в темряві ночі.
Гнатові дуже кортіло тепер зайти в курінь та понишпорити там, але не наважувався.
Як угледить, то ще чого доброго й поб'є. Здоровий же як бугай,  — розміркував він.
Колупаючись у гадках заснув і не чув, що пізненько таки повернувся чабан. Очевидячки, дуже дорогим товаришем був для нього старий підпасич.
ІІІ. Другого дня Гнат погнав сам отару в степ, а чабан лишився біля куріня. Він сказав, що повинні приїхати з радгоспу і додав, що наче б і загалом тут правило таке — одному бути на тирлі, а другому пасти.
Підпасич навіть задоволений був цим і душа не відчувала вчорашньої самотности. Та й день таки видався погожий: ясний  — сміявся собі з природою. Море теж не сердилось і дзеркальна синя смуга його гойдалась у живих хвилях-пелюстках.
Опівдні Гнат з отарою віддалився верстов за сім і став на денне тирло над глибоченьким яром. Моря вже не було видно, зате в другий бік у долині усміхалися зза дерев білі будівлі чи то радгоспу, чи якоїсь колонії.
Тільки налагодився лягти відпочити, коли ярком наблизився якийся дядько в драному піджаці. Собаки були загавкали, але Гнат свиснув і вони заспокоїлись. Дядько підійшов, поздоровкався і почав невпевнено озиратись. Потім запитав:
Це ж вівці Бучминського радгоспу?
Гнат кивнув головою і в той же час, вглядаючись в обличчя захожого, широко вирячив очі. Гойднулась думка: Щось знайоме... Де я його бачив?...
Дядько нерішуче та заклопотано говорив далі:
Хіба... перемінили чабанів? Ні, тільки підпасича, а чабан залишився біля куріня.
- Му... гу...
З мало захованою радістю мугикнув дядько, кивнув головою і пішов понад струмочком. Швидко зник а Очей. Гнат, широко роскривши очі та блимаючи віями, щось пригадував. Далі раптово схопився на ноги.
Він!... Іменно він... От так штука! І подумати не можна.
Знову сів і вже спокійніше міркував у голос: Штука. Гусарський ескадронний командир і... дядько в драному піджаці. Справді штука... Чого це він перевдягся? А може він тут живе де близько та хліборобствує. Гм... Тепер не ті часи, і їхній брат за плугом ходить. Він мене, певно, не впізнав, а колись не раз давав по пиці. Правда, давно вже це було... Хе... Штука...
Останнє слово Гнат промовив кільки раз і за кожним разом більше й більше замислювався.
За вечерею Гнат не витримав, щоб не росповісти про свою пригоду чабанові.
Знаєш, Василю, яка мені сьогодні зустріча була? Ціла історія. Став опівдні я на тирло біля ярочка, отам-о,  — махнув рукою в сутінь. Тільки попоїв, як підходить дядько, та такий обідраний. Здоровкається й питає: чия це отара? Спитав і пішов собі... І щоб же ти думав? В тому обідраному дядькові пізнав я колишнього свого командира, ротмістра Балмашова. При царі я служ...
Гнат запнувся і злякано вигукнув: Стрівай, що з тобою?...
Василь, що спершу байдуже слухав, разом стрепенувся.
Всім тілом подався наперед, руки стиснулися в кулаки, а очі взялися кров'ю. Він наче хотів кинутися на Гната і задушити.
Вже по хвилі Василь прийшов до себе і тремтяче пробубонів: Не нагадуй мені про офіцерів, бо я їх ненавижу.
Гнат замовк, встав і пішов до отари.
Тут щось не теє... Чи він хотів кинутися на мене, чи справді так ненавидить офіцерів? Із таким чортом страшно жити. Він мене або задушить колись, або застрелить із дробовика. Ліг, але не спав, бо все дивився в бік куріня. Василь довго сидів похнюпившись біля вогню. Потім випростався і кілька хвилин пильно вдивлявся кудись у темряву. Пішов у курінь і більше не виходив. Гнат перечекав трохи, доки огонь зовсім погас, далі перейшов у інше місце і знову ліг. Ніч узяла своє і він заснув.
IV. Гнатові сниться: Лежить він на воді, а над головою близько літає чайка та так настирливо кигикав. Намагається сісти на лоба. Гнат махнув рукою, щоб прогнати її і прокинувся. Просто в вічі блимали в далечині жарини-зірки. Трохи вбік невиразна пляма куріня. В повітря густе пахно овечини. По-де-куди спросоня мекають ягнята. Все як слід. Але що за знак? Десь недалеко кигикав чайка.
Повернувся обличчам до куріня, щоб знову заснути, і мимоволі прислухався до кигикання. Якимся незвичайним йому здалося воно, надто грубим —  так чайка не кричить. Тільки подумав це, як тіло почало зненацька лихоманити. А ще через мить наче прикипів до землі. В напрямку до нього від куріня рухалась у сутіні постать. То був чабан. Тихо наблизився і, нагнувшись,хвилинку розглядав підпасича, що майже зовсім онімів. Також тихо пішов собі геть. Тільки тепер поворушився Гнат, але ніяк не міг опанувати себе. Щоб трохи заспокоїтись, зажерливо хапав нічне повітря. В цей час у кількох кроках темряву перетнув довгий свист. У відповідь раз-по-раз тричі кигикнула чайка. З гавкотнею кинулись на свист собаки, але почувся придушений голос.
І вони повернулись до отари.
В Гнатовій голові, близькій до жаху, завихоріли уривчасті думки. Питання, плани, гадки  — все перемішалось до купи: Це Василь свиснув. Не-чайка то, а людина. Швидче тікати звідси...
Встати не міг, а поповз по траві. Через кілька кроків підхопився і що сили пустився в протилежний бік. Не пам'ятав, скільки біг, коли спіткнувся й упав. Роздивився  — рівчак. Ліг у ньому й принишкнув. Поволі приходив до пам'яти, а разом з тим пропадав і жах. Замісць цього душу починала лоскотати цікавість.
Чого я перелякався? На бісового батька вони б мене вбивали. Просто Василь знюхався з якимись бандитами і передав їм вівці. А може що інше? Хіба простежити?
Але для того Гнатові нічого вигадувати не довелося. Недалечко почулися приглушені голоси й він тільки затаївся на дні рівчака. Зовсім близенько зашамотіли по траві кроки. Ішло два чоловіки і тихо між собою розмовляли. Гнат напружував чуття, але балачки не міг розібрати. Йому вуха впіймали одне Тільки слово „папери".
Ті що балакали трохи пройшли і спинилися. Очевидно, стали прощатись. Заговорили голосніше і Гнат упіймав ціле речення: «там же, де три камені". Пізнав і голос, він був того дядька, що підходив до нього біля ярка. Гнат уже не боявся нічого, його лише роспалювала цікавість. Навіть підвів голову. Голоси стихли. Згодом зашамотіли кроки вже одного чоловіка і почувся стриманий Василів кашіль...
Коли Гнат добрався до отари, то нарочито почав голосно кашляти. По хвилі в темряві до нього наблизився в дробовиком Василь і запитав підозріло: Ти чого не спиш, а бродиш? Я спав і почув, що мов би собаки гавкали. Встав і обхожу оце отару.
Му... ги... Справді гавкали, і я оце вийшов... Гнат почував, що він аж ніяк зараз не боїться чабана
І ладний був сміятись над вечірнім своїм жахом.
V. Минуло кілька днів. Гнат увесь час ходив із отарою, а Василь залишався біля куріня. Він же сам ходив і до радгоспу по харчі. Нічого видатного не траплялось і підпасич звик до свого життя. Та й чабан трохи пом'якшав: більше розмовляв і не так похмуро. Цікавість теж підупала у Гната, але не надовго. Раз святкового дня він надвечір повертався з отарою до тирла і зустрів старого підпасича. Думки з'язали питання: Чого вій ходить до чабана?...
Далі якось враз промайнуло в голові:
Старий підпасич, Василь і мій бувший командир вони мають між собою щось спільне. Чув це моя душа,  — аж рух рукою зробив Гнат.
Ще через кілька днів він попровадив отару в ту частину степу, де до цього ще ні разу не був. Натрапив на воду і стирлував вівці. Поблизу цього місця легав височенький круглий горб. Гнат, щоб хоч трохи розігнати нудьгу, поліз на нього. І не каявся, коли забрався на самий верх, бо надто вже чудовий краєвид одкрився перед очима.. Ліворуч, скільки око гляне  — злегенька хвилювалось срібносинє море; на ньому, моргаючи сонцю вітрилами, сковзались човни. Просто, вдалечині якесь село. Праворуч, теж у далечині їхній радгосп. Видно було що навкруги нього борсається життя. Гнат навіть помітив, як осторонь радгоспу курів паровик молотарки.
А позаду сіро-зелений степ нагадував мертву пустелю.
Зачарований Гнат довго милувався краєвидом, потім повернувся, щоб спуститися вниз до отари. Зробив кілька кроків, і здрігнув. Далі пустився бігти, але не до отари, а трохи на бік. Він помітив у невеличкому вибалкові три камені.
В степу багато лежало каменів, але так, як ті, що до них прибіг Гнат, ніде йому не зустрічались. Три невеликих, пудів по десять, камені являли собою рівномірний трикутник. Підпасич почав приглядатись. Трава витоптана  — очевидячки хтось тут часто бував, а біля одного каменя купа свіжої землі. Довго не міркуючи, він напружив сили і зрушив його на бік. Під звичайним каменем завжди буває ріжна черва, а під цим  — свіжа земля. Став ґирлиґою її копирсати. За кілька хвилин в руках у нього опинилась шкіряна торба.
Перша думка була така: Той командир грабує, а Василь переховує
А друга слідком: Це ж я буду багатий.
Але ці думки замінило надзвичайне здивовання, коли відкрив торбу. Не гроші в ній були, а сила ріжних паперів і три звичайнісіньких «браунінги» (Гнат ще з війська знав цю штуку). В безсилій злості на свою неписьменність, він ладен був зараз був шматувати себе.
Якось механічно вибрав кілька паперів і засунув за пазуху, а також і один револьвер. Всю решту знову закопав і насунув камінь.
Спочатку хотів був просто бігти до радгоспу, покинувши отару, але передумав і в голові накреслив такий план:
Прижену зарані вівці, прикинусь хворим і скажу, що мені треба в радгосп до фершала, а там просто до голови робіткому. За цей час вони може й не кинуться до паперів... Тут не жартами пахне.
VI. 
Отару довелося гнати на тирло раніше, ніж думав це робить сам Гнат. Ще сонце було високо, як з півдня потягло свіжим вітром, почувся віддалений шум і море зарябіло піною. За півгодини небо вкрилося прудкими хмарами і почав накрапати дощ.
Гнат рушив до куріня і доки допровадив отару, то дощ лив як з відра. Хвилювався так, що аж Василь помітив.
Чого ти трусишся? Змерз чи що? Мене лихоманить... То йди в курінь.
Під дощ рушати до радгоспу ніяково, можна викликати підозріння і Гнат л мусив іти в курінь. Забився в сам куток і там лежав, тримаючи в кишені руку, що нервово стискувала револьвера... Вночі прокинулися разом обидва. Надворі ніби навіжені лементували собаки.
Ти спиш?  — стиха гукнув чабан. Ні. Певно злодії підкрадуються.
Обидва вилізли з куріня. Надворі Василь заклав у рог пальці й наче б то підохочуючи собак пронизливо свиснув. Зараз же вслід тричі гигикнула чайка. Гнат аж підскочив.
Я так і думав,  — майнуло в голові і рука дужче стиснула бравнінга. Василь вистрелив з дробовика і, хвилюючись, звернувся до Гната: Це напевне злодії. Ти побудь тут, а я понишпорю навкруги, може котрогось підстрелю.
З цими словами він хутко пішов у пітьму. Гнат заспокоїв собак і собі шугнув за ним.
Знаємо, які злодії... Брешеш, не відстану... Тепер я не боюсь, є чим оборонятись,  — уривчасто думав він, поспішаючи. Вітер був йому в лице, і Василь не міг чути його кроків, а Гнат  — навпаки. Вже близенько знову закигикала чайка, а ще через хвилину Гнат спинився, бо вітер доніс йому стримані голоси. Припав до землі і поліз на руках. Лізти прийшлося недовго  — лише кілька кроків  — і голоси почулися вже майже над самою головою. Гнат затаїв дух і прислухався. Говорили так близько, що він би до слова розібрав усю розмову, коли б вона не була чужоземна. Он ти яка птиця! Крук та ще й чорний,  — пробігла одна думка, а далі вони завихоріли буруном. Якось ураз пригадалось життя у радгоспі. Олексій читав у газеті: „...Білогвардійці намагались вкрасти й вивезти за кордон цілий корабель:.. Затримано купку шпигів, що працювали для румунського штабу".
Гострим цвяхом довбонуло мозок: Шпиги... Ось вони хто!
Чабан поговорив трохи з таємничими людьми і всі рушили в тім напрямку, де Гнат знайшов три камені. Підпасич слідком. Ах ви ж гадюки. Що робить?.. їх троє, а я один... Ну, та вони заморочаться.
Сама рука витягла револьвера і Гнат прискорив кроки.
До гнівної розмови моря та шарудіння вітру приєдналися постріли. Три раз-пораз, а згодом і трохи вбік один самотній. Потім усе стихло...
Захоплю в куріні сіряка й зараз же до радгоспу. Нехай і вівці лишаються без догляду,-  — думав Гнат, коли добігав до тирла.
Заскочив у курінь, намацав сіряк і тільки повернувся до виходу, як залементували собаки. До відтулини, аж у вічі вдарило сяйво електричного лихтарика, й перед самим обличчям опинилися три револьверні рурки.
Стій!.. Це не він!.. Де чабан?..
Переплутались грізні вигуки. Гнат отетерів. Згодом, коли в смузі сяйва пізнав лице адміністратора, радісно-зворушено, та дзвінко вигукнув. ч
Я його забив!..
Розшук натрапив на сліди шпигунської організації. Де-які члени її, разом з колишним ротмістром Балмашовим, що переодягнений був за селянина, та поручником Козодою, що колись працював за підпасича, були арештовані. Залишався на волі тільки головний ватажок, полковник Сокорецький  — чабан Василь.
Гнат не одного чабана забив. На траві лежали два трупи. Другий належав чорненькому та худорлявому чоловікові в військовому плащі, а під ним румунська уніформа... В шкіряній торбинці під каменем лежали плани розташування червоних частин.
