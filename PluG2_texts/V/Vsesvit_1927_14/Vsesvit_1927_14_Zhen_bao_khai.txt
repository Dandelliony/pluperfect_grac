З долини на гору, з гори в долину льосовими полями, кам'яними ребрами, солонцями й піщаними пустелями, велетенською гадюкою в'ється Великий Мур — восьме диво світу.
Подекуди гранітний, подекуди серцевий, а то й просто з глини та землі, личкований цеглою та плитами, з шерепуватими чотирьохкутними вежами, простягся він з галузками в бік, загалом майже на 4600 кілометрів від Жовтого моря в пустелю Східного Туркенстану. Від п'яти до шоста метрів заввишки і стільки ж завтошки стоїть він і понині, на сході міцний, на заході здебільшого руїнами мовчазний свідок тисячоліть, починаючи з часів Олександра Македонського. Навіщо його будували і підтримували на протязі двох тисячоліть? Була колись поширена думка, що Мур мав загородити Хіну од світу і, зокрема, від наскоків монгольських та манджурських народів. Проте ця думка — не дуже вдалий наклеп. По-перше, Мур підтримували й самі монголи. Та й взагалі ніякої ізольованости, «замурованости» Хіни ніколи не було. З давніх давен Хіна мала великі торговельні та інші зносини з народами Сходу, а одночасно і зі Східною Европою.
На Туркестанських, індійських, перських і прикаспійських межах, на перехрестях караванних шляхів відбувалися величезні ярмарки. З VII віку Хіна знає широкий кредит, державні паперові гроші і навіть науку інфляції. Пам'ятки хінської культури знаходимо нині на роскопках Ханської Ставки в Астраханській губернії. Та досить уже згадати, що Хіна була складовою частиною великої монгольскої імперії, що протягом півторьох віків охоплювали терен від гір Амура, нинішніх Владивостока, Шанхая і Сайгона до Смірни, Підкарпаття, Білоруси та Новгородських земель. І є гадка, що ці мури як раз і мали за мету забезпечувати шляхи сполучення з країнами середньої Азії, тоб то не для ізоляції служили, а як раз навпаки.
Культурні народи давнього світу мали відомості про Хіну. Є згадки про неї в Асиро-вавилонських джерелах, що відбилися в біблії (пророк Іссаія), у давніх грецьких, сірійських і егіпетських географів Птоломея і Страбона. На початку християнської ери навіть римська імперія мала зносини а Хіною, а за часів Юстініяна через Персію з Хіни просякло на Захід шовківництво. Та досить великий торг з країнами Передньої Азії провадила Хіна і морем, заходячи в Перську затоку і до берегів Африки.
Легендарно - містичною і навіть зовсім невідомою країною для європейського Заходу Хіна стала лише тоді, як для самого европейського Заходу на руїнах римської імперії розпочалася варварська епоха християнсього середньовіччя.
А знову з'явилася Хіна на обрії європейського знання тоді, коли з одного боку хінська культура підсунулась ближче до азіятського Заходу (через монгольську імперію за династії Юань, а пізніше, за 21 династії Мін — морським торгом), а з другого боку, коли почав шукати шляхів на схід і молодий європейський (спочатку венеціянський) торговельний капітал.
Першим європейцем нового періоду, що досить добре вивчив Хіну і залишив докладні відомості про неї, був венеціянський купець-мандрівник Марко Поло, що протягом 24 років (1271-1295) жив при дворі Хулібай хана, користуючись великою пошаною. В цей же період у Хіну наїздили та жили там італійські манахи, епіскопи, в Пекині було засновано папську легацію і провадилися зносини між Венецією та Римом і Пекіном. Манахи, як і скрізь, прийшли як перші агенти торговельного капіталу. Цю ролю зберегли вони й досі. І досі в Шанхаї поруч старої обсерваторії, Сікавейського манастиря та єзуїтських шкіл відогає велику ролю і капітал отців єзуїтів, зисковито вміщений у ломбардах, позичкових касах і міняльних лавках.
Далі, гістьми вже менш бажаними, явилися морем португальці (1516-17 р. р.). Вони прибули до Кантону в 1521 р. до Пекіну прибув їхній посол, а незабаром, одуривши хінську владу, вони захопили і закріпили за собою, як торговельну факторію, острів Макао. І досі це — португальська колонія, світова столиця роспусти, наркотизму та азартної гри тихоокеанське Монте-Карло. Тільки, до речи, як португальці не в тепер царями фінансів, то й у публічних домах Макао, як основний і оборотний капітал, переважав капітал англійський.
За португальцями морем же линули один по однім тодішні господарі напіврозбишацького торгу та торгу рабами — еспанці, голяндці і нарешті, англійці. І що більш їх напливало, що настирливіше вони сунулися, —  з одверто хижацькою, конквістадорською жадобою, з одверто хапунськими колонізаторськими замірами, — то менш радо їх приймали. Португальці, зі своєю попівською агентурою, швидко встигли розлізтися по багатьох містах, заснувавши факторії. Нахабні вимоги купців на кожнім кроці підтримувалися і хитрощами і військовими десантами і гарматами з каравел та бригантин. І тільки через 29 років, в 1545 р. така ж доля спіткала й колонію в Джень Чжоу. Та європейські гості були не з дуже соромливих. В 1660 році з'явилися французи, в 1684 вперше осіли в Кантоні англійці, в 1719 — 1722 заснувалась могутня Ост-Індська компанія, що стала царем і богом економіки на Індійському та Тихому океанах. Потім встряли німці (Австрія) в 1784 році з'явилися в Кантоні й американці. Найбільшу увагу безцеремонні гості звертали на торг опіумом. Для англійців, що ввозили його з Індії, це було «золоте дно, для хін-
ців руїна, розбещення, звиродніння. Більше ста років точилась боротьба з одного боку протестами, заборонами, конфіскатами і навіть дрібними повстаннями, а з другого боку — хаба- десантами, погрозами й захопленнями.
Нарешті гості зовсім росперезалися: коли хінський уряд рішуче заборонив торг опіумом, в 1840 році Англія почала з Хіною війну.
Хіну було побито. Потім з таких же нагод іще не раз побито і один по однім пішли «угоди» європейських держав з Хіною. А з угодами спочатку вільні порти, потім залізниці, концесії, екстериторіяльність, промисловість, і европейсько-американсько-японський ський капітал став у Хіні владною ногою.
Такі ж майже зносини з Хіною розвивалися суходільним шляхом і в Росії. Перші звістки про Хіну принесли в Московське царство в 1567 році козаки Іван Петров та Бурнаш Яличев що розвідували за Сибіром .незнаемих земель». Потім з часів, царя Михайла е в московському архіві дві грамоти імператора Ван-лі, що містять у собі... «милостиве жалування землею», тоб то дозвіл
 цареві, як буцім-то васалові, володіти й порядкувати своїм царством. Ці грамоти відносяться до 1618 і 1649 р.р. Як видно, тодішні володарі не любили пикою в бруд, і хоч географію не дуже добре знали, а на всякий випадок брали дипломатичний тон з найвищої ноти. Проте тут зустрілися ледве чи не рідні культури.
В 1656 році в Пекін прибув офіціяльний посол царя Олексі — Федор Ісакович Байков.
Просидів Байков у Пекіні півроку; нічого не висидів. І за те гонору великодержавного перед богдиханськими мандаринами не порушив. Всі пів року пішли на суперечки етикетного характеру.
Перш за все мандарини «велели Федору Байкову с лошади слезть и против кумирниц у самьіх ворот велели припадши на колено, кланяться: «Поклонися де нашому царю».
Цьому ніяк не міг скоритися гоноровитий посланець, щоб не дати в поругу чести «всея Руси великого государя и облаадателя». Як раз —»облаадателя», а не «обладателя», бо це ж саме доводив у той майже час другий представник тієї ж дипломатичнсї
культури, боярин Бутурлін, Хмельницькому в Передслові: «в сем бо сугубом Азе великая тайна заключается».
Потім грамоту Байков згоджувався дати тільки в руки богдиханові, а до богдихана його не пускали. Повернувши йому зрештою подарунки, випровадили його з нічим. Байков залишив докладний відчит про свою мандрівку, що став за багату вкладку в науку.
Не краща, по суті, доля спіткала й посольство Спафарія 1675 року. Тут за» домагання передати грамоту власноручно богдиханові Спафарія було навіть посаджено у в'язницю, а коли й погодився Спафарій на вимоги мандаринів стати на коліна перед богдиханом, вдарити чолом і доручити дарунки, то дарунки ті хінці кваліфікували, як «податок», а оддарунки богдиханові цареві, як «жалування» підданцеві з ласки богдиханської. Та й грамота богдихансьна мала форму грамоти верховного володаря до свого васала, і Спафарій не зважився її взяти. Але ще до цього почався караванний торг Москви з Хіною, а поруч непривітних дипломатичних зносин почалися й ворожі стосунки покордонного характеру. На сибірську територію тікали ворожі хінському урядові політичні діячі (тунгузький князь Гантімур, монгольські князі то-що), на Амурі почали засновуватись козацькі засіки («остроги»). Місто Албазін хінці двічі брали й палили (між іншим за другим разом з Албазіна передалося до хінців 45 чоловіка з попом на чолі. Вони заснували в Пекіні духовну місію, що з неї за 200 років вийшло багато видатних сінологівхінознанців).
Від початку XVIII віку така ж тяжка дипломатія в супроводі всілякого знущання мандаринів з послів (Ізмайлов 1719 р , Рагузінський 1727 р. та ін.) залишалася єдиною і досить слабою втіхою мандаринів. Бо поруч дипломатії в ролі активного чинника на практиці виступив кулак.
А протягом кінця XVIII і XIX віків натиск царського уряду збільшувався по всьому кордоні, і низка окремих та міжнародніх угод (Кяхтинська 1768 о.;
Пекінська 1860 р.; Чугучакська 1864 р.; Петербурзька 1881 р.; 1898 про Порт Артур, 1901 про боксерське повстання, і т. д. іт. д. — поставили царську Росію на почесне місце в лаву не дуже чемних європейських гостей і «приятелів» Хіни.
Оці то приятелі і вигадали байку про ізоляційну історичну ролю Великого Муру, про «вамурованість» Хіни. Знаючи свої здібності і приємність своєї «дружби», вони мали рацію гадати так: «Ага, мур? Так це мабуть від нас»!
Радянський Союз з першого дня свого існування не має нічого спільного з компанією колонізаторів. Нотами від 25 липня 1919 р. і 27 вересня 1920 р. він відмовився від участи в визисках і насильствах над Хіною і від усіх привілеїв нерівноправних угод, запропонувавши Хінському народові справжню рівноправну дружбу. Через голови гнобителів і прикажчиків їхніх заяву Радянського Союзу почув і сприйняв народ.
Великий Хінський Мур — не від СРСР.
