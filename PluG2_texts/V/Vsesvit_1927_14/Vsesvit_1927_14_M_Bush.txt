Український голівуд
Через місяць у Київі відбудуться закладини великої кіно-фабрики ВУФКУ. Це буде перша радянська кіно-фабрика, в тому розумінні, що її збудують руки радянських робітників з радянського заліза й шкла. Ті фабрики, що на них досі радянський фільм творився, дісталися нам у спадщину від Ханжонкових та Єрмольєвих, від отих «творців та корифеїв» буржуазного російського кіна. Злиденні, кепсько встатковані, маленькі й тісні вони стримували й гальмували розвиток радянської кінематографії. Проте радянська, а зокрема українська кінематографія пристосовувала оці кіно-ательє до своїх потреб, от хоча б на Одеській кіно-фабриці ВУФКУ, що завдяки напруженій і дбайливій роботі та винахідливості наших кінематографістів набула зараз вигляду не гіршого за середнє європейське кіно-ательє. Величезний головний павільйон Одеської кіно-фабрики дає змогу інсценізувати найскладніші і наймноголюдніші сцени.
Проте, все це — «наливання нового вина в старі міхи».
I от, інтенсивно й хутким темпом розвиваючись, українське кіно стало перед завданням: без нових, технічно цілком удосконалених і великих кіно-продукнійних баз дальший розвиток цілком неможливий.
Такою новою могутньою кіно-продукційною базою на Україні стане Київська кіно-фабрика. Величезні будівлі майбутньої фабрики, що загальним обсягом своїм матимуть більше як 128.000 куб. метрів, ростягнуться на околиці Київа Раковці, в великому Пушкинському паркові.
Кіно-фабрика посідатиме біля 40 десятин землі, де буде збудовано головний павільйон, корпуси допомічних підприємств, великий майдан то-що.
В головному павільйоні фабрики зможуть, не заваджаючи одне одному, працювати п'ятнадцять режисерських груп. А в разі потреби головний павільйон можна буде, піднімаючи спеціяльно пристосовані ізоляційні завіси, поділити на кілька цілком окремих частин для робіт режисерських груп.
Для правильної та доброї роботи кінофабрика вимагатиме чимало електричної енергії до 12.000 ампер постійного току. З Київської електростанції до фабрики буде прокладено на протязі сьоми кілометрів спеціяльний підземний кабель.
Устатковано фабрику буде найновішою апаратурою, всі процеси роботи буде механізовано. Відповідно до ходу процесу роботи будуватимуться й корпуси допомічних підприємств, щоб уникати тяганими та зайвої метушні в роботі.
Зі Всеукраїнським товариством будівельної індустрї «Індустрой» складено таку угоду, що «Індустрой» до 1/І 1928 р. мусить закінчити будування головного павільйону, щоб на початку 1928 року можна було почати кіно-роботу.
Цілком закінчено кіно-фабрику буде, певне, на 1/Х 1928 р., як що вчасно буде виконано всі спеціяльні замовлення що до електричного устатковання фабрики.
Збудувавши Київську кіно-фабрику, Україна матиме міцну базу для розвою своєї кіно-індустрії. Не слід забувати, що в такій країні, як Америка, в країні з високо розвиненою індустрією, кінематографія посідає третє місце в промисловості, пускаючи перед себе лише металургію та автопромисловість. Українська кінематографія — мусить бути індустрією мистецтва і буде нею.
Найближчим завданням нашої кіно-промисловости буде розвинути власну фото-хемічну продукцію, що забезпечувала бїї потрібними препаратами, — в першу чергу світлочутливими плівками. Цих плівок щороку привозять наші кіно-підприємства з-за кордону на десятки міліонів карб., а тимчасом продукцію їх легко можна б наладити тут таки в нас, визволяючи таким чином наше кіномистецтво спід останньої технічної залежносте від буржуазного світу.
