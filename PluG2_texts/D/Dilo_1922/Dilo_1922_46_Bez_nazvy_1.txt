Львів, 26. жовтня 1922. 
Система сильної руки, твердої влади, якої так хотіла польська львівська брукова преса, переводиться тепер у Східній Галичині у всій своїй глибині і ширині на наших очах. Збільшується кількість війська, надсилаються карні експедиції, переводяться масові ревізії, заповнюються все новими сотками і тисячами людей тюремні мури. 
Але держави творяться, розвиваються й гинуть не на підставі вказівок і рецептів брукових газетярів. Є загальні закони, є загальні методи державного будівництва, державного порядкування, державної господарки, вироблені довгими віками історичного розвитку, з якими мусить числитися, до яких мусить пристосовуватись кожна держава, коли вона хоче втриматись на політичного життя. І горе тій державі, тому народови, який своє державне будівництво в самозакоханому засліпленні провадить не рахуючись з отими загальними законами і методами. 
Елементарним твердженням являється та теза, шо твердість кожної влади, міць кожної держави визначається її фінансовим станом. Та влада міцна, та держава сильна, яка має добрі фінанси Державний буджет являється найкращим дзеркалом того, як розвивається, йде вперед й занепадає дана держава. 
Щож уявляє твердість і міць польської влади з цього погляду? 
Процес погіршня стану фінансової господарки набрав загрожуючих розмірів. Утворилась ситуація, коли всім стає видно, шо польська держава стоїть на краю провалля, на передодні фінансового банкротства. 
Методи фінансової господарки, яких Польща трималась після відновлення своєї державности дають свої прикрі неминучі наслідки Польська марка на ціріхській біржі упала до 0’045; цього нотовання ще не було ніколи. Два місяці тому польська марка нотувалась 0’08, а яких півроку тому стояла на рівневі 0’12. Кількість випущених паперових банкнотів на 30. вересня досягла величезної цифри в 463,706,046.727’50 паперових марок. Рік тому назад паперових грошей було в обороті 153 міліярди, отже на цілу третину менше. 6. жовтня увійшов в силу сеймовий закон про покриття сьогорічного буджетного дефіциту в сумі 370 міліярдів. В звязку з шаленим зростом кількости паперових грошей дорожнеча в Польщі досягла неможливих розмірів. Зріст коштів утримання в Польщі в липні цього року, коли приняти вартість коштів утримання в липні 1914 року за сто, зріс в 101.457 разів; ще рік тому назад, у липні 1921 року, це число виносило лише 45.654. 
Ці факти являються лише частковою ілюстрацією до того стану, в якому пробуває фінансова господарка Польщі. Коли держава весь час має негативний торговельний білянс, коли вона провадить великодержавну імперіалістичну політику, коли в ній цілком не наладнаний податковий апарат, в цих умовах при відсутности закордонного кредиту, вона природно стає на шлях ведення свойого фінансового господарства за допомогою друкарського станку. А цей спосіб господарювання не може дати тих наслідків, яких ми являємось свідками. Так було по инших державах, які ставали на цей шлях, так є в Польщі.
