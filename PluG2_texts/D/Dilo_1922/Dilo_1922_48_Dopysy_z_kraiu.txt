Дописи з краю.
Гаї коло Львова. Наше село було колись одним з найкращих в повіті. Одначе в останніх роках відносини змінилися на гірше. Зникла національна свідомість, та нема охоти до праці. Є у нас і гурток інтелігенції, та не виявляє він ні активности, ні енергії. Найсумнійше се, що між селянами і сим гуртком нема згоди, а навіть істнує певного рода антагонізм. Особисті амбіції, інтриги та вічні суперечки, се провідний мотив тутешнього життя. Вину сего поносить в першу чергу інтелігенція, бо передовсім вона повинна дати примір самопосвяти і пожертвовання для народної справи. Те саме помічається і між селянами. Кождий хоче бути мудрійшим від другого. Всі дуже много говорять, а не роблять нічого. Часом дає читальня «Про світи» аматорські вистави, та користи з них небагато. Пр. раз мав місце такий случай: При обчисленню доходу показалася надвишка кілька тисяч м. п. Повстала суперечка. Хтось піддав геніальну думку пропити сю надвишку. І пропили. Се нечуваний сором. Невжеж гаївські громадяне не чули, що нас є «Рідна Школа» та що сотки. наших дітей з блідими від голоду, личками учаться по приватних школах, що сотки тисяч таких же дітей; умирає з голоду на Великій Україні? 
Я міг би навести ще більше болючі факти, одначе думаю, що сих кілька слів вистарчить для опамятання нашим громадянам. Громадяне! Чи наше село мас утонути в багні безглуздих суперечок, інтриг та низького самолюбства? Чий у нас не знайдеться на стільки сили, щоб раз вилізти з того болота? Киньмож об землю рабські привички! Подаймо-ж один другому руки і дружно разом до діла! Ще час!
