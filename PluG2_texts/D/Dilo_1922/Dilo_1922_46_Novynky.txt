НОВИНКИ.
- Конфіската. Останнє (45). Число «Діла» сконфісковане за цілу вступну статтю а що найважніше - за звіт із розправи проти Федака. Конфіската промов оборонців і обвинувачених на прилюдній розправі, не практикується в жадній державі.
- Останнє (7) число «Свободи») впало знову жертвою конфіскати.! Зміст його такий: В гурті сила. - Народня преса. - Горі імієм серця! - Перед польськими виборами. - В краю неспокій. - Селянин та інтелігент. Процес Степана Федака. - Велика Україна. Лист з села. - Куди йдуть наші гроші? - Дописи з краю. — Гетьман Петро Конашевич Сагайдачний. - Що читати. - Новинки. 
- Слова. Вийшло 4. число «Слова» із таким змістом: Кудою йти? Нарід собі, Українські гетьмани у Львові, Виховання ремісничої молоді. З тухольського табору смерти. Не пора нам балювати. Як в казці. Міщанська організація, Новинки, Всячина.
- Фальшиві гроші. Появилися в обігу фальшиві польські банкноти по 5.000 мп. Ті банкноти не мають водних знаків, папір їх дещо білійший, а написі уставлені не рівно.
- Де наводни честь? Урядник Сільського Господаря Степан Ванчицький заніс скаргу авізаційну проти субчиншівника Українця канд. адв. Володимира Гамаля у суд, Секція І. до С. К. 1833 ех 22, в мові польській через відомого україножера адвоката Боровца. Ось вам український патріот і службових української інституції! Щож казати про темного мужика, що иноді хрунить, коли тут інтелігентна людина на незалежнім становищі те саме робить.
- Калєндар «Дніпро». Як нас інформують в скорім часі появиться календар альманах «Дніпро» на рік 1923, накладом Українського Товариства допомоги емігрантам з В. України у Львові, під редакцією проф. Леоніда Білецького і Віктора Завадського. Літературний зміст: «Соборність і державність» - Редакція, «Край мій!» Микола Вороний, «Як обирали Директорію УНР.» - Ростислав Лащенко, «Хам і Кат» (баляда) Микола Вороний, «Пророк відродження України» Віктор Завадський, «Чорна Мара» і «Перестиглий овоч» Іван Липа. «Українська Драма» Леонід Білецький, «Жмінка вражінь з Англії» Ярослав Олесницький, «Криза російської інтелігенції» Валентин Садовський. «Від чого люде лихі» - Володимир Самійленко. «Рисунки олівцем і Ведуть на растрел» Володимир Кузьмович, «Гуцули і гуцульське мистецтво» - Володимир Гнатюк, «Третя Росія» - Дмитро Донцов, «Причини повстання перших перекладів письма Святого на українську мову» проф. Огієнко, «Шестикрилець» Катря Гринивичева. «Тіням незабутніх» Володимир Дорошенко, «Спомини» - Аполінарій Маршинський. Окладинка роботи артиста маляра Петра Холодного. Ціна календаря 2000 мп Адреса адміністрації: Львів, Ринок 43. І. п. Замовлення вже приймається.
- Еміґрація де Америки. Американський конзулят у Варшаві зачав уже видавати візові нумери на контингент з року 1923/24 для всіх емігрантів з Польщі без ріжниці катеторії і без огляду на те, до кого їдуть, навіть для тих, що їдуть до декларантів найсвіжійшої дати, себто тих, що в останнім часі розпочали старання задля одержання американського горожанства. Минулого тижня зачали вже розсилати нумери для перших кляс категорій з датою на місяць липень 1923. В сім тижни американський конзулят зачав видавати візові нумери для братів і сестер, що їдуть до деклярантів найсвіжійшого часу. Нумери датовані на місяць серпень 1923, Опісля розішлеться нумери для дальших категорій. Для всіх тих емігрантів висилається також друковані формулярі, які мають бути виповнені і звернені.
