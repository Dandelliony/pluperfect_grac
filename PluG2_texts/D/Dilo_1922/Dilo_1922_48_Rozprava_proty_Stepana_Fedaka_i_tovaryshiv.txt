Розправа проти Степана Федака і товаришів.
Vй день розправи 
Семий день розправи почався о год. 9.30 мін., запитами оборони до обж. Матчака. Обор. Ганкевич поставив обв. Матчакови цілий ряд питань на тему: що таке «Український Студентський Союз», «Боєва», а тепер «Центральна Управа»; хто був її головою підчас атентату і арештувань в звязку з атентатом, чому обв. Матчака не вибрано до «Кума», чи обз. робив заходи, щоби виїхати до Липська для студіовання книжної справи як була зорганізована «Академічна Поміч» і т. п. 
Додатково обор. Др. Шухевич запитував обв. відносно пляну Львова, поділеного на 22 райони, який найдено у обв. Штика. На усі питання відповів обв. Матчак річевими виводами про дотичні організації, шо з огляду на їх популярність серед українського громадянства не вважаємо відповідним повторювати. Що до пляну найденого у обв. Штика, то обв. Матчак ствердив, що був це поділ міста Львова на райони в ціли улегшения збіркової акції на українську академічну молодіж і український університет. 
Сам обв. в хвилю арештування находився в процесі ліквідування своїх академічних обовязків, які висовувалися в проводі «Академічної Помочі» і участи в університетській Комісії. 
В слід за обв. Матчаком зізнає Обв. Богдан Гнатевич, який в першу чергу складає заяву про некомпетенцію трибуналу а відтак по зложенню генералій обосновує своє «алібі» в момент виконання атентату на Грабовського. 
Обв. Федака пізнав в армії Петлюри. До мая 1921 р. перебував на лісових роботах в добрах фірми «Титан», після чого переїхав до Львова, де був занятий в Укр. Горожанському Комітеті. На липневому зїзді був хвилево. На «Кума» не голосував. Про «Волю» знає тільки те, що довідався з акту обв. Псевдоніму «Ластівка» не назвав ніколи в життю. 29. VIII, 1921. виїхав до Праги до брата та до Відня, де на університеті мав свої документи. Крім цього полагодив справи видавництва «Червона Калина». До Львова вернув 29. IX. 1921. кілька днів по атентаті, про який довідався у Відні. Ніяким курієром між Львовом і закордоном не був. Штика знав тільки з виду, в кождому разі той не міг мати виображіння про його приватні справи. Усе, що Штик зізнав про обв. це фантазії. 
Слідують запити лави присяглих і оборони, з відповідей на які усталюється факт, що обв. Гнатевич мав повну свободу рухів і в кождому випадку міг виїхати за границю, що зізнання Штика про нього датуються з часу по його арештуванто, та, що обвинуваченого, ломимо його домагань відразу не сконфронтовано зі Штихом. 
Обв. сідає впоряд зі своїми товаришами. На салю впроваджують семого з ряду обвинуваченого Петра Яремійчука. Уже з першого погляду на цю дрібну постать і до зелености бліде обличе обвинуваченого видно скільки довелось тій молодій людині, тій дитині перетерпіть в тюремних мурах. В тих страшних мурах, в які попав обвинувачений Яремійчук вперве. 
Із зізнань його довідуємось, що він як абсольвект VI. кляси філії академічної гімназії у Львові вступив до Укр. Січових Стр., де пробував до 1918 р. Дня 12 листопада 1918 р. в польсько-українських боях попав в польський полон. Тогож року був поставлений перед польський полевий суд, який засудив його на 10 літ тюрми за шпіонажу. Два роки просидів обв. Вісннічу, поки його не амнестіоновано. В квітні 1921 р. приїхав до Львова, де вчився до матури а рівночасно працював в кіні, «Марисєнка» як білєтер. Дня 3 жовтня 1921 р. його арештовано зовсім припадково в помешканню Р. Зеленого. На поліції комісар Кайдан бив його по лиці і примушував до потвердження сугерованих йому. Під час зізнань висловився оден поліціянт до другого в такі слова, що: --- , супроти чого обвинувачений зломаний духово потвердив то, що йому суггеровано. В доказ правди своїх слів обвинувачений домагався конфронтації з ком. Кайданом. Протокол списано з ним у формі, проти якої обвинувачений протестував але безуспішно. Тов. Білецького подав на свідка для ствердження свого «алібі», але поліція використала зізнання для арештування Білецького.
По запитах оборони і лави присяглих впровадженно на салю обв. Віктора Голубовича. 
Год. 1.30 поп. зізнає обв. Голубович.
