Громадяне! Українці!
На наш народ прийшли важкі хвилини. Всі арешти і вязниці Східної Галичини, переповнені синами українського народа. Заслужені Діячі і робітники на народньому полі, селяне, мішане інтелігенти, світські і священники, старі ветерани і молоді студенти, знайшлися у вязничних мурах. 
Вони живуть у сумних відносинах, у невигодах й недостатку, у холоді і голоді... 
Закон дозволяє тим вязням, що знаходяться у слідстві, користуватися помочею з поза вязниці, діставати харчі, одяг, постіль і все потрібне з дому. Памятаймо про ці права вязнів, забезпечені законом! І тут паде на кожну родину, свояків і знайомих арештованого обовязок подбати, щоби важку долю його злагіднити в можливий і законом дозволений спосіб! 
Але лишається велике число таких, які знайшлися в чужих містах, відірвані від родини, без ніяких знайомих, такі про яких рідня не може й дізнатись де вони знаходятся. Такими, нальбільше нещасливими, повинен занятись загал громадянства і поспішити їм з енергічною і обильною помочею. «Увязненого відвідати!» цей самаританський приказ повинен кождому бути вказівкою, що він має робити у теперішний час. По всіх містах і місточках, де знаходятся арештовані, повинні знайтися гуртки громадян, що пожертвують себе тій справі і будуть збирати харчі і фонди на цю ціль і взагалі розведуть опіку над нашими братами, що перебувають у вязницях. 
Всі ті, що мають власні хліборобські продукти, особливо наше патріотичне селянство, повинно взяти на себе добровільний обовязок доставити для тих, що опікуються вязнями, всяку поживу (бульбу, крупи, і ин.) 
Найбільше число вязнів з усіх повітів в краю знаходиться у Львові. Число їх вже сьогодні є кількасот. До Львова відносятся за підмогами комітети опіки над вязнями з про вінції. На цю ціль мусить мати столиця краю до розпорядження великі фонди. Тому цілий край повинен і мусить поспішити з помічю посилаючи до Львова жертви для жертв нашого лихоліття. 
Жертви присилати на адресу: Кредитове тов. «Дністер», Львів, вул. Руська щад. книж. ч. 14.000 (чеки почтової щадниці можна дістати у всіх почтових урядах). 
Юліян Романчук 
Др. Володимир Бачинський , др. Лев Бачинський, о. Леонтій Кумицький, др. Іван Куровець.
