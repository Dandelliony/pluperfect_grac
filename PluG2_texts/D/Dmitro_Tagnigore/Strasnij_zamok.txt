
            СТРАШНИЙ ЗАМОК
  На скалистім березі ріки Буг стояв у XVIII ст. великий замок, обведений мурованою сітною. Над великою залізною брамою маячіли великі оборонні башти, кругом був глибокий рів, наповнений водою. До брами вів міст, котрий на ніч розводився і половина його ховалась під браму. Мури поросли мохом, велетенські дерева оточували замок.
 Немало видів старий замок за час свого існування, не одну тайну схоронив у собі. Сумом віяло від замку, а особливо в негоду, коли віяла хуртовина, скрипіли дерева, заводив вітер.
 Замок на ту пору, про яку йдеться в оповіданні, належав баронові Артурові Розену, котрий жив самітно. Незважаючи на те, що минакло йому сорок літ, не женився. Вся прислуга замку складалась із старого камердинера Лєопольда, кухарки, а разом і покоївки, п'ятдесятилітньої Марії, і фірмана Андрія.
 Барон Розен займав лише чотири кімнати в першім поверсі і три в другім. Решта кімнат, близько тридцяти, були багато умебльовані, але ніхто туди не заходив, бо Рощен вів замкнене життя, гостей у себе не приймав і сам ні до кого не учащав. Слуги, як і сам господар, були мовчазні, сновигали по коритарах і кімнатах, наче привиди.
 У теперішні часи такий замок і його обивателі з певністю сятгнули б на себе увагу поліції, але тоді нікому не було до того діла.
 Час від часу можна було помітити, як пізно ввечері на замкове подвір'я в'їжджав закритий будою віз, ставав біля ґанку, злізав високий рудий жид, йшов досередини, а за кілька хвилин виходив з Лєопольдом, Андрієм і Марією і щось замотане в килимок здіймали з воза і вносили до середини,, а за якої півгодини жид виїжджав з замку.
 З яким саме товаром приїжджав жид і лишав його в замку, довідаємось пізніше.
 Сам замок і його мешканці були пов'язані з якоюсь глибокою тайною, котру вони старанно оберігали. Тайна та була страшна і відкрити її було нелегко.
   У Фінляндії, біля Гельсінгфорсу, в замку проживала стара баронеса Анна Розен зі своїм внуком Ґуставом. Стара баронеса любила товариство, для того в замку щодня бували гості. Коли Ґуставові минуло двадцять п'ять літ, баронеса Розен сказала йому одного дня: 
 – Настав час, коли я маю дручити тобі ключ до відкриття родинної тайни. Слухай уважно. Твій батько, а мій син Альфред Розен і мама Герміна померли в молодих літах при загадкових обставинах. Жили вони в замку в Україні над рікою Бугом. Я не любила того замку, він наводив на мене тугу і страх, а тому дуже коротко там перебувала і оселилась надовго тут, в моєму улюбленому замку. Одного дня приїхав до мене доктор Карл Берґер з тобою, Ґуставе, тобі було тоді всього п'ять літ, і доручив лист твого покійного батька Альфреда, в якому [той] писав, що умирає, і просив прийняти тебе на виховання. Також повідомляв, що його жінка, а твоя мама Герміна також в тих днях померла. Далі просив, щоби про те усе оповісти тобі, коли будеш мати 25 літ. Що ти маєш поїхати в Україну, до замку баронів Розен, і на третім поверсі віднайти в золотій кімнаті потаємні дверцята в стіні, і там відкриється тобі велика тайна. Рівно ж там знайдеш листа і певні розпорядження батька, та щоби ти був дуже обережний з братом батька, а моїм сином та твоїм дядьком Артуром Розеном, котрий мешкає в замку. Ось срібний ключ від потаємних дверей у стіні. Тепер від себе мушу сказати: серце моє відчуває, що Артур замішаний у справі наглої смерти твоїх батька і матері. З тієї пори він не приїжджав до мене і на мої листи не відповідав. Узагалі це людина злої волі і, як мені відомо, досі не женився, а живе самотній, уникаючи людей. Отож ти повинен бути дуже обережний з ним і нічим не виявити своїх замірів. Рівно ж ні про що не запитуй його слуг. Пам'ятай, що той замок страшний, в нім царює нечистий, охочий людської крови. Я нізащо на світі не пустила б тебе, але проти передсмертної волі твого батька не можу йти. Виконай заповіт батька і якнайскоріш покидай замок. Рік перед смертю твій батько зрікся своїх прав на нього на користь Артура, а я тобі записала цей замок з усіма землями. Тепер ще одно: ось маєш ключ, яким зможеш відчинити кожні внутрішні двері замку, він тобі може стати у великій пригоді. Про цей ключ ніхто не знає. Самого тебе я не пущу, з тобою поїде лакей Волтер Штойк, котрий любить тебе і не завагається голови за тебе положити. Крім того, він мудрий і сильний.
 Ґустав Розен з великою увагою слухав слів баронеси Розен, ставив їй різні питання, розпитував про Артура Розена і розподіл кімнат у замку, бо сам мало що пригадував.
 За кілька днів барон Ґустав Розен виїхав в Україну в товаристві Волтера Штойка. Обидва були добре озброєні і споряджені в маленькі потайні ліхтарні.
  Усю дорогу Ґустав і Волтер снували пляни, як мають діяти для осягнення своєї мети. Коли були вже близько замку, вирішили затриматись, щоби спочатку приглянутись, що там діється, а для того завернули в корчму, яка стояла в лісі, на нічліг.
 У корчмі не було нікого, лишень корчмар, рудий жид, дрімав на лавці. Побачивши гостей, жид пильно приглянувся до них і з притаманною жидам цікавістю почав розпитувати, куди їдуть, чого і звідки. Подорожні відповіли, що вони купці і їдуть на Волинь.
 Повечерявши, подорожні лягли спати. Ґустав, будучи стомленим, зараз заснув, а обережний Волтер не спав; йому видався підозрілим корчмар, а для того рішив бути напоготові.
 Проминуло дві-три години, і він почув стукіт надворі. Хтось під'їхав возом до воріт, ще за кілька хвилин дався чути стук у вікно. Корчмар зараз встав і відчинив двері. До сусідньої кімнати увійшло двох людей і почали з корчмарем розмову по-жидівськи. Волтер пильно прислухався, а знаючи німецьку мову, розбирав, про що велась розмова.
 – Що, привіз? – запитав корчмар.
 – Привіз, – відповів один з жидів, – молода і гарна. Ти добре заробиш.
 – Але ти, Гершку, маєш накинути нам поверх умови, – говорив другий жид.
 – Ну, ну! – озвався Гершко, – як добрий товар, то накину. Ви знаєте, що я ніколи вас не скривдив. А з яких вона? З гоїв чи з панів?
 – З панів, дуже гарна, – відповів перший жид.
 – Добре, я зараз запряжу коні і відвезу її, – сказав Гершко.
 Взяв ліхтарню, і всі три вийшли з корчми. Волтерові стало ясно, що жиди доставляють Гершкові дівчат, а він продає їх, але кому? Може, до замку? – виринула думка. Треба дослідити, замок недалеко.
 Волтер тихенько встав, відчинив вікно і опинився на подвір'ї, де, сховавшись у бур'яні, наглядав, що роблять жиди.
 Гершко оглядів "товар", одобрив його, вирахував гроші, запряг коні до свого воза, на котрий положили "товар", і виїхав з подвір'я в напрямку замку, а жиди рівно ж від'їхали в протилежну сторону.
 Волтер у певній віддалі пішов за возом. Дійсно, Гершко віз "товар" до замку. Він став біля брами, потягнув за дріт, і за кілька хвилин відчинилось віконце. По короткій розмові скрипнула брама, і Гершко в'їхав на подвір'я. Чув Волтер, як відчинились двері до замку, як зняли з воза "товар" і занесли до середини, а за півгодини Гершко виїхав, брама замкнулась і запанувала тиша.
 Волтер вернув до корчми не помічений Гершком і рано оповів про все Ґуставови.
 – Нещаслива жертва, – сказав Ґустав, – нашим обов'язком є звільнити її.
 Поснідавши і розплатившись з Гершком, виїхали з корчми. Скоро побачили замок – непривітний, сумний.
 – Мусимо діяти швидко, – сказав Ґустав до Волтера.
 – Так, цієї ночі ви маєте дістатися до тайного сховку, там з певністю найдете необхідні вказівки.
  Коли під'їхали до брами, Волтер потягнув за дріт. і за кілька хвилин відчинилось віконце в башті, в котре виглянув Лєопольд і, підозріло оглянувши гостей, запитав, чого треба.
 – Прошу повідомити барона, що барон Ґустав Розен хоче видіти його.
 Лєопольд увесь затремтів, закрив віконце і поспішив до замку. За кілька хвилин брама відчинилась, і непрошені гості в'їхали в замкове подвір'я. Ґустав попрямував до замку, а Волтер лишився біля коней. У дверях стрінув Ґустава Артур Розен і з вимушеною усмішкою запитав:
 – Невже це я бачу мого братанича Ґустава Розена? 
 – Так, – відповів Ґустав, – це я, приїхав відвідати вас і подивитись на замок, у котрім родився. Думаю, що не відмовите гостинности мені і моєму слузі.
 – Дуже радий бачити тебе, – відповів Артур і по привітанню, котре було досить холодне, повів Ґустава досередини.
 Мимохіть затремтів Ґустав, коли переступав поріг замку, в котрім скривалась тайна його батька.
 Артур ввів Ґустава до вітальні, котра була гарно та багато прибрана, лише з усіх кутиків віяло сумом.
 – Ви не жонаті? – запитав Ґустав.
 – Ні, не жонатий, – відповів Артур. – А ти ще парубок?
 – ТАк, і я ще не жонатий.
 На дальші питання Ґустава Артур відповідав уривчасто і з видимою неохотою. Видно було, що гість є для нього цілком небажаний.
 По обіді Ґустав попросив дозволу оглянути замок. Артур зморщив брови, але повів Ґустава по кімнатах на першім поверсі. На другім поминув дві кімнати, що зараз помітив Ґустав, і пішли на третій поверх. Коли увійшли в кімнату, стеля котрої і ґзимси були золочені, серце Ґустава забилось сильніше, а очі шукали в стіні потайних дверей. Бачив Ґустав, що його несимпатичний дядечко не все показує йому, але був і з цього задоволений, та старався запам'ятати усі ходи.
 Кімната на нічліг була призначена на першім поверсі, а це не входило в пляни Ґустава. Волтера хотіли помістити в офіцині, але Ґустав настояв, щоби йому було дозволено спати в сусідній кімнаті. Коли пішли на спочинок, Ґустав умовився з Волтером, що останній лишиться удолині на сторожі, а він, Ґустав, піде сам наверх, а в разі якої небезпеки Волтер має спішити на поміч.
 Проминуло зо дві години, і Ґустав тихцем вийшов з кімнати і почав підійматися на другий поверх. Там в одній з поминених кімнат спить Артур. Коби дістатися на третий поверх, а там уже безпечно.
 Крок за кроком посувався Ґустав коритарем і сходами, наслухуючи, і, коли вийшов на третий поверх, зітхнув свобідніше. Проміння місяця слабо освітлювало кімнати.
 Ще кілька хвилин, і Ґустав увійшов до золотої салі і почав шукати ґзимса, під котрим мав бути отвір для ключа. Нарешті знайшов його, потиснув, і ґзимс подався вбік. Дріжачою рукою вийняв з кишені ключ, відчинив невеликі дверцята і вступив у маленьку кімнату, зачинивши за собою дверцята. Засвітив ліхтарню і став, неначе громом поражений: перед ним на фотелю сидів його покійний батько, а на канапці, прикрита ковдрою, лежала мати.
 Чи це привид, чи дійсність? Зимний піт вкрив його чоло. Та ні, він не спить, він ясно бачить батька і маму. Це їх трупи набальсамовані. Осліплений тою думкою, доторкнувся руки батька; вона була зимна.
 Так, це набальсамовані трупи його родичів. Але чому ж вони тут, а не на цвинтарі?
 Поруч фотеля, на котрім спочивав труп барона Альфреда Розена, стояв маленький стоик, а на нім лежала велика запечатана коверта з написом:
 "Має розпечатати мій син, барон Ґустав Розен". Тут розв'язка тайни, тут відповідь на опановуючі Ґустава питання.
 Дрожачими руками відкрив коверту, вийняв кусок пергаміну і прочитав слідуюче:
 "Дорогий сину! За яку годину часу мене не стане, та доки смерть ще не закрила моїх очей, відкриваю тобі, що сталось. Твоя мама, Герміна, котра лежить поруч мене і котру я любив над життя своє, зрадила мене. Одного дня я застав її в обіймах мого негідного брата, а твого дядька Артура. Інстинктовно рука вхопила пістоль, я вистрілив, і мама, поцілена кулею в серце, звалилась на долівку мертвою; в той же мент Артур кинувся на мене і ножем прошив мої груди, а сам утік з замку. На ту пору над'їхав мій приятель, доктор Карл Берґер, перев'язав мені рану, і я відзискав притомність. Берґерові я доручив труп твоєї матері і мій, бо надії на життя не було, набальсамувати і помістити в оцій тайній комірці; приготовити дві домовини і, начеб у них були наші трупи, поховати в могилі в парку, а тебе відвезти до моєї матері і нікому про те, що сталося, не говорити. Така моя доля. Тепер, коли тобі судилось побачити нас мертвих, маєш поховати наші трупи в парку, в тій могилі, про котру я спімнув, і мойому братові сказати, що він є убійник твого батька. Він, без сумніву, успокоївшись, буде жити в замку. Стережись його пімсти. В замку не задержуйся. Цей замок проклятий. В нім багато проллялось крови і не одно людське життя страчене. Привитай мою матусю, коли вона ще жиє, і будь щасливий. Прощай, милий сину, сили покимдають мене. Стережись Артура. Скоро покидай замок. Твій батько Альфред Розен."
 Рясні сльози поллялись з очей Ґустава. Він склонився і поцілував руку батька, а відтак матері, котра зраду окупила своїм молодим життя і, сховавши коверту до кишені, вийшов і замкнув двері. Та лише ступив у другу кімнату, як побачив, що з кута йде йому назустріч якась людська постать у білій одежі. Ґустав мало не скрикнув. Тимчасом постать наблизилась до нього, місяць кинув через вікно своє проміння і освітив лице постаті – гарне дівоче лице.
 – Не бійся, вислухай мене, – тихо промовила дівчина. – Я дух замордованої в цім страшнім замку дівчини Розалії. Мене силою привезли сюди, і барон Артур збезчестив мене і вчора убив. Я двадять шоста жертва його звірячих інстинктів, а двадцять сьому минулої ночі привезли. Рятуй її, нещасну, а наші кости поховай, будеш за це благословенний Богом, і не дай тому звірюці далі мордувати невинні жертви. Ходи, я тобі покажу, де нас убито.
 Зимний піт обілляв Ґустава. Він пішов за духом дівчини, вона підійшла до одних дверей і сказала:
 – Відчини.
 Ґустав вийняв з кишені ключ, відчинив двері і увійшов до просторої кімнати. Засвітив ліхтарню, а дух дівчини сказав:
 – Дивись! Тут нас убито. Тіла в оцім кітлі виварено, відділено від костей і закопано в парку, а кости он висять, зв'язані рядочком. Бачиш, двадцять шість кістяків, а той крайній, то мої кости.
 Дійсно, на жердці були розвішані зв'язані шпагатом кости.
 – Молю тебе, – продовжив дух, – забери їх звідси, а ту нещасну рятуй! Іди, я покажу тобі, в котрій кімнаті вона закнена. Ми всі в тій кімнаті перебуали.
 Ґустав, трясучись на цілім тілі, вийшов і направився за духом, котрий неначе плив у повітрю.
 – Ось тут, в оцій кімнаті, – тихо промовив дух Розалії. – Рятуй її.
 Це сказавши, дух зник.
 Не довго надумуючись, Ґустав вийняв ключа, відчинив двері і увійшов до кімнати та засвітив ліхтарню. Розглянувшись, побачив на ліжку заплакану дівчину гарної вроди. Вона гляділа на Ґустава зі страхом, тремтячи цілим тілом. 
 – Не бійтесь мене, – промовив він тихо, – я прийшов, щоби вирятувати вас із кігтів того кровожерного звіра.
 Дівчина заллялась сльозами, впала на коліна і, зложивши руки, як до молитви, промовила:
 – Молю вас, спасіть мене. Я і мої родичі будемо вашим вічними довжниками.
 – Хто ви така? – запитав Ґустав.
 – Я донька шляхтича Яна Росінського, Марія. Мене три дні тому схопили якісь люди і минулої ночі привезли сюди. Мене тут збезчестять і уб'ють.
 – Не бійтеся, я вас визволю, – заспокоїв Ґустав нещасну жертву. – Я зараз видістанусь з замку за поміччю. Ось маєте ніж і наколи б з'явився до вас властитель замку, щоби збезчестити, всадіть ніж в груди. За кілька годин я буду назад тут з поміччю.
 – Не лишіть мене тут, благаю вас.
 – Будьте певні того.
 Це сказавши, Ґустав вийшов і замкнув двері. Та лише повернувся, як стрінувся лицем в лице з Артуром, котрий в ту мить підніс до його лиця ліхтарню.
 – Ти що тут робиш?! – прошипів він. – Приїхав вивідати мої тайни! – і зміряв у груди Ґустава пістоль.
 Але той ударив його по руці, і пістоль випав. Тоді Артур, наче звір, кинувся на Ґустава, ліхтарня згасла, і оба противники звалились на долівку котритаря.
 Ґустав знав добре, що його жде неминуча смерть, і для того добував останніх сил. щоби не дати Артурови змоги схопити себе за горло. В ту хвилю згадався йому котел, кости та дух замордованої Розалії. Він з жахом відчув, що Артур перемагає його, хотів крикнути, щоб прибіг на поміч Волтер, але голос відмовив послуху.
 Тим часом Волтер, занепокоєний довгою відсутністю Ґустава, вийшов у коритар і наслухував. Нараз перед ним з'явилась біла постать жінки і промовила:
 – Спіши скорше на поміч. Іди за мною.
 Привид попрямував безшумно вперед, а Волтер поспішав за ним, стискаючи в руці ніж. На другім поверсі привид зник, а кілька кроків попереду Волтер вчув шамотіння і кинуквся туди, вийнявши з-під поли ліхтарню.
 Вже Артур схопив Ґустава за горло, але Волтер сильним ударом ноги в бік заставив Артура випустити з рук свою жертву. Другим ударом в голову оглушив його і вмить відтягнув на сторону, скрутив руки й заткав рот хутиною.
 Ґустав ледве зміг підвестися і минуло аж кілька хвилин, поки отямився.
 – Якби не твоя поміч, то я отсе лежав би трупом, – сказав він до Волтера. – Занесім цю потвору до моєї кімнати.
 Взяли Артура і знесли надолину, де ще ліпше зв'язали, і Ґустав оповів Волтерові про все, що бачив і пережив. Рішили, що Волтер лишиться стерегти Артура, а Ґустав поїде до старости за поміччю. Та вперед пішли до кімнати, де знаходилася Марія Росінська, і забрали її, запевняючи, що їй уже не грозить небезпека, і вона лишилась під охороною Волтера. А Ґустав, відчинивши вікно, дістався на подвір'я, переліз через мур при помочі шнура і за годину був у домі старости, котрому оповів про всі події.
 Зараз же вирушив відділ сторожі, двох жовнірів передістались через мур на подвір'я, розбудили фірмана Андрія в його комірці біля брами, взяли в нього ключі, відчинили браму і увійшли до замку, де арештували Лєопольда і кухарку Марію, а за півгодини жовніри привели коршмаря Гершка.
 Артур, очунявши і побачивши, що усі його страшні вчинки відкриті, встиг піднести до уст перстень, відкрити його і випити сильну отруту. За пару хвилин на долівці лежав його труп.
 Лєопольда, Андрія, Марія і Гершка, котрі призналися до всього, забрали до в'язниці, а Марію Росінську відвезли до її родичів. Ґустав поховав родичів у парку; там же, недалеко їх могили, зложили кости невинних жертв, а труп Артура Розена вивезли в ліс і там закопали. Умебльовання замку Ґустав продав дооколичним дідичам і, лишивши замок пусткою, від'їхав з Волтером до Гельсінгфорса.
 Проминуло багато літ, і з замку лишились одні лише руїни, над котрими в непогоду вітер заводить стоголосами і неначе оповідає про страшні, криваві події, які творились колись у страшнім замку.
