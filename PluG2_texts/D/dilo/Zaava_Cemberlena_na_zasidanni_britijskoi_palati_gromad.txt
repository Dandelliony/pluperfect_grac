
У вівторок в год. 14,45 почалося засідання палати громад, щоб вислухати звіт про розмови з Німеччиною. На салі нарад було спокійно, між поодинокими партіями панувала приязна атмосфера.
Небезпека не змаліла.
В год. 14,50 почав промову Чемберлєн, який ствердив, що від четверга не було повноважніших змін у ситуації; катастрофа ще не прийшла, але небезпека не змаліла. Хоч це не було необхідне, уряд скликав парлямент, щоб поінформувати його про все.
У теперішніх часах преса мусить проявляти велику здержливість. Кілька непродуманих слів може знищити всі зусилля уряду, щоб довести до задовільної розвязки. Чемберлєн чув напр. про те, що кольпортують текст бритійської відповіді для Гітлєра; та ціла інформація є звичайною вигадкою. Журналісти мусять зясовувати собі, яка відповідальність лежить на них.
Розмови з Гітлєром.
Гітлєр запросив амб. Гендерсона та просив його перевезти його пропозиції негайно до Льондона. Гендерсон зложив звіт у пятницю вечором, але відшифровано його остаточно щойно в четвер вранці. В суботу Гендерсон прилетів до Анґлії та оповів, що Гітлєр хотів би мати відповідь ще того самого дня, але дуже залежить йому на тому, щоб брит. уряд точно простудіював його письмо.
Цілу суботу й недільний ранок брит. уряд подрібно студіював пропозицію Гітлєра та відповідь на неї; ту останню забрав Гендерсон літаком у понеділок по полудні та доручив її вночі Гітлєрові.
Польсько-німецький конфлікт.
Ближчих інформацій про виміну нот Чемберлєн не може дати, бо це не було б у публичному інтересі оголошувати ці довірочні заяви та коментувати їх у теперішній стадії. Він може згадати лиш про головні точки:
Гітлєр хотів переконати бритійський уряд, що він хотів би дійти до трівкого порозуміння з Анґлією, але не залишив сумніву, що уважає пильною полагоду польсько-німецьких справ.
Бритійський уряд не раз заявляв, що він бажав би такого порозуміння, але йде про те, як трактувати найближчі розбіжности між Польщею та Німеччиною, та про зміст пропозицій у справі розвязки ситуації. Ми виразно заявили, що виконаємо зобовязання супроти Польщі, формально означені в договорі з 25 ц. м.
Уряд ствердив кілька разів, що німецько-польські спірні питання необхідно розвязати мирними засобами. Щоб дискусія була успішна, необхідно зменшити теперішнє напруження. Бритійський уряд сподіється, що обі сторони не будуть поширювати переборщених вісток і не робитимуть нічого, що могло би зробити ситуацію небезпечною. Спірні справи можна було б полагодити у свобідних переговорах, які у свою чергу довели б до ширших і дальших перспектив та дали би корисні для світа висліди.
Уряд чекає на відповідь Гітлєра, від якої залежить, чи можна буде вести переговори та працювати для миру.
Анґлійці не мають сумнівів щодо своїх зобовязань, вони приготовані на всякі можливости.
Анґлія приготована до війни.
Опісля Чемберлєн говорив про військову підготову. Реквізиції – ствердив він – є прикрі, але потреби держави стоять вище всього.
Бритійські повітряні сили є в боєвому поготівлі, протилетунська оборона розвинена і добре засоблена, летунські ескадри доведені до воєнного рівня, покликано помічні резерви, запорові бальони є на становищах, таксамо як корпуси обсерваторів. Оборона побереж готова, доповнена людьми, важні з військового погляду точки мають запевнену охорону від міліції, сотень нац. оборони та територіяльних військ.
Коли почалась теперішня кріза, воєнна маринарка була поважно приготована. Тепер вона готова виконати воєнні постанови. І в краю і закордоном пересунено боєві одиниці, щоб вони якнайскорше перед вибухом війни найшлися на своїх становищах, згідно з пляном.
Цивільна і реґіональна оборона є на воєнній стопі. Все ілюструє загальне поготівля усім добре відоме. Про анґлійців говорять, що вони поволи рішаються, але як раз рішаться, то вже не спинюються.
Питання: мир чи війна ще не вирішене. Уряд є свідомий того, що працює для миру і не відступить ні на крок від лінії, яку визначив собі.
Посли часто переривали промову премієра оплесками.
Дебата.
Після Чемберлєна промовляв в імені лейбуристів Ґрінвуд. Він ствердив, що його партія є за обороною права проти сили. Останній час, щоб аґресії вже раз покінчилися; необхідно виповнити обовязок супроти Польщі. На заклик Рузвелта през. Мосьціцький відповів – Гітлєр ні; він є відповідальний за війну.
Провідник ліберальної опозиції сер Сінклєр приняв заяву премієра з вдовіллям. Годі йти до нових кріз, до щораз то нових домагань, «від вересня до вересня», треба вже раз з тим покінчити. Публічна опінія майже одноголосно підписується під закликами американського президента та бельґійського короля; відповідь польського президента американському стверджує, що Польща готова приступити до переговорів.
По засіданні, яке тривало 45 мінут, палата громад відложила засідання до 5 вересня; очевидно – уряд може скликати її також скорше.
Палата льордів
відбула рівночасно засідання, на якому мін. Галіфакс зложив подібну заяву, опісля відложено засідання до 5 вересня.
