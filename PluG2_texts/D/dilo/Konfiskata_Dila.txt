
Вчорашнє (196) число „Діла” підпало конфіскаті за статтю п. н. „Res judicata pro veritate habetur” від слів: „Одначе тут…” до кінця статті. Поліція забрала видрукований наклад, ми видали другий.
 — — — — — — — — — — — 
Хто згинув у Тарнові?
Жертви вибуху на тарнівському двірці.
ТАРНІВ. ПАТ. У звязку з катастрофою на тарнівському двірці ПАТ подає листу убитих: Больський Станіслав – робітник, Бєрнат Мечислав, Боєм Ізраель Кінвас, Бєняк Володислав, Цимпівна Марія, Дудек Йосип, Налєпівна Станилава, Колоська Станислава, Пара Адам, Подставна Розалія, Реґула Йосип, Врубель Володислав, Зяя Янина. Ще не устійнено прізвищ трьох убитих мужчин і двох жінок.
 — — — — — — -
МОБІЛІЗАЦІЯ
В ДАНІЇ
СТОКГОЛЬМ. ПАТ. Німеччина запевнила Данію, що пошанує її невтральність, але не зважаючи на те, Данія покликала під зброю 25.000 людей до протилетунської оборони та виасиґнувала на те 5,000.000 корон. Коли положення загостриться, змобілізує ще 4 річник.
В НОРВЕҐІЇ
СТОКГОЛЬМ. ПАТ. Як подають з Осльо, у Норвеґії покликали під зброю 5 річників резерви маринарки та приведено до боєвого поготівля воєнні кораблі і прибережні укріплення. Затримано під зброєю летунів, яких мали тепер звільнити.
 — — — — — — — — — — — — -
ВИСЛІД ФРАНКО-ТУРЕЦЬКИХ ШТАБОВИХ РОЗМОВ
ЦАРГОРОД. ПАТ. Штабові розмови між Францією та Туреччиною закінчились повним порозумінням. Ствердив це шеф турецької місії ґен. Орсе, що вернувся з Льондону й Парижа та ще у вівторок зложив звіт свому урядові.
МІСІЯ ҐЕНЕРАЛА ВЕҐАНА
ПАРИЖ. ПАТ. Ґен. Веґан виїхав з Парижа до Бейруту; уряд поручив йому спеціяльну місію на Далекому Сході. Перед виїздом приняв його през. Лєбрен.
 — — — — — — — — — — — — — -
СССР ЩЕ НЕ РАТИФІКУВАВ ПАКТУ НЕАҐРЕСІЇ З НІМЕЧЧИНОЮ
МОСКВА. РАЙТЕР. Найвища рада СССР не ратифікує пакту неаґресії зі СССР цього місяця. У цьому факті добачують зусилля, щоб спинити Німеччину, заки опрацюють плян мирної полягоди теперішнього конфлікту.
 — — — — — — — 
НАЙВИЩА РАДА СССР
МОСКВА. ПАТ. На засіданні найвищої ради СССР поладнано лише справу рільничого податку, який одноголосно підвищено на внесок уряду. На черговому засіданні, 31. ц. м. предложать раді законопроєкт про військову службу. Справу ратифікації пакту неаґресії з Німеччиною відложено.
 — — — — — — -
НІМЕЦЬКІ ЛІТАКИ НАД ПОЛЬСЬКИМ ПОГРАНИЧЧАМ
ВАРШАВА. ПАТ. У вівторок в год. 10.20 у Стшеничі (5 км. ві кордону, на Поморі) появився німецький літак, який вернувся, коли польські гармати вистрілили на осторогу.
Так само вернувся у сторону Ґданська німецький тримоторовий Юнкерс, що появився в год. 16.45 над Редловом.
 — — — — — — — — — –
НЕ ВІЛЬНО ПІДНОСИТИ ЦІНИ ТРАНСПОРТУ
ВАРШАВА. ПАТ. Трапились випадки, що несовісні одиниці брали вищі ціни за перевіз осіб і товарів, ніж перед 24. ц. м. Урядовий комісаріят Варшави остерігає, що згадані одиниці влада трактуватиме нарівні з харчевими спекулянтами, яких висилають до Берези.
 — — — — — — — — — — –
КАРИ ЗА СПЕКУЛЯЦІЮ
ВАРШАВА. ПАТ. В акції поборювання харчевої та більонової спекуляції дотепер замкнено в Березі Картузькій 24 особи, з того 8 з Варшави, 1 з варшавського воєвідства, 4 з поморського, 3 з лодзького, 3 з волинського та по одному з келєцького та новоґрудського. Крім того чимало осіб покарано адміністративним шляхом.
Влада дальше дбає про те, щоб ціни утримались на теперішньому рівні та щоб харчеві склади були якслід засоблені.
 
