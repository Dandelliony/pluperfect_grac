
СКОЛЄ. 
Просвітянська нарада філії Т-ва „Просвіта" у Скольому відбулася 2. серпня ц. р. при участи 15-ох представників читалень. Нараду відкрив точно в год. 11-ій член виділу М. В. Дольницький та вияснив, чому нараді не проводить голова філії м-р Я. Малиняк. Одночасно вияснив, що з огляду на відсутність орґанізатора Михайла Данилкова нарада мусить мати звужений характер. З черги складали звіти представники читалень. Тверді, прикордонні відносини міцно відбилися не лише на просвітному фронті, але й у рядах кооперації. У багатьох читальнях всяка діяльність припинена, бо тяжко наладнати з людьми звязок. Такі відносини в горішній Скільщині. Дещо краще в долішній, хоч і тут не бракує перепон. Про ріжні перепони у праці говорили представники Тишівниці, Труханова, Побука, Корчина Руст. й ін. По звітах забрав голос М. В. Дольницький, що обговорив сучасний стан просвітянської діяльности, причини перепон і спосіб дальшої праці в терені. В дискусії забрала м. ін. слово голова місцевого „Відродження" Дарія Рибчук-Бандрівська, яка вказала на жахливе явище поворотного пянства, що шириться на Бойківщині та на страшні наслідки споживання алькоголю. Нараду закрив М. В. Дольницький, взиваючи ще раз усіх до праці.
„Орли в леті". Скільський кружок „Орлів" ім. кн. Романа Шестикрильця - це ще молоде т-во. Його провідником є М. В. Дольницький. З 7-місячне істнування виголосив він кільканацять рефератів на ріжні теми, по яких відбувалася дискусія. Кружок начислює тепер понад 50 членів, майже самої мужеської молоді. В зимових місяцях „Орли" вправляли руханку двічі на тиждень. Проводив їй д-р Іван Тимків. У літніх місяцях вправляють копаний мяч, відбиванку, мети диском і стусани кулею під проводом д-ра Куневича. Крім цього відбулось кілька прогульок: на Парашку, до скал у Бубнищі, на Зелемінь, до Урича ітд. Кружок уладив спортові змагання відбиванки з Корчином Руст., Синевідськом В. та Уричем. При допомозі громадянства вислав кружок 3-ох членів на табор до Страдча: М. Шпортяка, Ст. Диркавця й І. Тимкова, які, з огляду на розвязання, не відбули повного табору. Завдяки зрозумінню старшини місцевого кружка Р. Ш. відступлено „Орлам" домівку та спортовий виряд, а о. дек. Мосора дозволив уживати великої салі до вправ. Кооператива „Народній Дім" цілком безкорисно відступила кружкові площу під вибиванку. „Орли" під проводом своєї старшини (голова О. Терлецький, писар: М. В. Дольницький, скарбник: М. Цогла) добре розвиваються і далі будуть працювати незломно на славу нації і церкви.
Нові книжки й журнали.
Народній ілюстрований калєндар Т-ва „Просвіта" на переступний рік 1940. Річник 60. Накладом Т-ва „Просвіта" у Львові. Стор. 224, ф. 8. - Зміст: Ю. Шкрумеляк: Перший калєндар (вірш). - Калєндарна частина й інформації. - М. Д.: Калєндарець „Просвіти". - С. Орлюк: Дім „Просвіти" (вірш). - І. Б.: Дім „Просвіти" у Львові. - Ю. Ш.: Перший калєндар „Просвіти". - І. Брик: Історія калєндарів „Просвіти". - І. Сорокатий. Калєндарі між собою. - І. Брик: „Просвіта" в 1870 р. - Ю. Шкрумеляк: Моя перша зустріч з „Просвітою". - Які роковини припадають в 1940 р. - М. Андрусяк: 1240… 1340… - Ю. Шкрумеляк: Про Дмитра воєводу. - В. Сімович: Сто років „Кобзаря". Ол. Бабій: Перший „Кобзар" на селі. - „Просвіта" і Т. Шевченко. - Київська „Просвіта". - Бій на Маківці. - Світова війна в 1915 р. - Українське військо і походи в 1920 р. - Зимовий Похід 1919-20. - В. Совенко: Бій під Вознесенськом. - Ю. Шкрумеляк: Українське військо на Закарпатті. - Ю. Шкрумеляк: Замок у Хусті (вірш). - І. Ющишин: Спомини з великих років. - Петро Дужий: Море. - Ол. Бабій: Інваліди (вірш). - М. Андрусяк: Українські землі під Румунією. - С. Воробкевич: До Буковини! (вірш). - М. Андрусяк: Як ми тратили рідні міста. - І. Ющишин: Даймо дітям національне виховання! - В. Вірний: Ворог у нашій хаті! - І. : Я знаю „Просвіту" (вірш). - Ю. Шкрумеляк: Як Степан Золотюк виповів війну злому духові. - В. Барачук: Що поплачує в господарстві. - А. Курдидик: Для добробуту народу. - М. Богун: Кожен може мати дім. - Що повинно бути в кожній громаді. - Під увагу селянам: Світова політика в останнім році. - Д-р Р. Осінчук: Село і місто. - Загадки. - Що „Просвіті" даємо - собі даємо! - М. Дужий: Щоб не було запізно!
