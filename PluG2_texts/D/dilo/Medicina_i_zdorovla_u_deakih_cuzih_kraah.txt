
В СССР.
Уведений перед 4 роками закон про заборону переривання вагітности вплинув значно на зріст числа народин. В Москві нпр. від січня до травня 1936 р. вродилося 30.171 дітей, у тому самому часі в 1937 р. 56.358. В Лєнінґраді і Харкові число дітей зросло вдвоє, в Баку і Ташкенті на 50 прц. Матерям численних родин виплатили коло 50 міл. рублів допомоги. Число розводів зменшилося значно; в часі від січня до квітня 1936 р. на терені Совітів зареєстрували 82 тис. розводів, в р. 1937. тільки 24.331.
Вже у старій Росії давався відчувати брак ліків. Підчас світової війни Росія мусіла виробляти власні деякі ліки, головно йод, але в малій кількости, що не заспокоює місцевих потреб. У продажі в аптеках брак у Совітах таких ліків першої потреби як хініни, рицини, борового квасу та ін. Деякі-ж ліки не менш важні як пірамідон, ґліцерина, фенацетина, люміналь можна дістати тільки у крамницях Торґсіну (крамниці для чужинців). Вийнятком є аптика на Кремлю, де є всі ліки; це аптика багато засоблена і служить для найвищих достойників держави. Бракує в Совітах також чистого хльороформу до наркози; замість нього вживають нечистого, фабричного хльороформу, що відємно відбивається на здоровлю нервових людей.
Подібно відчувають брак термометрів, яких не можна дістати в торговлі. Не можуть їх дістати і приватні лікарі. У великих містах буває у шпиталі кілька термометрів. Подібно брак ґумових виробів, так що видають тільки кілька штук ґумових рукавиць на шпиталь. Підчас операцій право вжитку ґумових рукавиць має тільки оператор, а асистентам їх не вільно вживати. Подібною рідкістю у Совітах є мило. У шпиталях видають тільки один кусень мила на тиждень, що призначений для лікарів, служби і хворих.
Виховання лікарів
у Совітах відбувається в медичних інститутах, що складаються з трьох виділів: загально-лікарського, санітарно-гиґієнічного і дитячого. В р. 1937 було в Совітах 35 мед. інститутів з загальним числом 95 тис. слухачів. У програмі лікарських студій 60 прц. пляну займають практичні заняття. Виділи санітарно-гиґієнічні знаходяться щойно у стадії орґанізації. У всіх інститутах відчувають великий брак наукових сил, спеціяльно при теоретичних катедрах. Приготування кандидатів до наукових ступнів і титулів є мале; багато осіб дістає науковий ступінь за заслуги на полі суспільної чи орґанізаційної праці, в ділянці суспільного здоровля, що не має нічого спільного з науковою працею.
АНҐЛІЯ
Статистика товариства боротьби з туберкульозою вказує на значну поправу в лікуванні цієї загрозливої масової недуги. В порівнянні зі станом зперед 50 років смертельність на туберкульозу в Анґлії впала до одної пятої. В Анґлії і Валії було коло 6 тисяч ліжок для хорих на туберкульозу; сьогодні є їх майже 31 тисяч, а майже 150 тисяч осіб було вперше досліджених у станицях проти туберкулічних Анґлії.
Недавно вийшла в Анґлії у третьому виданні праця д-ра Ватертона, присвячена життю і звичаям блохи. З неї видно, що блоха розносить бактерії чуми, яка була причиною смерти коло 7 міліонів осіб у самій тільки Індії у роках 1896-1911. Далі вона переносить підтропічну відміну тифу і зародні деяких кишкових галапасів. Боротьба з блохами вимагає якнайбільшої чистоти в помешканнях, при чому треба заклеювати шпари у підлозі. Найліпшим хемічним засобом має бути нафталіна. 
