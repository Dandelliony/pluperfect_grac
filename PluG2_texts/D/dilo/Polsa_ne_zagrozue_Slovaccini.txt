
Польський протест у Братиславі.
ВАРШАВА. ПАТ оголосив такий комунікат:
28. ц. м., після приходу німецьких військ на словацьку територію „згідно з німецько-словацьким договором про охорону”, словацьке радіо оголосило, що Словаччині загрожу небезпека від Польщі та закликало населення, щоб відносилось до німецького війська як до приятелів і помагало йому в боротьбі проти спільного ворога.
Хвилина, яку вибрано у Словаччині, щоб проголосити Польщу ворогом того краю, говорить сама за себе та доказує, що словацький уряд під впливом чужої держави не панує над положенням у краю.
Польща не має ніяких ворожих намірів супроти словацького народу і держави, до якої ставиться приязно; тому мусить остерегти словацьке громадянство, щоб воно не стало предметом свідомої фальшивої інформації.
Польський уряд запротестував нині катеґорично перед словацьким послом у Варшаві та через свого шарже д аффер у Братиславі – проти тої відозви та проти ворожої акції, зверненої проти Польщі.
Вражіння німецької окупації Словаччини у Мадярщини.
Французьке радіо повідомляє, що вхід німецьких військ до Словаччини зробив зле вражіння у Мадярщині; мадяри того не сподівалися. Зокрема прикре вражіння викликала вістка, що на словацьких землях, які є під німецькою окупацією, закрито мадярські часописи.
 — — — — — — — — — — — — — — 
Польська поліція відставить німецьких консулів зі Львова і Тешина до Варшави
ВАРШАВА. ПАТ. 25. ц. м. німці піддали польського консула в Квідзиню домовому арештові; німецька поліція ввійшла до консуляту і три дні наглядала консуля та персонал консуляту при праці та відпочинку. Щойно 29. ц. м. відставлено польського консуля поліційним автом до польського ґенерального консуляту в Кеніґсберґу.
З огляду на те польська поліція відставить до німецької амбасади у Варшаві німецьких консулів зі Львова та Тешина.
 — — — — — — — — — — — — -
Три німецькі диверсантські орґанізації викрила поліція в Польщі.
На Шлеську.
ВАРШАВА. ПАТ. Поліція притримала німця Ганса Тіна, який їхав у самоході німецького консуляту в Катовицях разом з консулем та урядничкою консуляту; його здавна підозрівали у шпигунській діяльности. Тін признався, що є членом нім. диверсантської орґанізації, якою кермує старшина „охоронних штафет” з Битома, Нерінґ. Та організація дістала 20 годинникових бомб у 5-ох валізах, щоб виконати диверсантькі акти у хвилині, коли бреслявське радіо дасть знак.
Поліція знайшла 4 валізи з бомбами; пята вибухла у мешканні німця Полляка у Бєльську.
У Познанщині.
Другу диверсантську орґанізацію викрито в Познанщині. Вона складалася кільканайцятьох німців і мала 5 ручних скорострілів, 15 револьверів, 93 пачки набоїв, льонти, бомби, екразит та радіо, все те закопане в землі.
Коло Лодзі.
В околиці Лодзі викрито німецьку тайну орґанізацію, яка мала чимало вибухового матеріялу в пушках від консерв, пістолєти системи Вальтерта, радіоприймачі. Членами є кільканайцятьох німців, польських та німецьких громадян.
Німецький кооперативний банк у Лодзі, в якому найдено склад вибухових матеріялів та якого урядовець був членом орґанізації, опечатано.
 — — — — — — — — — — — — — — — — — — — — — — 
Нові постанови Ґданського сенату.
ҐДАНСЬК. ПАТ. Ґданський сенат видав декрет, який дає йому право замикати на деякий час крамниці або обмежувати години, в яких крамниці можуть бути відчинені. Йде про масові закупна харчів та предметів першої потреби.
На основі іншого декрету заборонено урукомлювати самоходи й моторівки без окремого дозволу ґданської влади. З ґданської пристані випускають лиш порожні судна.
Звільнено поляків з ґданських корабельних варстатів.
ҐДАНСЬК. ПАТ. Дирекція ґданських корабельних варстатів виповіла працю всім польським робітникам (разом 200 осіб), затримуючи їм заробітки та особисті документи.
Змова у Ґданську?
У Ґданську викрито плян замаху на теперішній провід вільного міста. Арештовано багато членів „охоронних штафет”, деяких з них відіслано до Берліна.
Інциденти на кордоні.
РИБНІК. ПАТ. В ночі з понеділка на вівторок ватага німецьких диверсантів вдерлася на польську територію коло Щибліц, обстріляла будинки та кинула кількадесять ґранатів. Гранична сторожа з військом прогнала диверсантів.
 — — — — — — — — — — — — — — — 
Проєкт зміни статуту Польського Банку.
Загальні збори акціонерів 1. вересня.
ВАРШАВА. ПАТ. 1. вересня зберуться загальні збори акціонерів Польського Банку, яким рада банку предложить проєкт перехідних приписів до статуту банку, що їх ухвалила на засіданні 29. ц. м.
У теперішній ситуації норми, що означують межі діяльности банку є замало елястичні, щоб банк міг у відповідному темпі пристосуватися до потреб грошевого ринку і господарського життя на кредит. Діяльности Польського Банку не можуть вязати постанови, які годі змінити без довгої процедури.
Нові процедури дає раді банку підвищити і знизити квоти, які означують рами емісійної та кредитової діяльности банку. Зміни кредитових континґентів до купна проц. паперів, скарбових білєтів та термінових позичокі і одвертого кредиту так само як і емісійного кредиту будуть відбуватися так як дотепер, на основі постанови ради банку, затвердженої міністром скарбу.
На основі перехідних приписів на раду переходять такі справи, які дотепер належали до компетенції загальних зборів: затвердження річних звітів, білянсу, рахунку зисків і страт та проєктованого закладового поділу і ліквідації банку.
Дотеперішня процедура вимагала при зміні статуту постанови загальних зборів, затвердженої законодатним актом. Загальні збори вимагають складних формальностей, тому тепер цю компетенцію передано на раду, якої постанова також вимагає затвердження законодатної влади.
Мандати членів ради з вибору, їхніх заступників та членів ревізійної комісії і їхніх заступників продовжать до чергових – 31. грудня 1941. Міністер скарбу у порозумінні з президентом Польського Банку може продовжити або скоротити той речинець; його постанову мусить затвердити законодатна влада. 
