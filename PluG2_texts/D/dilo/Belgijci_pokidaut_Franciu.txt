
ПАРИЖ. ПАТ. Бельґійська амбасада в Парижі взиває всіх бельґійців, які мешкають у Франції, вертатись домів, користаючи з нормальної комунікації, яка може ускладнитися.
НАЧАЛЬНИЙ ВОЖД ГОЛЯНДСЬКИХ ЗБРОЙНИХ СИЛ
ГАҐА. ПАТ. Шефа голяндського генерального штабу ген. Рейндерса заіменовано начальним вождом збройних сил на суші й на морі.
ІТАЛІЯ НЕ ЗМІНИЛА ВІДНОШЕННЯ ДО ЯПОНІЇ
 
ТОКІО. ДОМЕЇ. В понеділок в год. 14 італійський амбасадор відвідав мін. Аріту і запевнив його, що після німецько-совітського пакту відношення Італії до Японії не зміниться. При тій нагоді обговорено европейську ситуацію.
ОБМЕЖЕННЯ НА БРИТІЙСЬКИХ ВОДАХ
ЛЬОНДОН. ПАТ. Адміраліція видала низку постанов, які негайно входять у життя. Вони м. н. обмежують ужиття світел та радія на кораблях, дальше вводять примус брати пільота та піддають цілу плавбу контролі.
НА НІМЕЦЬКИХ КОРДОНАХ
БІЛГОРОД. ПАТ. Німецька влада замкнула югословянський кордон в 12. год. в ночі з 27. на 28. ц. м. Також спинено коловий і піший рух.
РАДІЄВА ПРОМОВА ГОЛЯНДСЬКОЇ КОРОЛЕВИ
ГАҐА. ПАТ. Королева Вільгельміна виголосила перед мікрофоном промову, в якій зясувала повагу ситуації та заявила, що на випадок конфлікту Голяндія збереже повну невтральність. Королева вірить, що ні одна з воюючих сторін не буде старатися втягнути Голяндію до війни.
 — — — — — — — — — — — — — — — — — — — — — — — — — — — — — — — — — — — — — — — — — — — -
У СПРАВІ ЛЬОКАТ В ПРОМИСЛІ
повідомляємо, що уділи фірм: „ДЕНДРА” і „ВАПНО” в цілости розпродані.
МОЖНА КУПИТИ ПО ЗОЛ. 500. -
уділи: ф-ми „СТАЛЬ” (фабрика залізних виробів),
„БУГ” (млин і тартак),
„ТОП” (фабрика паперу),
„ГУРТ” (Краєва Гуртівня).
ПРОМ-БАНК
Фінансова Порадня
