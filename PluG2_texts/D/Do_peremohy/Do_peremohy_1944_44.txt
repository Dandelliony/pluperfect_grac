ВИТРИВАТИ
За час цієї війни в нашій пресі часто вичитували ми статті на тему витривати. Автори статтей усяко підходили до цієї складної теми, залежно від настроїв і хвилини — політичної, військової, національної. Інколи заторкувано цю тему дуже вузько-ідейно, себелюбно; інколи ніби дещо й ширше—  як зберігання нашої національної субстанції.
Тут знову торкаємось цієї теми, але в іншому підході до неї, по змозі глибше й у такому розумінні, що всім «реалістам» не підійде до вподоби. Але ми пишемо ці рядки для тих правдивих ідейних реалістів, що розуміють вирішну на довгі століття вагу цієї хвилини; для тих людей наших, що вміють вичувати глибоке значіння слова: витривати.
Кожна війна — як бурелім. Ця війна постійно пересвідчує нас, що вона як катаклізм, коли тріщить світ в основах. Що довше тягнеться вона, то нормальне життя все більше зрушене, зрунтовано. В цьому зрунтованні й окриваються оті всі наслідки: родини без даху над головою, без теплого кутка, інколи без теплої страви, розсіяні; важка праця кипить, бо від неї залежить остаточна перемога; діти без належного догляду виростають, у воєнних нестатках; батьки, сини у війську чи на роботах; наш край під московською кормигою. Ось це й є оті наслідки цього катаклізму війни. Наслідки однакові для всіх народів — державних і недержавних. Розуміється, що для народу недержавного ще важчі ті наслідки.
Проте мусимо викресати з себе стільки сили, щоб ці наслідки війни, ці страхіття перебути, витривати. Така моральна, духова сила знаходиться тільки у вірі в нашу, українську ідею. Така віра єдина нас виведе з хвиль зневіри. Віра, що не буде захитана ні в яких і найчорніших обставинах. Колись, у 1213 році князь Симон Монфорте вирушив на поміч фортеці Мюрет, що її облягали провансальці й араґонці. Його відмовляли від цього походу, бо він мав дуже мало порівняно з противниками війська. Але Монфорте рушив у похід, розбив , ворогів, здобув перемогу, бо вірив у свою слушну справу. Пилип Ⅱ, (1556 — 1598) еспанський король і імператор, що то в його царстві «не заходило сонце», всі свої подвиги завдячував незламній, кажуть історики просто нечуваній вірі в ідею: розріст і потуга католицтва. Гетьман Петро Сагайдачний, щоб дістатись із козацьким військом під Хотин 1621 р., щоб там зламати напір турків на Европу, — з витривалістю перемагає всі перепони, прибуває вчасно на поле бою і розбиває турків. Віра в ідею, віра в перемогу над нехристиянами, віра, що ця перемога принесе нові політичні здобутки Україні, дали силу гетьманові витривати до кінця, до перемоги.
Один філософ каже, що сила народу не в мурах його фортець, а в його грудях — у серці, у його душі — у вірі, у його національній дисципліні. Ця віра сцементувала сьогодні великий німецький нарід, що серед розбурханих хвиль велетенської боротьби доходить оце до найбільших, може й найбільших у своїй історії, зусиль, щоб осягнути перемогу. 
Всі ми, де б хто не знаходився, добровольці чи вояки в інших німецьких формаціях, юнаки й юначки, селяни й робітники, в полі, біля варстатів, — усі, в серцях яких горить віра в українську ідею: нашої політичної незалежности, мусимо одне-одніське пам'ятати: в усіх і найнезавидніших умовинах теперішнього звірячо-воєнного часу — витривати! Для цієї витривалости посвятити всі сили духа й тіла, бо тільки такою нашою поставою покажемо світові, що ми хочемо вільної Держави-України. 
Ось для цієї найбільшої для кожного з нас, від низу до самого вершечка, ідеї — витриваймо ! 

“НАШ КОМАНДУВАЧ”
Свого командувача, провідника дивізії стрільці справді люблять. 
— Наш командувач це — знаменитий вояк та справжня людина. Він не тільки вміє вести своїх вояків у бій, але й сам стає поруч стрільця у найпершій лінії. Він не тільки вимагає, але й розуміє кожного стрільця в добрій чи лихій хвилині його вояцького життя — говорять бувало стрільці про свого дивізійного командувача.
Ці слова найкраще характеризують бриґадефюрера Фріца Фрайтаґа, командувача дивізії ґренадирів, що недавно був відзначений лицарським хрестом залізного хреста. 
— Наш командувач відзначений! — хвалилися стрільці, коли вістка про відзначення дійшла до них. 
Вони зрозуміли, що відзначення їх командувача це — не тільки особиста велика почесть для бриґадефюрера; це — признання також для всієї йому відданої дивізії. 
— Командувач відзначений — дивізія відзначена! — неслося з уст до уст старшин і ґренадирів. — Наш командувач! — підкреслювали стрільці той внутрішній зв'язок, що існував між стрілецтвом та ним, відколи він прийняв дивізію. Цей зв'язок став ще тіснішим у важкі дні перших боїв дивізії. Здається, він ніколи не розірветься.
Бриґадефюрер Фріц Фрайтаґ прийшов на світ 28. квітня 1894. в Аленштайні (Східна Прусія) у домі залізничого надсекретаря. Перша світова війна застає його як студента медицини. Та він швидко зголосився добровільно до війська й переходить усі воєнні злигодні, як командир сотні й полку. Два залізні хрести та лицарський хрест ордену Гогенцолернів свідчать про завзяття, що доказав у тому часі Фріц Фрайтаґ на різних полях бою. П'ять разів ранений вертається він після закінчення першої війни додому, та його вояцьке серце не дозволяє йому вернутися до медичних студій. Він залишається вояком. З корпусу добровольців переходить Фрайтаґ як старшина до поліційного відділу, де працював як учитель військової тактики.
Підчас цієї, другої світової війни він стає командиром поліційного полку, опісля працює в командному штабі та пізніше при першій бригаді. Як командир полку дивізії бере участь у боях перед Ленінградом та на волховському фронті, і за свою не раз доказану хоробрість одержує пряжку до ЕК II та ЕК І війни 1914—1918 р. та німецький золотий хрест. 
У листопаді 1943. р. стає командувачем дивізії ґренадирів, що складається з українських добровольців, та присвячує себе її організації й вишколові відданої йому частини. Він був свідомий особливої відповідальности, що її взяв на себе разом з дивізією. Коли дивізія підчас своїх перших запеклих боїв у літі ц. р. на південному відтинку східного фронту була оточена, він, як командувач, разом зі старшинами свого штабу боровся у найперших бойових становищах та своєю мужністю давав приклад стрільцям. 
Пробившися з оточення, ранений, одержує командувач золоту відзнаку для ранених, потім лицарський хрест залізного хреста. 
«Наш командувач» знову при своїх стрільцях. Шість раз поранений. Але вони твердо переконані, що він ще не раз поведе їх у завзяті, але переможні бої.

НОВА ЕРА і ТРОЯНСЬКИЙ КІНЬ
Ці осінні дні в Парижі, що шумлять усіма мовами аліянтських та колоніальних армій, так нагадали англійським міністрам осінні дні 1918 року, що вони в піднесеному настрої оголосили нову еру, еру чотирьох держав світу.
Подумавши й пригадавши, мусимо й справді визнати деякі аналогії з 1918 роком. Але аналогія не є тотожність. Аналогічні, але не тотожне осінні дні 1944 року до днів 1918. Тоді англійські міністри диктували свої умови миру для Німеччини, тепер у них є таке бажання, але немає можливости. Тимто вони й не повторюють тих далеких днів, а відкривають нову еру.
Вони мають рацію. Ера зовсім нова. Для декого сумна. Не весела вона й для Англії, хоч її міністри цього не помічають. Тоді, у 1918 році, Німеччина вже не воювала, тепер ще має колосальні сили й рішеність не піддатися, а перемогти.
Тоді большевизм переміг тільки в Московщині й готувався скочити на Україну, тепер він готовий перескочити на всю Европу. — Аналогія, але не тотожність. Отож нова ера є одночасно стара й нова. Так і мусить бути, бо вона є дітищем большевизму, а большевизм не може діяти без діалектики, без єдности протилежностей. Цей стрибок большевицького змія горинича власне так само відбувається за законами діалектики. Це одночасно і стрибок кровожерної рисі, що вгороджує страшні зуби в м'яку оленячу шию, і повільне непомітне просування троянського коня большевизму, з якого вискакує його збройна сила. Але в політиці не можна допускати одноманітности. Різноманітність в одноманітності відповідно до внутрішнього стану держави, куди вдирається большевизм. Як і раніш, большевизм і тепер діє в усіх країнах світу, але по-різному. Дійшовши в межі Польщі, большевизм одразу ж стає до звичної колоніальної політики. Польські збройні частини розформовує, офіцерів арештовує, а вояків кидає до спільного «котьолка» колоніальних совєтських армій з усіх народів. Польща не може мати в Совєтах чогось більшого, як Білорусь, Україна, Азербайджан ітд. Чому? — Бо згідно з розумінням обставин у Польщі дозріли умови, щоб стати московською колонією. Дещо ділі від такого стану є: Фінляндія. Фінляндія має перейти ще етап своєї керенщини. 'Гам є ще ліберальний уряд, райхсгаґ, різні партії, поліція. 
Але даремно сподіваються аліянти, що совєти порушать суверенітет Фінляндії і цим дадуть до їх рук деякі політичні козирі на майбутнє. Ні, цього не буде. Суверенітету Фінляндії Москва не порушує. Вона, як оборонець Фінляндії й попечитель, ставить найскромніші вимоги, зовсім невинні вимоги, а саме: розформувати поліційний корпус, бо там фашистські елементи. Але арештовувати і судити їх будуть фінські ж державні органи. Москва лише вказуватиме на ворогів її дружби. Москва не буде втручатися в господарські справи Фінляндії. Вона лише вимагатиме своєчасної сплати величезної контрибуції. Сплата контрибуції спаде згубним тягарем на підприємства, викине за борт тисячі безробітних, викличе невдоволення проти уряду серед мас. Тоді з засідки, з троянського коня комуністичної партії вилізуть готові вожді мас і поведуть їх на штурм проти уряду. Щоб вийшов більший ефект, Москва перед цим допоможе фінським підприємцям погіршити життєві умови цих мас. А далі все піде гаразд: вибори урядових органів, куди ввійдуть московські агенти.
Тепер же покищо рано, і фінська комуністична партія сидить у засідці, зрікається здійснення своєї програми, навіть газету і то має спільну з соціял-демократами. Правда під тиском комуністів звільнено з тюрми тих членів рейхстагу, що були ув'язнені за зраду батьківщини, і введено іх до райхстаґу.
Аналогічні явища відбуваються в Румунії, Болгарії. Тут так само ідеться про винищування ворогів дружби з СССР. Під рубрику цих ворогів можна підвести всіх, крім комуністів та пасивної маси. Де є комуністична партія, ту країну большевизм вважає за здобуту. От чому Німеччину Москва зве «злейшім врагом». От чому від зовсім безневинної Швайцарії зона вимагає легалізації комуністичної партії, бо ця партія то троянський кінь, то міст до Бельгії, Франції, Еспанії. 
Зсадіть большевизм з троянського коня, забороніть у себе комуністичні партії, як заборонив будь-які партії большевизм у себе, — це буде міжнародна справедливість.

Міжнародні «обороги»
Шведська преса заатакувала в останніх днях Німеччину, мовляв, її вояки з Фінляндії й Норвегії безправно переходять шведський кордон. В одному випадку — сказано в закидах — німецький вояк ловив норвезького втікача й загнався на шведську територію; в іншому німець перейшов кордон і набрав сіна зі шведського оборогу. А це — проти постанов міжнароднього права.
І відповідь на закиди намецька преса радить шведам виждати вияснення інцидентів. А щоб шведи не сприймали надто трагічно випадкового переплутання норвезького оборогу зі шведськими, їм вираховується, що за їхніми оборогами діється теж дещо проти міжнароднього права: «...У Швеції вишколюються ніби на поліцистів тисячі норвезьких утікачів, які йдуть потім на боротьбу до Норвегії. Англо-американські бомбардувальники, що летять у терористичні рейди проти Німеччини, влаштовують собі у Швеції пункти збору. Ці літаки літають через Швецію не тому, що не добачають кордонів, а тому, що через Швецію їм ближче. На шведський Стокгольм большевики кидають бомби, а в тому самому часі у шведських друкарнях друкуються совєтські листівки проти Німеччини». 
Що скаже шведська преса до таких закидів? Атакуватиме далі чи дипломатично  «викрутиться» сіном з оборогів».

ОДНА ІСТОРИЧНА ПАРАЛЕЛЯ
В 155 р. перед Хр. вислали атенці до Риму послів. А були це філософи: Хрітолао, Діоген і Харнеад. Римські гелленофіли, слухаючи квітистих міркувань цих філософів, роти роззявляли. Зокрема припав їм до смаку Харнеад. Але цензор Катон, представник духа старих Римлян, гадав інакше: що всі ті дискурси більше, ніж підозрілі. І зажадав од сенату, щоб та справа, що привела цих балакучих амбасадорів до Риму, була якмога мерщій поладнана, «щоб ці посли верталися до своїх шкіл робити дисертації з юнаками Греції, а молоді римляни щоб, як і досі, слухали своїх магістрів і права». Ця висока мораль Риму панувала в ті часи, коли римська імперія трясла дослівно всім світом тодішнім; коли кордони Риму не були значені ні річками, ні горами, а ще менше мурами: сила і здорова мораль Риму були кордонами його панування. 
Цей фрагмент історії давнього Риму приводить нас до думки про сучасну Европу і московських «Харнеадів». Ці «Харнеади» вже 25 років ідуть в Европу і під всякими видами несуть свої розкладні ідеї, вбираючи їх у квітисті стилі. А європейські москвофіли захлистуються, слухаючи цих теревень. І немає в Европі такого Катона, що міг би заборонити цим «послам» проповідувати їх ідеї. Якщо й є такий Катон, то «сенат» не слухає його. Нагадує тепер Европа Рим часів цісаря Авреліяна, що обвів Рим грубими мурами... а Рим таки впав... 
Демоліберальна Европа загубила, утратила свою мораль, свою чистоту й чесноту цієї моралі, утратила й відпорність. 

НІМЕЧЧИНА ПЕРЕМОЖЕ
ПОСЛАННЯ ФЮРЕРА
21. роковини націоналсоціялістичного зриву з 1923. р. Німеччина святкувала під знаком приготувань до вирішної збройної розправи з ворогами. В Берліні й по інших містах Райху виступили до присяги сотні тисяч учасників Всенароднього Рушення. Осередній пункт святкування лежав у Мюнхені. Тут народився націонал-соціялістичний рух, тут 9. листопада 1923. р. впали в бою 16 перших пробоєвиків молодої Німеччини підчас маршу до «Фельдґеригаллє». У цьому місті Райхсфюрер  і  командувач заласних військ Гімлер прочитав послання Адольфа Гітлера до німецького народу. 
Послання Фюрера оперте на твердих основах внутрішньої боротьби націонал-соціалізму. Наріжний камінь цієї боротьби дали чин і жертва пробоєвиків з листопада 1923. р. Як тодішня внутрішня, так і теперішня зовнішня боротьба молодої Німеччини ведеться проти тих самих темних сил: проти пережитого буржуазного світу, большевизму і керівного демона обидвох ворогів жидівства.
Підтримуваний демократіями большевизм іде на знищення Німеччини й Европи. Керівники демократії, наче Богом засліплені —- женуть свої народи у гріб. Численні державні мужі бачать конечність рятувати Европу, але не мають потрібних для цього сил. Цю силу являє собою положена в осередку Европи молода Німеччина. За нею маршують інші народи, що жахаються примари большевицького знищення.
Як у 1923. р., вороги надаремно починають галасувати про свою перемогу. Як тоді, так і тепер Німеччина збирає всі сили до вирішної боротьби. Як тоді, так і тепер хвилеві невдачі скинули баляст принагідного чи скрито ворожого елементу з рядів борців, а тим тільки скріпили їх.
«Як у 10 літ після Мюнхену, ми могли зголосити мертвим товаришам маршу, що перемога по їхній стороні, — заявив Фюрер як резюме свого послання — так ми зможемо зголосити народові і після цього змагання за «бути чи не бути».

ААХЕН БУДАПЕШТ
(Оглад воєнних дій)
За останній тиждень на заході прийшло до нової фази боїв а саме: аліянти почали наступ на північний схід від Гельмонд і на відтинку фронту від Ґайленкірхен аж до лісу під Гюрмґен під Аахен. Завзяті бої шаліють у районі Мец, Гравльот, між Блямон і Раон Летап і над горішнім бігом р. Дуб.
Лондон і Антверпія обстрілювані зброєю V—1 і V—2.
В Італії тривають бої між Модільяна і Романьєю, на північний схід від Форді, під Ґаллікано.
В Мадярщині — на півдні розбито большевицькі наступи під Батіна над Дунаєм. Гарячі бої проходять на схід від Будапешту, на південь від гір Матра й на долинах під Міскольч; також на південь від Ужгороду тривають бої. На решті східного фронту не було значніших боїв.
Ворожі втрати. На заході — 244 повзи. В боях за сам Мец ворог утратив 222 повзи.
На сході — 117 повзів, 7 гармат і 10 кулеметів. Над Німеччиною підчас терористичних налетів зістрілено .88 літаків.

V-2 В ЛОНДОНІ
Уже кілька тижнів Німецька зброя Ф-2 атакєу Лондон та інші міста Англії. Безпосереднім поцілом летючої бомби V-2 розбито залізничний двірець Епстен. У південній частині Лондону до шенту зруйновано залізничний міст. Цілі блоки будинків зруйновано в деяких кварталах Лондону.
Ця нова загроза англійській столиці змушує англійський уряд знов починати евакуацію населення.
Неприеєною особливістю нової ракети, як заявляють англійці, є те, що й не можна ні чути, ні бачити, бо вона долітає до мети раніш від звуку і летить на висоті 100 кілометрів у стратосфері. Отож злітає вона зненацька, мов блискавка з хмар.

БОЛЬШЕВИЗМ НЕСЕ ЕВРОПІ...
Що несе большевизм Европі, краще сказати його ж словами. Кожен собі не ворог, отже й большевизм не може принести європейським народам щось краще, ніж має в себе. Що ж має большевизм у себе, про це дуже добре й правдиво сказано в головній большевицький газеті «Правда». Не дарма ця газета зветься «Правдою». Чисту правду про жахливий стан у совєтах розповідає вона.
Так у числі за 21 квітня сказано: «Надходять численні скарги з-різних міст на те, що лазні майже не працюють. Треба кілька днів ходити й довідуватись, чи буде функціонізувати лазня, щоб помитись. Нарешті, коли її нагріють, збираються такі черги, що потрапити до лазні неможливо. Доводиться одягати чисту білизну на брудне тіло». 
Але про ту чисту білизну та сама «Правда» пише: «Ще гірша справа з пральнями. Пральні зовсім не приймають білизну від громадян, бо ледві встигають обслуговувати їдальні, дитячі будинки тощо. 
17. червня «Правда» пише: «Препогана справа з перукарнями. Поголитись або постригтись — завдання, далеко не завжди можливе до здійснення... Водогін, як правило, подає воду дві-три години на добу, та ще й уночі. Каналізація майже ніде не працює. Телефон доводить абонентів до нервового розладу. Міські подвір'я нагадують смітники. Міські подвір'я не очищуються від початку війни. Дерева на вулицях вирубані. 
22. вересня. «За час. війни залізничні вокзали перетворилися в місця, куди буквально страшно зайти. Орієнтуватися в розписі поїздів немає можливости. Купити квиток на поїзд — нездійсненне завдання. На пунктах негайної медичної допомоги немає не тільки ліків, ба й води звичайної». 
2. жовтня. «Сісти в трамвай трудно, інколи зовсім неможливо. Трамвайні депа не мають запасних деталів для ремонту трамваїв». 
Таких цитат із «Правди» можна брати безліч. Це ясно «показує, що несе з собою большевизм, коли в його державі громадянин не має змоги поголитись чи попрати білизну. Але це дрібниці. Страхіття большевизму ніхто не в силі описати. Язик німіє й думка застигає у того, хто їх переживав.

УКРАЇНА СЬОГОДНІ
Англійський звітодавець Олександер Вертс пише про свої вражіння з останньої подорожі по Україні: «.....Про господарські користі з країни можна буде говорити тільки після довгих років праці. Продукція дрібного промислу впала до 14% передвоєнного стану. Через брак робочої сили й машин під цю пору можна добувати тільки дрібну частину земних зложиш.»
На передній лінії кожному москалеві доручили кількох українців; за ними він мав наглядати. Українцям було невільно залишати свого наглядача. Самі підозри про підготовку до втечі було досить для того, щоб українця розстріляти.

ЕСПАНІЯ Й АЛІЯНТИ
Ген. Франко сказав у розмові з представником «Юнайтід Прес», що Еспанія ніколи не була фашистівською що ніщо не стоїть на перешкоді її співпраці з англо-американцями й совєтами. У відповідь англо-саська преса заявила, що Франко «дарма намагається пересістися з фашистівського воза на аліянтський. На мировій конференції він може «з'явитися тільки з власною головою на терезі». Колишній республіканський прем'єр Еспанії, Мавра заявив представникові ген. Франка в Парижі, що Еспанія може тільки тоді обминути громадянську війну, коли Франко зречеться влади і віддасть голос республіканцям.

«НОВІ НАРОДИ»
(історія з географією)
Війна іде, але наука теж не дрімає. Вона творить свої цінності не тільки в спеціальних наукових установах, а й у пресі і навіть, у життєвій практиці. Поруч із технічними, що, звичайно, мають і в війні практичне значіння, розвиваються й науки ідеологічно політичні, наприклад; історія та географія. Кожному відома й зрозуміла колосальна вага цих двох наук у житті народів. Тож географія розкаже вам, де які живуть народи, як звуться. Кожен куточок землі, кожен острівець вона вам опише. Немає на світі народу, хоча б самого наймалочисельнішого, щоб його не знала географія.
Нещодавно ця наука стверджувала навіть, що в наші часи невідомих народів нема, всі вже відкриті, всі відомі. Навіть більше, вивчивши всі народи, що є на землі, наука почала нишпорити в землі, під землею, і там відкрила всіляких пітекантропів, неандертальців тощо.
Однак такого дива, яке відкрила нам сучасна життєва практика, не знає ніяка історія ні географія. Тут уже потрібна мабуть історія з географією.
Нещодавно появився в життєвій практиці зовсім новий нечуваний ще народ. І дивне те, що появився він не під землею і не в якійсь там Антарктиді, а тут таки серед нас, а ми й не помічали.
Досі ми знали такі клясифікації народів: 
Народи Европи, Азії, Африли ітд. — принцип територіальний; народи білої, чорної, жовтої, червоної раси; народи германські, слов'янські, романські — принцип племени; новітній поділ — народи Британії, Франції, народи СССР, тобто принцип державно-політичний. 
Останніми роками московсько-большевицькі інтернаціоналістські шовіністи рвуться скасувати в себе національні республіки та національності і декретувати замість Союзу республік єдину «Совєтськую Страну», а замість національностей — Єдиний народ соціялізму. Нічого дивного тут немає. Московській щуці вільніше буде пожирати карасів-українців чи там линів-білорусів, коли не буде ніяких перетинок. Однак Сталін, в основному таку тенденцію схвалюючи, каже, що ще не час. Одне слово, відкрити новий «народ соціялізму» ще не пощастило. Зате останнім часом частенько чуємо зовсім нечувану, хоч може доволі дику назву «русскіє народи». Почувши цю назву й не зрозумівши її, я звісно кинувся до джерел історії й географії. Що таке «русскіє народи», якої раси, кого під ними розуміти? Ці питання мене дуже непокоїли. Наукові ровідини принесли мені багато користи. Так у стародавніх європейських літописах я знайшов, що Одоакр-завойовник Риму, був князь русів. Цікаво!
Але переглянувши всі джерела, всіх часів і народів, я ніде не розкрив поняття «русскіє народи». Нині зовсім випадково натрапив на одну свіжу-свіжісіньку наукову розвідку, де сутність поняття «русскіє народи» розкрилась, як на долоні. 
Там сказано, що «русскіє люді» це: Семен Касаткін із Костроми, Павел Сєдих із Красноярську, Мамед Тулумбай із Ташкенту, Мемет-Огли-три Щогли з Криму і нарешті (рука німіє, перо не хоче писати) Петро Гуменюк із Полтавщини, козак Дубенко з Кубані й багато інших. Он воно що «русскіє народи»! Цікаво, чи автор такого географічно-історичного не є часом неандерталець?

ВІСТКИ З ТОГО БОКУ
Утікачі свідчать, що мобілізовані українці Стрийського рекрутського збірного пункту відбули там політичну перевірку. При цьому рекрутів примушувано складати зізнання про своїх товаришів. 10 колишніх стрілців «Галичина», виявлених під час цієї перевірки, енкаведисти розстріляли. 
В час маршу до призначених бойових з'єднань командири навмисне обминали селища, попередивши рекрутів, що за втечу хоч одного з них будуть відповідати всі.
В середині серпня 1944 року біля Любачева 18 німецьких вояків утекли з совєтського полону й добровільно залишилися при Українській Повстанчій Армії. Такі випадки трапляються доволі часто. В хаті одного утікача довгий час переховувались 2. німецьких підофіцери, що були відрізані від своєї частини. Пізніше вони зголосилися до УПА.

ОСТАННІЙ ТРАНСПОРТ
— На товаровому залізничому двірці у Словаччині сьогодні не абиякий рух. Вантажними автами, візками, на плечах і руками привозять та зносять українські збігці свої клунки на двірець. У мішках, кошиках, наплечниках їхні найпотрібніші речі, що встигли захопити, утікаючи від большевиків. Молоді й старі, Жінки з маленькими дітьми на руках, робітники, інтелігенти, селяни, купці, —всі, що зазнали метод большевицьких «визволителів», утекли від них, де хто міг. Багато, тисячі були на Словаччині, по таборах, по містечках і селах, на праці й без праці, а згодом переїхали до Німеччини. Тепер виїжджають рештки, що залишалися на Словаччині, і їх тут спіткала спроба комуністичного путчу. 
— Їдемо до Німеччини! Там зголосимося зразу до війська, до нашої Дивізії! — говорять молоді хлопці й чоловіки середнього віку. 
— Не час тепер сидіти, коли рішається наше «бути чи не бути». 
Нас пятьох захопили були комуністичні партизани в південній Словаччині і змушували пристати до них. Але ми вночі втекли від них. І хочемо йти до війська, але до нашого українського війська! 
— А я піду на працю до господаря. Ще зможу орати й сіяти! — вмішується до розмови 60-літний господар з околиць Красного. — За пів години до приходу большевиків утік я з дому. Так, як стою. Жінка залишилася, я мусів тікати. Мій син при Дивізії. А я сам добре знаю большевицькі гаразди і своїм простим розумом думаю, що всі чоловіки мусіли втікати з села, бо інакше їх або заберуть большевики до червоної армії або вивезуть на Сибір.
— І для нас знайдеться відповідна праця в Німеччині, — говорять робітники, купці тощо. — І ми зуміємо працювати у воєнному промислі чи де інде, щоб кувати зброю проти большевиків, щоб їх якнайшвидше прогнати з нашої землі. — Розкажіть, буть ласка, дещо про себе. Як ставилася до Вас словацька влада, де вас захопила червона револьта, як поводилися з вами партизани? — запитую. 
— Це так — розказують — як переїхали ми границі Словаччини, нами заопікувалася словацька влада й військо. Примістили нас по різних таборах, давали харч; дехто пішов на працю, а багато поїхало до Німеччини. Зате підчас спроби комуністичного перевороту було нам нелегко. Партизани ставились до нас вороже. Грабували наші речі, грозили розстрілом, а багатьох чоловіків забрали з собою.
Подам конкретні дані — говорить відомий автор «Проклинаю» п. Шкварко, що його доля примусила також далі скитатися по чужині, щоб знову не попасти до большевицької тюрми, де вже просидів півтора року й утратив здоровля. Заволодівши табором збігців у місцевості О., партизани спочатку «вагалися, що робити: випускати дальші транспорти збігців чи задержати їх. Сторожу держали й далі словацькі вояки, але партизанські агітатори приходили й то погрожували, то знову., агітували нас до комуністичної партизанки. Багато збігців намагались вирватися з табору різними способами, чи попросту втекти, покидаючи всі свої речі. Я сам, лежачи в авті, прикритий різними речами, виїхав з табору. Далі дістався поїздом і то без квитка, бо грошей не було. Потім присів до одного транспорту .збігців, що під конвоєм словацьких вояків мав їхати, до Німеччини. В одному лісі партизани почали обстрілювати транспорт, задержали поїзд і хотіли чоловіків розстріляти. Вже були вибрали навіть першу партію чоловіків, між ними й мене, і хотіли відвести до лісу, але словацькі вояки, категорично заявивши, що вони відповідальні за транспорт і не дозволять нікого забити, охоронили нас. Після півторагодинного постою у вічній непевності щодо остаточного рішення транспорт рушив далі. Наздогін партизани пустили ще сальву стрілів, але нікому з нас нічого не сталося. 
— Або, прошу, ще факт. Партизани задержали одну групу наших людей, розібрали до гола й кинули до пивниці. В одного українського поліциста п. Д. знайшли тризуб. Йому вбили тризуб голкою в голову. З допомогою джаґана, що припадково знайшовся в пивниці, наші хлопці виважили вночі віконниці в пивниці і пустилися в ліс. За ними почали стріляти. Поліцист Д., ранений в плече, доволікся до поблизького села і вдаючи, що він партизан і тікає від німців, дістав якусь одежину, а потім босий з подряпаними ногами, з забитим у толову тризубом дістався до своїх. Решта пропали. 
— В околицях південної Словаччини, Банської Бистриці пропало багато наших збігців. Одних захопили партизани з собою, інші порозбігалися по горах, намагаючись утекти на Мадярщину. 
— Ми маємо дійсно щастя, що вирвалися з-під большевиків і їхніх партизанських загонів — закінчують розмову. — Тепер їдемо до Німеччини, хто до роботи, а. хто до війська, до Дивізії. Думаємо, що ще вернемось додому, до вільного дому.

30 літ тому
Тридцять літ тому по перемогах російської армії в Галичині російсько-австрійський фронт став у Карпатах. Не був він ще стійкий і закріплений, як пізніше, а пливкий і рухомий. Він часто пересувався. 
З місцевостей скупчення війська, що мало боронити переходи, висилано польові сторожі і стежі, що мали непокоїти ворога. Була це так звана «kleinkrieg», війна малими силами. Мала вона свої героїчні епізоди. Героями їх і були здебільша коменданти розвідок, яким вдалося інколи далеко зайти і принести цінні звідомлення про розташування ворожих сил чи привести полонених. 
У війні було ще багато романтичного. Не було сучасної механізації збройних сил. Головною тягловою силою був кінь. У походах тяглися серпентами гірських доріг довжезні валки возів підчас безмісячних осінніх ночей, освічуючи дорогу смолоскипами. Коли ж обози ставали постоями, карпатські долини розсвічувались вогнями. Біля них грілися вояки, пришкварюючи солонину і попиваючи ром чи чорну каву. — Війна велася без затемнювання, бо літаки не ширяли. 
Авта мали до своєї диспозиції лише вищі команди корпусів і дивізій. Ними роз'їжджали старшини генерального штабу у своїх високих синіх шапках. До розвідної служби використовували в карпатських горах і кінноту, що ділилася ще на уланів, драгунів. і гусарів. У тому часі, кіннотники не мали сірих одностроїв, а були ще в своїх барвних одягах і шоломах та бряжчали довгими шаблями. 
Восени 1914 р. в бойківській частині Карпатьских гір з'явилися Усусуси. З'явились на полі бойових дій, не відбувши ніякого систематичного вишколу та скоро зактивізували себе, здобуваючи собі ім'я і добру славу. Стрілецькі сотні, що згідно з первісним пляном австрійського головного Командування, мали бути призначені до служби в запіллі, виходили на фронт, дуже примітивно озброєні крісами старого тину на один набій, що звались «вендлі». Були вони тяжкі і великі, а муніція до них важила багато. Отож було що двигати, коли малося сотню набоїв зі собою. За це гук стрілів був дуже гучний. Коли чота, в якій я був ройовим, одержала була вночі наказ зробити огневий наскок т. зв. «фаєріберфаль» на ворога, то він справді того гуку налякався і подався, взявши його, здається, за вияв нової небезпечної вогневої зброї. «Вендлі» замінено незабаром «манліхерами». Про заміну дбали не лиш коменданти сотень і чотарі, але й самі стрільці. Вимінювали зброю за доплатою або й купували. Не пригадую вже собі, яким чином вдалося мені роздобути кріс німецький типу «Мавзера» враз із деякою кількістю муніції. Це й було причиною досить забавної історії, бо коли я як командант лучної стежі опинився під Вишковом, то там взяли мене за німецького вояка, перебраного в австрійський мундур. Саме перед тим розійшлася там була чутка, що мають прийти німецькі підкріплення. Потвердженням її стала моя поява з крісом, якого не мали в австрійській армії. Зацікавився мною й сам командант частини, якийсь австрійський старшина. Я з'явився перед ним як вістун українського легіону і запрезентував йому жовтоблакитну кокарду  з лівої сторони шапки, тодішній знак нашої формації для відрізнення від австрійських. Слово «Україна» не було-ще тоді спопуляризоване серед інших народів, і він узяв мене за такого, що походить з Країни і служить при спеціяльній тубільній частині. Треба було пояснювати, утотожнюючи поняття Українця з поняттям Русина. Це був час, коли ми Галичани відрікалися, назви, яка має свою традицію й історичне умотивування. 
Тогочасні настрої в австрійській армії не були світлі. Російським військам вдалося дібратися до Кошиць та ще в декілька інших місцях пройти угорську границю. Ішли балачки, що війна в недовзі скінчиться, що взагаді держави мусітимуть її скоро закінчити, бо не видержуть коштів та бояться економічної руїни. Славнозвісна французька ворожбитка пані Де Теб заподала була у своїм пророцтві навіть дату закінчення війни, десь на кінець листопада чи грудня 1914 р. Балачку на цю тему австрійських офіцерів зачув я через хатні двері, коли в сінях бойківської хати куняв, чекаючи на якесь військове відрядження. Давно це все діялося, спомини колись живої воєнної бувальщини затерлися і лиш де-не-де пробиваються. 
Пригадалася мені перша стежа серед зворів Карпатського пралісу. Ревли олені. Я і чотири мої товариші-стрільці ступали боязко й обережно. Ми всі були незвиклі до гір і брали оленячий рик за рев медведів. Успокоїлися аж тоді, коли самі сполошили оленяче стадо. 
Пригадались перші полонені, яких нам вдалося взяти. Були це рослі кубанські козаки, що відбилися від своєї частини. Ми намагалися бути до них якнайбільше ввічливі і уважні, погостили своїми припасами. Видавалося нам, що так наказує поводитися з безборонним ворогом лицарська честь. Сотню, в якій я був, приділено з кінцем жовтня до свіжо сформованої австрійської 13-тої бригади. Якраз 1 листопада 1914 р. прибули ми на підкреплення обсади гори «Ключ» коло Сколього по бою, що саме відбувся, На свіжі трупи австрійських і російських вояків став накрапати холодний осінний дощ. На побоєвищі тім розіклали ми намети.
 В наметах тих. ми тиснулися до себе від стужі, бо огнів не можна було розпалювати з причини близькости ворога. Рано мали ми йти в наступ, щоб відбити втрачену позицію. Ніч та видавалася дуже прикрою тим більше, що заснувши на короткий час, я бачив у сні дім з його теплом та достатком. 
Листопад місяць сам по собі понурий, війна в ньому ставала щораз більш прикрою. Мучили нас стежі в слоту й негоду, давався в знаки брак харчів, бо справа постачання не була ще в нас як слід полагоджена. Головним ворогом нашим стали не москалі, а воші, що почали порядно гризти, їх годі позбутися, бо не було білизни, а спати доводилось в копицях сіна чи гірських колибах на верхів'ях гір. 
Так ставали ми вояками. Бували хвилини тяжкі, бували й приємні. Повставала усусуська дружба, творився своєрідний побут, що мав свій стиль і характер. Ми стали дорожити честю нашої частини, бо знали, що на неї звернена увага цілого народу, тому і в історії визвольних змагань записалися добре.

МИ ВЕРНЕМОСЬ...
Останній день злощасного перемир'я обмотувався пітьмою непривітного листопадового вечора. Коридорами ходили стрільці, подзвонювали посудою: розносили вечерю. А там і втихло. Порозходились усі по бастіонах, по всій цитаделі на варту. Було декілька ранених, та вони видужували вже і потребували тільки спокою й відпочинку. Я побажала їм доброї ночі та й пішла у свою кімнату.
По дорозі перестрів мене панотець: 
— Сестро, кріпіться! Завтра буде гарячий день, стрілятиме артилерія. Всяко може трапитись. Краще ви пішли б до Народнього Дому. Я відвезу вас. 
Добрий панотче! Невже міг ти хоть на хвилю подумати, що в тяжку, криваву годину я добровільно покину моє становище, покину всіх тих, що може завтра виглядатимуть моєї помочі? Що постидно втечу з місця, на якому поставило мене моє звання і святий обов'язок дівчини-громадянки? 
— Таки зостанусь! — відповіла я і, сказавши панотцеві на добраніч, убігла в кімнату. 
Отож і є те таємне колесо людського щастя. Так хутко обертається воно, так прудко плинуть за собою радощі й злидні, успіхи й невдачі, сміх і сльози і смерть. 
По ясних і радісних хвилях наспіли жахливі дні стрілянини; прийшлося покидати семинарію, те пристанище усіх знеможених. Там запанувала тепер смерть, знищення, руїна. А потім Народній Дім, Санітарна поміч, зойк поранених дітей, жінок... Цитаделя і матірні гіркі сльози: — Не йди туди, дитино! Уб'ють іще і не вернешся, як не вернувся твій старший брат. 
Болючі, преболючі твої святі сльози, бідна моя мамо, і святіша над них тільки Вона одна, Батьківщина!
Сірим раннім-ранком збудив мене гук і грохіт. З шипінням і вищанням били гарматні в стіни; вікна прислонив рудий, цегляний туман. Я забилася в найдальший кутик між двома стінами і не відважувалася встати з ліжка. — От вона й є, та гарматна стрілянина! — Я ніколи досі її не переживала і мені стало лячно. Та хтось забив п'ястуком у двері й кричав: 
— Сестро! Хутко біжіть! З башти принесли раненого. 
Я схопилася, накинула на себе вбрання і вибігла з-кімнати. За мною загуло, задзеленькотіло, затріщало, Хтось біг мені назустріч: 
— Не йдіть туди, він убитий на смерть! 
За мною знову якийсь стрілець прокричав:
— Вашу камеру розбило, куля крізь вікно влетіла. Я здеревіла. Яке страхіття! — Отак — промайнула думка — моє життя куплене життям того, що його з башти принесено. 
Та вбитих не було більше. Приходили стрільці, щоб перев'язати руку, скалічену склом, то знову котромусь ногу, прострілено; приволікався сам, а за ним кров намистом: кап-кап-кап по долівці. Стрільна щораз частіше падали. На майдані вдаряла раз-по-раз цитадельна артилерія, і від її пекельного галасу здригалася казарма. Ранених і хорих ми попереносили у льох. Там безпечніше. 
Під вечір стало втихати, а далі зовсім стихло, і тільки крісові кулі тріщали за вікнами. 
Так минув пам'ятний день, останній світлий день між своїми у своєму місті; день св. Михайла. Пізно ввечері сказали мені збирати манатки і йти в Народній Дім. Пішли лікар, панотець, два старшини і я. Білів майдан, зрідка падали стріли, мороз хрустів під ногами, місяць указував дорогу. Зійшли вниз цитадельною вулицею; хтось стрілив до нас з вікон, спинили вартові, перевірили документи. Врешті стали в Народнім Домі. По всьому подвір'ю військо, підводи, нарід метушиться. Зі мною попрощалися лікар, панотець і старшини. Пішли назад на Цитаделю.
— Що тут твориться?—  питаю в людей.
— «Покидаємо Львів...» — відказав мені якийсь тремтячий голос.
— Невже це правда? — питаю в одних, у других, а сама ж бачу її, ту правду: навантажують вози, авта; хтось скиглить, просить: «Візьміть мене з собою!»
— В дорогу!
Кожна нишком перехристилася. Заскрипіли вози за возами, загуркотіли вантажні авта, захрустіли стрілецькі ноги по снігу. 
Виїхали з міста і потягнулись у ніч морозну, дорогу тернисту. Важкий тягар лягав на груди, а очі зверталися туди, де над домами щораз ширшим колесом забагрювалася заграва пожежі. 
Сльози замерзали на лицях, тіло костеніло. Щораз далі й далі відбивались ми від усіх тих, хто такі близькі, серцю. А воно, те серце, не розірвалось тоді від болю й муки тільки тому, що тепла хвиля непохитної віри огрівала й шептала: 
— Ми вернемось!
Короткі вісті
— У Франції банди макістів взялися нищити шляхи постачання і саме постачання аліянтських армій. 
— Гострий протест склали совєти перед урядом де Ґоля за те, що він загнав приміщених у Франції совєтських полонених у концентраційні табори.
— У Словаччині створилася 5-членна Найвища Рада Оборони Держави.
— Італія Мусоліні відкрила свою амбасаду в Пекіні.
— 2,7 міліонів брт аліянтських кораблів затопили німецькі підводні човни за 19 останніх місяців.  
— Німецькі підводні судна постійно в'яжуть 1200 аліянтських кораблів різного типу і 3800 літаків. З залоги цієї повітряної й морської армад ворог міг би сформувати 60 дивізій війська. — Підчас свого побуту в Букарешті заступник совєтського комісара закорд. справ Вишинський в найрішучішому тоні «порадив» королеві Михайлові покінчити з народними цараністами та лібералами і подбати за советолюбний курс внутрішньої політики. 
— В Протектораті відкрито збірки на 3. Допомоговий Фонд. Збірки попереднього року принесли 208 міліонів корон.
— «Летючі бомби» знищили у Ґрінічі 95% усіх будинків.
— «Шеф штабу» Тіта, «генерал» Босман загинув у боротьбі.
— Провідник французьких соціалістів Орієль заявив, що його партія об'єдналася з комуністами.  — Під проводом сенатора Берґаміні в Римі створилася партія центру з монархістичним напрямком.
— «В Арґентіні прийде в найближчому часі до великих змін у внутрішній і зовнішній політиці. На зміну військовикам прийдуть на високі становища цивілісти» — подає Ройтер за часописом «Нотіціяс Ґрафікас».
— «Останню передвиборчу промову виголосив за Рузвелта... Сталін» — пише «Арріба». Часопис твердить, що Сталін своєю промовою у 27-му річницю революції зробив Рузвелтові аж дві послуги: допоміг йому вийти в президенти і зарахував Японію до держав напасників. Часопис уважає, що виступ проти Японії — вислід американських намов, щоб совєти вступили в війну на Далекому Сході.
— Наступник Стілвела в Китаї, Ведмаєр, заявив, що не буде встрявати до політичних справ.  — Міністр закордонних справ Німеччини Рібентроп прийняв на авдієнції генерала Власова.
— В Бельгії дотепер скарано смертю 900, а арештовано 50.000 колябораціоністів.
— 5 дивізій за 10 днів утратили аліянти в останньому часі на північному відтинку західнього фронту. 
— Вбивники англійського міністра-резидента Мойна  заявили, що вони «борці за волю Ізраїля».  — «Перед V—2 не охоронять ні загороджувальні бальони, ні протилетунська артилерія, ні ловецькі літаки, ні жоден інший удосконалений за 5 літ війни засіб повітряної Оборони» — пише кореспондент «Афтонблядет»-у з Лондону. 
— Фінський уряд Кастена Пішов до димісїї.
— Президент національного Китаю Ванчінґвей помер у 62. р. життя. 
— 3 храму Інвалідів у Парижі пропала корона Наполеона.
— Перський уряд Саєда пішов до димісії.
— Американське Воєнне Інформаційне Бюро подало, що армія ЗДА втратила дотепер 488.000 вояків.
— Громадянська війна йде в Югославії між четніками Міхайловіча й бандами Тіта.
— «Тільки війна помогла Рузвелтрві й демократам перемогти в виборах» — заявив кандидат республіканців Д'юї.
— 234 кораблі втратили американці за 4 тижні повітряно-морських боїв між Формозою й Філіппінами.
— 50.000 словінців маніфестувало в Любляні свою постанову боротися проти большевизму аж до переможного кінця.
— Вдова по Ванчінґвею жертвувала 120.000 єн на розбудову японського летунства. 
— В Китаї японські суходільні частини здобули міста Квейлін та Ліючав і об'єдналися зі з'єднаннями, що йшли в західному напрямку. Після цього успіху японські суходільні армії встановили одностайний зв'язок від Південно-китайського моря аж до славетного «китайського муру».
— Мусоліні проголосив амнестію для партизан. На заклик італійської преси колишні партизани масово зголошуються в ряди італійської республікансько-фашистівської армії.
— «Братання совєтських єпископів з бритійськими не значить, що Москва і в майбутньому буде терпіти релігію» — пише «Комсомольская Правда».
— 2370 раз летів проти ворога і знищив 438 його танків рекордовий летун Німеччини і світу майор Рудель.

Цікава всячина
ТІНІ ЗАБУТИХ ПРЕДКІВ. — Про царя Понту і Босфору Мітридата, який після не щасливої війни з Помпеем отруївся (63 р.), римський сучасник пише: ... «Муж уважний на свої слова і на свою мовчанку, надзвичайно бистрий у війні, нечувано відважний, завжди великодушний; вождь у задумах, вояк у ділах, в ненависті до римян рівний Ганнібалові». Римський історик Пліній називає Мітридата найбільшим сучасним володарем, Ціцерон — найбільшим по Олександрі Великім і взагалі найвизначнішим із цісарів, що з ними Рим будь-коли вів війну. 
ЯСНЕ І ТЕМНЕ СОНЦЕ. — Щоб зрівноважити силу сонячного світла, треба , б насвітлити дану поверню 2500 електричними лямпами, силою по 100 свіч з віддалі одного метра. А проте сонце далеко не найясніше світло. У всесвіті є десятки тисяч зірок, біля яких сонце «зовсім темне». Одна з тих зірок має світло 250.000 разів сильніше за світло нашого сонця. Нещастя чи щастя тільки в тому, що ці зорі дуже далеко від землі. 
СПРАГЛИЙ ЛІС. — Втомленому і «спеченому» літньою спекою мандрівникові ліс видається джерелом життєдайної вологи. Тим часом ліс томить спрага, яку важко уявити. Один гектар букового лісу, напр., мусить «випити»  за допомогою коріння 25.000-36.000 літрів води денно, щоб хоч сяк-так загасити свою спрагу. 
ДЕНТИСТКА ПРИРОДА. — Звірята сім'ї гризунів, мають «твердий шматок хліба». Щоб його їсти, вони мусять мати завжди гострі зуби, тобто постійно гострити їх. У якого дентиста чи цирульника? — 3 допомогою гризунам спішить сама природа. Вона збудувала передню частину їхніх зубів з твердого, а задню з м'якого матеріалу. Від гризіння задня частина зубів, що постійно відростає, стирається. Таким чином передня частина лишається завжди гостра. ЗАМІСТЬ ПЕЧІ ЛЕГЕНІ.  — В ескімоських хатах температура часто доходить до 30-40° тепла, дарма, що їх не огрівають, а надворі «мороз кості ломить». Тепло продукують тут диханням мешканці хати, вони дбають також за вдержання витвореного тепла. Всі дірки і щілини в хаті герметично закриті, а мешканці старанно додержують перестороги: «Сиди в хаті й не рипайся». З ДАВНІХ ДОБРИХ ЧАСІВ... — В половині грудня 1904 р. випав над мадярською місцевістю Нодь Бешкейрек справжній «дощ гусей». Спізнений табун диких гусей від наглого обниження температури замерз у повітрі і попадав на загороди і вулиці. Чому тепер не хоче йти такий дощ, коли він так дуже знадобився б «для землиці»?... Чому тепер гуси відлітають у вирій точно, наче б у них були годинники, та ще й через радіо зреґульовані? 
ДЕ ЖОДНА ЖІНКА НЕ ПОСТАРІЛА Б ... Що далі якась планета від сонця, то довше триває її дорога довкола сонця, тобто тим довший на ній «рік». Уран оббігає сонце раз на 84 роки, Нептун раз на 164, а Плютон раз на 249. Людина могла б осягнути за «тамошнім часописленням» на Урані щонайвище рік, на Нептуні пів року, а на Плютоні тільки З місяці життя.

З КОНЦЕРТОМ У ..-ів
Частина наших ..-ів, що стоять постоєм у Піковицях біля Праги, запросили до себе мішаний хор під орудою пані проф. Россіневич-Щуровської з концертом. Хор на ці запросини прибув до ..-ів і 5 листопада влаштував концерт, що був великою розвагою для наших вояків.
