Фрази про становища аліянтських головнокомандуючих

СТОКГОЛЬМ. Від багатьох днів північно-американська, а особливо англійська преса, в безконечних коментарях розписуються про значення нових призначень на становища головнокомандуючих в Европі та на близькому Сході. Часописи в повідомленнях та статтях ввесь час твердять, що є певний доказ цього, що аліянти вже врешті рішилися «перейти до великих ударів». Перемелювані фрази, засадничо говорячи, є великою насмішкою і тому тим більше дивує, коли раптом такий англійський часопис, як «Таймс» в Лондоні намагається вказати читачам на це, що врешті з призначеннями та переміщеннями на високих становищах головнокомандуючих ще нічого важливого не сталося і продовжує: «Мусимо найперше зламати ворожий спротив, тобто спротив мільйонів вояків, моряків та летунів, яких ведуть рішені навіть на смерть люди. Ворожі укріплення, розбудовані в нечуваному розмірі напротязі трьох років, лежать у більшості сотні кілометрів поза німецькими границями. Німеччина розпоряджає велетенськими промисловими спорудами і робочі сили цілого континенту стоять їй до розпорядження.
