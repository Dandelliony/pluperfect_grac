Відозва.
Коли всі дяківські делегації - а з осібна в Епархії Перемиській, не принесли жадного успіху, а вичікування на затвердження головного Виділу в Перемишли і на 
єго можливу працю нема вигляду, мусять дяки шукати інших доріг і способів до самопомочі і до оборони своїх інтересів. Товариші Дяки! За нашу тяжку працю не 
хочуть нам дати куска чорного хліба. Готують нам прагматику. Крутять на нас батіг! Краще нехай не буде жадної, як має бути видана без нашої участи! Нам треба 
створити сильну організацію! Організацію самостійну, котраби появу праґматики могла відперти і той батіг який на нас крутять не міг нас досягнути. В нашій 
самостійній організації перебіжемо, станемо з переду і прагматика яка появиться без нашої участи буде позаді нас, і нам нешкідлива. Возьмім за примір Німців, 
котрі хотяй програли війну і платять відшкодований, а мимо цего ще краще розвиваються, як перед війною. Як то розуміти? Зовсім просто! Німці нарід культурний, 
зорганізований сам собі радить, нікого не боїться а противно їх бояться! Порівняймо наш дяківський стан! Переважно кождий дяк на селі, має яку таку хатчину, 
який клаптик землі, а в мовби рабом, всім терпить, всіх боїться! Чому? не зорганізований, не витревалий, не дивиться перед себе, лише бачить то що зараз є. 
Не вірить в самопоміч, не може цього зрозуміти, що той котрого боїться, сам може бути в страху. Маю на думці ріжних церковних провізорів, комітетових чи інших 
паламарів посіпак! Чогось нам бракує! Так! Нам треба ще щось в нашім званню доповнити. Сам ірмологіон і строгий іспит невистарчає селови. Треба саме уміти 
організувати, вести всякі установи, але передтим треба бути самому зорганізованими. Цілком зрозуміло, що при наділенню дяків полем зажадають від нас єще 
більшої праці. Тому, беріть Товариші дяки на розум, а особливо ті що не приходять на жадні збори, не належать до жадної організації тай ще висмівають своїх 
провідників. Товариші Дяки! Повстає кооператива, а при кооперативі каса „Самопоміч дяків“. Це буде власна оборона! Тут вже нам ніхто не буде диктувати тут 
самі будемо господарами. Громадянство слідить наші рухи, нашу карність! Тому всі за одного оден за всіх! Вибиває остання година! Здобути або дома не бути! 
Всіх Вп. агентів взивається до великої карности, котру належить піддержати у слабших духом Товаришів, осо бливо відпирати всі закуси всевладних, щоби не 
заломити одноцільного фронту, Одноцільної організації. г. ш. дяк з Яворівщини.