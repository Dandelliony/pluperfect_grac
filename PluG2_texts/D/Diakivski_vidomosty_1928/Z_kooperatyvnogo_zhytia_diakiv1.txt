З КООПЕРАТИВНОГО ЖИТТЯ ДЯКІВ.
Подаємо до відома дяків всіх трох Епархій; що Щадничо-позичкова каса коопер. „Дяків. Поміч“ суд. зареєстр. з обм. пор. з осідком в Перемишли, веде 
ціле діловодство в місточку Великі Очи, поч. тел. в місти. Уділяє своїм членам позички на вексель і побирає 12% т.є. 1 зл. на місяць. Приймає гроші 
на ощадність та платить 8%. Тому, що каса наразі не розпоряджає більшою квотою, позичає гроші до 100 (сто) зол. тільки своїм членам за порукою двох 
ручителів-членів. Є надія, що в коротці, каса буде позичати більші суми. Проситься тих членів, котрі зложили лише зачети на уділи, щоби зволили 
негайно доповнити свої уділи, бо дійсним членом є тільки той, хто зложив принаймні оден повний уділ. Оден уліл виносить 10 зл. і 1 зл. вписове.
Кождий дяк може бути гордий, що є членом каси і вразі конечної потреби знайде поміч позичку бож відомо, що добуття гроша в чужих банках є дуже трудне 
і платиться великі проценти. Тому Тов. Дяки! Беріть річ розважно! Нехай кождий дяк негайно вписується в члени та тим причиниться одною цеголкою до 
будови власної твердині. Приступайте більше як з одним уділом. Нехай дяки покажуть вже раз свою сильну доцільну організацію, бо на се чекають й 
Преосв. Владики. Приглядаються нам також і чуйно слухає загал. Подається рівнож до відома дякам Епар. Перемиської, що управа скличе Надзвичайні 
Загальні Збори в лютім, на котрі запросить всіх дек. агентів на спільну нараду. День зборів буде пізнійше оголошений. За Управу Григорій Шумський
На нинішний ілюстрації бачимо одного з наймолодших наших ідейних і визначних, першорядних співробітників, та працівників на організаційній ниві, в 
особі Вп. Григорія Манацького дяка і упр. хору в Озірянці. Гр. Манацький, це працівник, котрий з повним самовідреченням віддався душею і тілом справі 
дяківській. Він народився 5. V. 1908 р. в Віщу, Бережанського повіту. Одною з головних його прикмет була велика охота до школи, до якої він почав 
учаліати вже в 6 р. життя, та охота до співу. Дяківську науку побирав у свого стрийка п. Дмитра Манацького дяка в Поручині. Жадоба науки не позволяє 
йому сидіти спокійно. Беручись до праці, в скорім часі опановує добре гру на скрипці, ведене хорального співу. По відбутю практики обіймає самостійно 
першу посаду в Свержі, як 15 літний хлопець. В 19 р. життя здає дяків, іспит і від того часу працює щиро над піднесенням дяківського стану. На своїй 
другій посаді в Липівцях закладає, хор кружок аматорський та всюди віддаєся щиро так становій як й народній справі. Всюди старається зорганізувати 
дяків та зєднати їх у одну велику громаду. Своєю щирою працею здобуває у дяків з дек. таке довіря що вибирають його агентом деканальним. І на 
теперішній своїй посаді в Озерянці в короткім відносно часі заложив вже хор, як агент дек. зборівського зорганізував цілий деканат, та дальше працює 
щиро для загального добра дяків. Ми зі свойого боку бажаємо Вп. Григорієви Манацькому, як одному з наших найкращих співробітників, здоровля сили й 
охоти до дальшої праці для загальної справи наших поневолених дяків.