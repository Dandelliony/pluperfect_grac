Новий закон про еміграцію до Америки
Американський конгрес приняв помітною більшістю голосів новелю до закону про іміґраційні квоти, зголошену членом конгресу Дженкейсом. Ця новеля має поважне 
значіння для жінок і дітей американських горожан та деклярантів. На основі нового іміграційного білю діти у вільному стані до 21 р. життя, як також жінки 
американських горожан будуть впущені до Зєдинених Держав поза іміґраційною квотою. Жінки й діти деклярантів, цебто мешканців Зєдинених Держав, які стараються 
про американське горожанство, матимуть першенство в межах 50 відсотків іміграційної квоти даного краю. Натомісць діти горожан Зєдинених Держав та 
кваліфіковані робітники й хлібороби матимуть першенство в решті 50 відсотків іміґраційної квоти. Коли ця друга група імігрантів не вичерпає свого приділу, 
тоді впуститься до Зєдинених Держав аж до виповнення 100 відс., жінки й діти деклярантів, які не змогли покористуватися першими 50 відсотками. Іміґраційний 
біль переслано до сенату Зєдинених Держав, після чого він увійде в життя. 