Прокляття
Андрій Чайківський.
Чи ви вірите в прокляття? Так спитав мене один з моїх другів вже покійний. — Як це? - нерозумію вас гаразд. А так просто. Один чоловік з гіркого серця кляне 
другому бо дай тобі це, та те... і воно справді так станеться. Мені такого не траплялося, та знаю, що люди, у це вірять. Проклинає покривджений свого 
кривднико, свічку перед образом ставить. Бога або якого святого просить, щоб кривдника покарав і т. інше. Це друге діло і я не знаю, бо на селі виховався, і 
опісля сміявся із забабону. Але мені у мойому житті таке раз притрапилося, що до смерти цього не забуду. — Став оповідати. „Я, знаєте, селянська дитина. У 
батька мого було нас чотирох синів. Земелька не велика і небуло чим обділити усіх, щоб мали спроможність бути газдами. Тож батько, за порадою місцевого 
вчителя вирішив посилати мене до школи, бо я був цікавий до книжки. Наше село було віддалене на 5 км. від міста, де була ґімназія. Мене вписали до І. кл. Але 
стації не було чим заплатити, тому я мав мешкати таки в дома, а щоднини до школи ходити пішки. У нашому селі був дідич, назвиска його не хочу вам казати, 
невеличкий дідич, щось 300 до 400 морґів землі, але любив жити по панськи. У нього був синок Казьо, мій ровесник. Чимало я від него натерпівся, та не лише я, 
але і другі селянські діти. Не дай Боже, було переходити біля панського двора, як там десь поблизько був Казьо. Вибіжить на вулицю, нападе на селянську 
дитину і — ні сіло, ні пало - вибє канчуком. Ми його дуже боялися і виминали як лихого. І мені нераз діставалося. А пожалуватися не було кому, бо пан був 
лихий чоловік, а його посіпаки ще гірші. Хто собі з паном зачепив, то нещасна година, такому не було вже в селі просвітку. Забіжить товариша на панський 
ланок, то зараз начеб із землі зявиться польовий, захопить товарину, тоді ходи зо два дні, вистоюй перед ганком з відкритою головою і плати за шкоду, якої 
навіть не було. Отож сталося так, що я з Казьом попали від разу як колегії до І. кл. гімназії. Річ природна, що обидва ми мусіли складати вступний іспит. 
Казьо мав учителів з міста, яких щодня привозили панською повозкою; мене підготовляв місцевий учитель за пів кірця кукурудзи і корець мандибурки, які йому 
офірував мій батько. Я не в силі оцінити, хто з нас більше вмів, але нас обидвох перепустили. Панич також не шукав станції і мешкав вдома, а до школи 
перевозив його щодня двічи фірман Грицько. Отож панич не мешкав, в місті із панськости а я з біди. Його возили фаєтоном, а я ходив пішки. В школі він мене не 
знав, а я не ліз теж до нього раз тому, що не нав потреби, а відтак тому, що не міг забути йому тих канчуків, яких від него набрався. Але в школі не йшло нам 
однаково. Я, коли вже поборов перші труднощі, вчився пильно, а паничеві не хотілося. Зрештою він знав, що клясу, коли не вивчить, то для него випросять. Мої 
приходи з села до міста були часами приємні, а часами дуже далися в знаки. Залежало від погоди. В теплий час мандрую було тих 5 км. співаючи. Але настала 
болотятиста осінь, відтак зимно, метелиця, мороз. В осьмій годині треба бути в школі, треба рано вставати.. Чи повірете, що одного разу якось коло св. Миколи 
мене вовки напали, сливе видрапався на вербу і сидів там більше години, поки фіри не над'їхали, вовки втекли, а мене замерзлого на качан відвезли до міста. 
Із того я розболівся і перележав тиждень. Та це пусте, але мені жаль було моєї полотняної торбини, в якій я носив книжки і хліб. Вовки пошарпали мені мої 
статки на шматки. Памятаю одну грудневу днину. По св. Миколі якось пустив мороз, роетаяв сніг, зробилося страшенен болото. Манджаю я в ранці до міста. Оливе 
ноги з болота витягаю, аж зіпрів. А тут ще паде дощ зі снігом, промочив мене до сорочки. На дорозі ні живої душі. Аж тут чую хтось їде, там мені над вухом: 
Ев! Я відскочив на бік. їде мій па нич на легенькому фаєтончику. Він закутаний у футра, обіткавий кожухами, під парасолем. Переїхав мимо і обхляпав мене мене 
болотом. Не знаю, чому мені тоді прийшло на думку, що він мене візьме, тай підвезе. Таж ми колеґи. Еге-ж! панич поглянув на мене згірдно і мені здавалося що 
всміхнувся так по діявольськи, що я аж відвернувся і сплюнув. Мене взяла досада і я закляв йому вслід: Бодай би ти ще жидам воду носив! Це прокляття вимовив я 
голосно і з великого пересердя. Ну — ходили ми так до школи кілька літ. Я переходив правильно з кляси до кляси, а панич згодом приставав. Одних ферій хотів 
пан наняти мене вчити панича до поправки. І батько намовляв принятися і вчитель радив заробити собі скілька гульденів, та я й говорити собі цього не дав, і 
одмовився. Я просто його не то зненавидів, але погорджував ним і відвертався. Десь у четвертій клясі мій панич застряг і лишився, а опісля кудись пішов, чи 
його повезли. Я вже зарабляв учачи других, мешкав у місті, не зле одягався, на феріях вчив дітей попівських і так якось перейшов гімназію. До мого села 
заїздив я рідко, і тут довідався, що наш дідич продає по ланкові землю селянам, поки решти недопродали на ліцитації. Забрався з села до свояків у інші 
сторони. У дворі засів якийсь жид. А панич? Зійшов на пси. Навчений жити по панськи до нічого не міг узятися. Його роля на селі змінилася. Перше побивав він 
селянські діти, а тепер з парубками так легенько не пішло. Раз піймали його як напастував селянську дівчину. Надбіг її брат, прийшло ще кількох товаришів і 
таки панича добре випарили. Возили до лікаря, подали до суду, хлопці посиділи, але що йому дісталося, то хай видихає. По панах в селі і сліду не стало, і я 
про це забув. Я скінчив ґімназію, університет, попрацював я чимало і ось я повітовим суддею. Згодом я довідався від знайомих, що панич хапався то одного то 
другого, та ніде не міг загріти місця, з усюдів його проганяли, бо на ніщо нездався... Опісля говорили, що збожеволів і в домі божевільних побував. Бо я 
бачите, що року бодай на кілька днів заїду у рідне село до братів навідатися, та походити по тих місцях, кудою бігав колись малими ногами. А скільки разів 
погляну на запущений панський двір, то нагадую, як я перед паничевим канчуком втікав плачучи. І кожного разу дещо про панича довідаюся. На останку сказали 
мені люди, що бачили його у нашому місті. Бідує і ходить обдрачий мов гиря. Одного разу приїхав я до мого міста, колишнє нагадати. Йду вулицею а серединою 
дороги йде якийсь обірванець несу чи на коромеслі два відра з водою. Придивляюся до него... Він, чи не він? Так, та це ж наш панич, що фаєтоником до школи 
їздив і мене болотом обхляпав... Питаюся знайомого, що йшов зі мною: Хто це? Це був колись панич, діди ча синок із... а тепер водонос. Мені начеб колькою в 
бік штовхнуло. Мені нагадалося моє прокляття. Чи це справді воно сповнилося, чи була яка інша причина? Моє сумління стало мені докоряти. На що я таке страшне 
прокляття тоді вимовив і людину до такого упадку довів - Господи, прости гріха! Щож ви на це скажете? Я думаю, що коли б він на таке собі не заслужив, то 
прокляття булоб його не чіпилося.