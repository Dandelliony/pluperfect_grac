Богослуження і настрій на салі.
О год. 8-і й рано відбулося у церкві св. Петра і Павла у Львові Богослуження з наміренням дяків, що складалося зі Служби Божої на інтенцію їх 
успішної праці та Панахиди за тих наших побратимів і боєвиків наших дяківських лав, які ці лави покинули на завжди і перенеслися туди, де нема 
вже ні болю ні журби і де вони, віч-на-віч Великого Бога проситимуть кращої долі для того стану, з якого вони вийшли. Кількадесять дяків, з яких 
деякі прибули ще в четвер 7. ц. м., отже на день до Зборів, щиро молилося за покращання своєї долі та спокій душ усопших побратимів, а невтомний 
голова нашої організації, о. сов. Дуткевич, парох церкви св. Петра й Павла, лучився в молитві за долю дяків зі своїми членами. Плила у церкві 
молитва, плило „Со святими упокой" і "Вічная Память" зі щирих дяківських грудей. О, таку молитву мусить Господь вислухати! Після Богослуження 
дяки великою громадою рушили до Народнього Дому при вул. Рутовського у Львові, де в салях „Української Бесіди" мали відбутися наради Заг. Збори. 
На коридорі Народнього Дому сходилося щораз більше великої Дяківської організації; їх назбиралося врешті стільки, що саля була повна. Пятнайцять 
хвилин по десятій на салю увійшов голова Т-ва Взаїмної Помочі Дяків, о сов. Дуткевич потім референт для дяківських справ при Митрополичій 
Консисторії і представник Ординаріяту о. сов. Ом. Ґорчинський, хвилину пізніше редактор дяківського часопису, Д. Курдидик. При вході на салю 
записувалися дяки на окремій листі. Деякі з них мали не по кілька, а по кільканадцять миль дороги пішки теж доказ, що дяки цікавляться пильно 
долею своєї організації. На салі видно було поважні, задумані обличчя наших побратимів: Сиві голови старих дяківських босвих, що в організації 
пробули по кільканадцять а то й кількадесять літ; молодші, повні сили й запалу постаті теперішних наших активістів, врешті наймолодші юнацкі 
обличчя тих, що вступили у лави дяківського стану, що мають стати до праці в організації на місці тих, які відійдуть з лав наша надія і надія 
всього дяківського стану. Почувалося і вичувалося в повітрі, що привело усіх цих людей на салю: Тривога за долю дяківського стану та завзята 
охота ставати хоч би до якої важкої і жертвенної боротьби за завтра того стану.