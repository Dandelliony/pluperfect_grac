Польсько-Литовський спір перед Союзом Народів.
Проголошення, президентом Литви, Вільна столицею литовської республіки, находить собі хвилеве закінчення на Раді Союз а Народів. Це сталося тому, бо Польща 
уважає таке проголошення литовською провокацією мовляв, Вільно споконвіку є і було польським містом зі старовинними культурними польськими памятками і з 
більшістю польського населення. Мала, Литва, дозволяє собі отже на звичайну „провокацію", коли визначає Вільно своєю столицею. Розуміється на ґрунті цього 
спору виник поважний конфлікт, поміж обома державами, бож є ясним для кожного, що Литва по такім виступі проти Польщі не є дуже миролюбиво настроєна. Також 
і Польща бажає поучити Литву, як треба шанувати сильнішого. Спір опинився перед Радою Союза Народів. Вона мала би його розсудити по справедливости; а 
справедливість в Союзі Народів диктується інтересами великих держав Англії, Франції, Італії - махерами в Раді Союз а Народів. З гори було до предвидження, 
що Рада Союза, вирішить названий спір по лінії бажань Польщі, а Литва підійде з розбитими надіями на європейську правду. Бож всім відомо, що та сама Рада 
вже 15. березня 1923. признала Вільно Польщі; вонаж під натиском Франції бажала мати в середній Европі слухнянного васаля Польщу. В цих днях Рада розглядала 
спір Польщі і Литви. Вислухано референта, вислухано обі спорячі сторони. Говорив Залєскі від імені Польщі, Вальдемарас від Литви. Оба вони доказували своє 
право на посідання Вільна. Говорив англійський премієр міністрів Чемберлєн обороняючи польську точку погляду на справу спору. Вирішено в користь Польщі. 
Вальдемарас дістав добру лекцію від Чемберлєна, щоби Литва, як мала держава, не героїжилася, бо нібито він - Союз Народів ставиться прихильно до Литви, але 
лише так довго, доки вона не буде ставити завеликих домагань. Рада Союз а поручила Литві помиритися з Польщею і своїм дотеперішним становищем не утруднювати 
Европі „працювати для закріплення мира“. Так закінчився покищо польсько - литовський спір за Вільно з користю для Поляків. Генерал Желіговські „прилучив" 
Вільно до Польщі ніби від імени його насе ення добровільно до Польщі а Союз Народів цей акт „бунту" генерала затвердив. Польська політика щераз побідила, 
не тому, що вона може розумніша чи боронила правдивої справи, а тому що в інтересі Франції є аби Польща, була сильна. Супроти такої „справедливости"
міжнародньої, мусить уступити мала Литва без великих приятелів поміж більшими державами.