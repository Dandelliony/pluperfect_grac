Без нарікань!
Чоловік є ковалем своєї долі - це є правда, що видержала всі критики і пройшла вже крізь богаті простори часу. Нажаль у нас Українців все мусить бути 
жаль хоч він не потрібний тут маємо все на денному порядку нарікання, плач і квиління. Все щось комусь зле, все комусь кривда діється. Нарікається і 
плачеться - і тільки всього. Ніхто загалом не вважає за відповідне вглянути глибше в справу нашого загального - чи навіть особистого нещастя. Ніхто 
не відчуває потреби вглянути в основи й підвалини, на яких будуємо наше сіре й буденне життя. Ми піддаємося з опущеними руками „всемогучій волі“ і 
тягнемось за життям. Так! Тягнутись за життям це прикмета нашої вдачі, це й підстава нашого нарікання та нещастя. Ми не звикли будувати собі життя 
так, як нам подобається, ми не звикли бути провідниками навіть нашого особистого життя. Ми не хочемо творити життя, бо це для нас затяжке бо це за 
твердий горіх на наші зуби, а впрочім у нас звичайно кажеться „де нам до того" або „де ми до того доросли“ і так знова блудиться у тих зачарованих 
будівлях твердого життя. А воно... тим часом має з нас добрий хосен а що гірше одиноку іграшку і розраду. Бути посміховищем хоч би навіть і такого 
володаря яким є життя не є цілком річчю приємною і гідною чоловіка цего віку. Часи зміняються і бачимо, як на наших очах українська суспільність 
прозріває і бачить, що так дальше бути не може і тому починає зміняти основи суспільного і свойого особистого життя. Тільки чомусь наш брат ще не 
позбувся тих дуже некорисних прикмет, а цей спосіб ведення жмття став нашою непорушною правдою, і а ми її рабами, і Світова війна порушила - богатьома 
старими заскорузлими правдами і виказала, що тільки чоловік, що живе і і жити хоче, що бачить і відчуває радість життя і в праці - та безупинному 
змаганню має і його насолоду — що живе для творчої праці і змагань, є і правдивим ковалем своєї долі. Життя приходить до нього і таким, яким його 
уява і розум обдумали, таким, яким він його бачити хоче. Щоби однак не бути ніколи чужим серед якихнебудь життєвих обставин, мусимо тепер теж і ми — 
дяки — інтересуватися цілим українським життям і всіми його проявами у першу чергу, а своїм становим зокрема. Мусимо зрозуміти вагу і потребу 
творення і підпирання своєї станової організації і його органу і тим давати примір і взір зрозуміння вимог життя двайцятого віку. Бо як бачимо на 
загальному нашому життю, що тільки дорогою кооперативно організаційного його охоплення можемо і ми дійти до піднесення нашого знання і освіти 
створюючи відповідні фахово доповняючі курси даючи в цей спосіб змогу підготовки широким шаром нашого стану. Життя не жарти й не терпить ніяких про 
волок! Тому всі як один станьмо до спільного діла, без нарікань і без ожидання ласки від когось. Самі дорогою організації доходім своїх прав і 
викажім цим свою життєздатність, а тоді з певністю будуть числитися і цінити нас всі. З Поділля