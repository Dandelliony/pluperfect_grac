Після свята „У. М. Х“.
Ви, побратими дяки, напевне вже читали та чули від тих, що були на святі „Українська Молодь Христові", як воно вдалося. Можемо повторити за цілою 
українською пресою і всім українським громадянством: Вдалося це свято так, як ніодне свято досі, а коли ходить про кількість його учасників, то 
взагалі такого великого свята у Львові ще не було. Шістьдесять тисяч людей у чвірках, що на диво йшли незвичайно карно і здисципліновано, більш, 
як стодвадцять тисяч учасників, сотні прапорів і десятки орхестр, освічений через 3 ночі собор св. Юра, що панував над цілим містом, усе це 
створило атмосферу, яку ще й по сьогодні годі за бути і яку у Львові раз по раз згадують. Ми свідомі того, що таке величаве свято, такий його 
величний вигляд і розмах могла надати тільки найбільша сила українського народу св. грекокатолицька віра та величезний актив цього народу, яким є 
священики і всі ті, що з ними проводять організаційну роботу на місцях. І хоч ніде, в ніякий часописі ні словом не згадувано про вас, побратими 
дяки, то ми свідомі теж того, що багато, дуже багато праці вложили ви у це свято і хто зна, чи зі сіл булиб прибули десятки тисяч, якби не ви, 
скромні та непомітні церковно-народні робітники, ви, побратими дяки. Чейже годі уявити собі, щоби ця справа проходила без вашої уча сти і ми 
уявляємо собі, скільки агітації, розмов та зусиль ваших було потрібно, щоб свято „У. М. Х.“ випало так, як випало. Шкода, що будучи у Львові, а 
напевно було вас кількасот, це заглянули ви до домівки Товариства Взаїмної Помочі Дяків; велика шкода, що ніхто з вас досі не написав нам про те, 
як він працював і що зробив для звеличання того свята. А чейже знаємо, що по селах йшла шалена агітація проти того свята. Що з тією агітацією 
мусіли ви, як найближчі до низових шарів нашого громадянства, зустрінутись, що ви може найбільше тій агітації протиділали та може й наражувалися 
на ворожнечу й глузування. Але це ніщо. Ми, дяки, відомі з того, що проводимо свою працю ревно та тихо, що стоїмо на чолі організованих станиць і 
трудимося не вимагаючи для себе ні похвал, ні признання, ні подяки. Ми маємо, якщо працюємо, на увазі тільки й тільки добро українського народу; 
дай Боже, щоби кожний стан бажав йому стільки добра і щастя, скільки ми бажаємо йому, дай Боже, щоби кожний стан працював для нього так щиро і 
так без признання та безкорисно, як ми дяки. Тепер приходить друга фаза свят УМХ, свят на місцях, по селах, містечках і містах. І в цій фазі свят 
не сміє нас бракувати. Зусиллям священиків та нас, як найближчого до них церковно-народнього активу, мусять і ці свята випасти як найкраще, як 
найвеличавіше, на славу Божу і батьківщини, на спасення наших співгромадян. Закликаємо тому вас усіх, побратими дяки, активно взяти участь в 
місцевих святах УМХ, входючи до проводу та комітетів свят, підготовляючи хори і богослуження та агітуючи скрізь за найбільшою участю в них 
громадянства. Рішуче мусить нам самим залежати на активній нашій участи у святі. Адже це свято найдорощої нам гр. кат. Церкви, свято св. віри, 
свято проводу гр.-католицького народу, до якого активу належимо й ми. Ви знаєте, побратими дяки, які часи переживаємо. Коли приглянутись добре, 
то на Церкву Христову йде з усіх боків наступ. Наступ той іде з боку тих, що кажуть отвер то на себе: „Ми безбожники!" і з боку тих, що прикриваються 
плащиком найбільшого патріотизму, а про те нічого патріотичного не роблять, ніщо для народу не працюють, тільки отверто й завзято поборюють віру, 
церкву, духовенство. Ці вороги з патріотичними шильдами спрямовані і проти нас; якщо вони цього досі не заявили, то тому, що нас не видно на 
передових місцях. Але пригляньтеся точніше, чи не бють вже й зони по нас, чи не рисують по своїх „Комарях" дяків, не наспіваються з них, не 
називають всяко, від лямполизів починаючи? І тому будьте обережні, коли хто підходить до вас та горлає про свій високий патріотизм і любов 
України. Наше майбутнє і наша доля тільки під крилами Церкви й омофором Пречистої Діви! Свята віра, що перетрівала з нами цілі століття, а в тих 
століттях часи татарських наїздів, панщини і т. д., ця Свята Віра даватиме силу і триматиме нас живими і здооовими до останніх днів існування 
українського народу. А тим, що були посоромлені і скомпромітовані розмахом свята УМХ у Львові, що тепер підуть на села агітувати проти того 
свята, дівайте гідну відправу: Пригадайте їм, як то вони брехали здорово, щоби відстрашити людей від участи у святі УМХ, мовляв, у Львові будуть 
гази на вас кидати, бомби, поїзди будуть висаджені і т. д. і т. д.. пригадайте їм, якто на святі відкриття нагробника Івана Франка вони не 
пошанували святого цвинтарного місця і кидали камінням на селян та робітників, розбиваючи голови невинним людям, пригадайте їм, що на селі вони в 
вас не бувають, хіба дає агітації і баламучення селян і буком зі села! Ми, дяки, кращий актив українського народу. Ми не несвідома маса. Ми 
знаємо, що таке кохання Батьківщини, але знаємо теж, що боротьба за неї!