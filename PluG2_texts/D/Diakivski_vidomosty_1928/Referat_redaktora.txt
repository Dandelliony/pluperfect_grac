Реферат редактора „Дяківських Відомостей" і гості на салі.
Після цього забрав з дозволу о. предсідника голос редактор „Дяківських Відомостей" Днатоль Курдидик. Його реферат обговорив такі теми: Дяківська 
громада виказує жахливу інертність і байдужість до своїх справ. Маючи 87 дяків у своїх членах, тобто самих дяків з львівської єпархії та близько 
2500 дяків у всіх трьох епархіян, дяківська організація повиннаб бути найміцнішою організацією українського народу, її орган повинен бути прегарним 
тижневиком, вона повинна мати свою домівку, гостинницю для дяків, захист для старців, окремих урядовців словом усе те, що моглаб мати організація 
при 2500 здисциплінованих членів. Цього нема. Виною тут і самі дяки, що байдуже ставляться до своєї централі та свого часопису, виною й Митр. 
Ординаріят, що толерує й допускає до того, не виконуючи навіть постанов прагматики про виставлення на конкурс дяківських посад, це є некваліфіковані 
й нестабілізовані дяки, найбільші шкідники дяківського руху, і з одного і з другого боку треба поправи. А покищо дяки не сміють допустити до того 
сорому, щоби їх часопис впав, мусять тісніше обєднитися і якщо більшість з них неактивна й мертва, то меншість мусить виказати подвійну зрілість, 
здисциплінованістю і зрозуміння ваги організації. Промову ред. Курдидика приняли Заг. Збори невмовкаючими довгими оплесками: Підчас того на салю 
увійшов, представник парляментарної репрезентації Українців, пос. др. Ст. Біляк.. Предсідник представив його зборам, що привітали його гучними 
оплесками, а після цього пос. др. Ст. Біляк виголосив довгу палку промову, в якій привітав дяків від Парляментарної Репрезентації з їх змаганням 
до кращого, побажав зборам успішної праці та заохотив дяків до боротьби за свої права. І промову приняли збори грімкими оплесками, та у відповідь 
передали на руки пос. др. Біляка свою подяку і довіря Парляментарній Репрезентації за її працю для українського народу. Такимиж оплесками привітали 
Заг. Збори другого дорогого гостя того дня, делегата Дяківського Товариства Станиславійської Епархії, п. Миколу Калічука, на руки якого передали 
привіт для дяків тої епархії та заохоту до дальшої праці. Пос. др. Біляк забирав ще раз слово, обговорюючи дуже актуальну справу забеспечення 
дяків на старість, що можнаб провести на спілку з дяками инших єпархій. Тією справою Виділ і Заг. Збори дуже зацікавилися і ми до неї ще повернемо.