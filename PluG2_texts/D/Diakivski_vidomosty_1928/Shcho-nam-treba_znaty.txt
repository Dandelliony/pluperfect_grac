Що нам треба знати з історії? Про святого Володимира Великого (979 — 1015)
По смерти Святослава Завойовника почалася скоро війна між його синами. Кождий хотів собі загорнути цілу спадщину. Київський князь Ярополк пішов 
війною на дєревлянського князя Олега. Сталася битва над Овручом. Олегове військо побито. На втечі з побоєвища загинув і сам князь Олег. Новгородський 
князь Володимир, почувши, що Ярополк зробив з Олегом, побоявся, щоб Ярополк не зробив так само і з ним. Володимир утік за море до Швеції збирати 
варяжське військо. А Ярополк заняв тимчасом і Новгород та посадив там своїх бояр. Сам київський князь став збирати під свою руку й інші землі. Та 
не вдалося Ярополкові довершити розпочате діло й усіх князів та намісників собі попідчиняти. Володимир незадовго вернувся зза моря з варяжськими 
полками. Він вигнав Ярополкових воєвод з Новгорода й почав готовитися до війни з братом. Та насамперед мусів він позбутися сусіднього полоцького 
князя, бо він був союзником Ярополка. Скоро найшлася й причина до війни з полоцьким князем Рогволодою. Рогволода мав доньку Рогнідь. Її сватав і 
Ярополк і Володимир. За Володимира вона не хотіла йти. Володимирові дорадники порадили йому похід на полоцького князя. Володимир побідна 
Ровголоду й Рогнідь мусіла вийти за Володимира. Та Рогнідь не була щаслива за Володимиром. Поети оспівували її нещастя й прозвали її Гориславою. 
Від Володимира вона мала сина Ізяслава. Між Володимиром і Рогнідою не було довгого життя. За порадою своїх бояр Володимир відпустив Рогнідь з 
сином Ізяславом і віддав їм на князування полоцькі землі. Від Ізяслава й походили полоцькі князі. Вони жили вічно у незгоді з українськими. У 
війні з Володимиром упав київський князь Ярополк. Так став Володимир і київським князем. Це сталося 979 року Своє князювання почав Володимир від 
того, що виправився з військом до західніх українських земель, де тепер є Галичина й Холмщина. Тут проживали українські племена хорватів і 
дулібів. Вони жили з хліборобства й для оборони ставили собі городи. Найбільші тоді там городи були Перемишль і Червень. Від города Червень пішла 
назва для тих сторін червенська земля а геть пізніше й Червона Русь. На захід від цих земель жили інші славянські народи: чехи й поляки. Вони 
нападали на ці сусідні українські землі й намагалися підбити їх під свою вдасть. Володимир при шов туди 981 р., заняв Червень, Перемишль й інші 
городи й прилучив їх до київської держави. На Волині Володимир заснував новий город і назвав його від свойого імени Володимиром. Від того часу 
Галичина й Холмщина належали до великої української держави. Пізніше доводилося українським князям воювати за них з поляками. Князь Володимир 
позбирав і всі інші українські землі й поприлучував до української держави. Та ця робота збирання української землі коштувала багато війни й 
багато крови. Літописці малюють молодого Володимира лютим і суворим князем. У тих оповіданнях багато поперебільшувано. Літописцями були черці, 
Вони хотіли показати виразно зміну, яка наступила, коли Володимир охрестився і став лагідний і ласкавий. Але безперечно, що перша половина 
Володимирового князювання була таки дуже крівава. Не легко приходиться будувати великі держави. А ще тяжче й удержувати вже збудовану державу. 
Володимир розумів це і старався скріпити Україну всілякими звязками. добровільними й насильними. На місце чужих намісників і князів, або далеких 
свояків, котрих звязь з київським княжим родом ослабла й призабулася, Володимир порозсаджував по українських землях своїх рідних синів. Такі 
землі під кермою князів називалися волостями. Найстарший князь сидів на Київськім престолі й княжив над середнім Подніпровєм. Князі по инших 
волостях мали слухатися київського, „великого князя". Тоді то повстала на Україні вперше династична думка. Виробився погляд, що на Україні ніхто 
не має права князювати, хто не з Володимирового роду. Ця династична думка мала велике значіння й справді звязувала певним внутрішнім звязком, 
почуттям одности й спільности ці землі протягом цілих віків. На Україну часто нападали печеніги. Це була азіятська (турецька) орда. Вона прийшла 
зза Волги в другій половині 9. століття й захопила степи південної України від Дону до Дунаю. Землі на південь від Київа потроху опустіли. Та 
печеніги пішли й далі. Вони нападали на землі й під самим Київом. Через те князь Володимир Великий приказав городити городки (кріпости), робити 
окопи (вали) над ріками - Трубайлом, Остром і Стугною. Печеніги воювали без перестанку з Україною. Рівночасно мусіли й вони відбиватися від інших 
орд, що насувалися знов із Дзії. Тим зменшувалася дедалі сила печенігів. Останній раз напали вони на Київ 1036 р. Скоро після того зникли, 
повтікали за Дунай. Українська держава заснувалася, склалася й зросла заходами киїйських купців та промисловців, а потім піддержувалася воєнною 
силою князя. У Київі та в інших городах як зростала торговля, купці й промисловці багатіли. А ці купці й промисловці були українцями. Тому й 
держава була українська. Київ тай інші городи зросли від торговлі з чужими богатими землями, особливо з греками та арабами. Торговля йшла добре, 
поки вільні були торгові шляхи до Дніпру до Чорного Моря та попри Каспійське Море через Кавказ аж до Персії й далі. Тому то українські князі 
мусіли воювати з усіма ордами, що заступали українські торгові шляхи. Воював з печенігами Володимирів батько Святослав Завойовник, котрий упав у 
бою з ними. Воював з ними й Володимир Великий. Він мусів з ними битися, бо інакше й держави не було би, або люде прогнали б його, й взялиб собі 
за князя такого, що вміє боронити їх інтересів. Держава буває кріпкою тоді, як більшість людей хочуть її піддержувати й обороняти, як людям така 
держава потрібна, дає їм вигоди, головнож тим, що можуть і вміють її піддержувати. А це були на Україні її міста. Про ті для князя конечні війни 
з печенігами заховалися в літописі всякі оповідання. (Докінчення буде)