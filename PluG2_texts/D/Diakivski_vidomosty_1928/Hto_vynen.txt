Хто винен ?
(Дискусійна надіслана стаття).
Все чуємо одно і то само, що дяки не хочуть як слід зорганізуватися і за собою постояти. Однак коли блище приглянемося, то не вся вина по стороні дяків. Як 
би воно не було, то дяки таки сходяться на деканальні чи повітові зібрання, все таки щось радять, довідуються та чогось домагаються. А найбільше то вже 
засипають Виділ нашого Т-ва ріжними резолюціями просьбами, грозьбами і і. А що до того часу зробив Головний Виділ? На це не треба відповідати, тільки 
порівняти працю і кошта дяків, а працю Головного Виділу в дяківській справі. Тоді будемо мати ясний образ де лежить причина лиха, що дяківська організація не 
поступає вперід. В кождій організації мусять бути провідники. В дяківській організації провідником є дяків ський Виділ. Але який його провід над дяками, коли 
ми на провінції не знаємо, що робить наше Товариство, а Товариство не знає, що роблять дяки. Закине мені хтось, що маємо свою станову Газету у Львові, і та 
повинна інформувати так дяків як і Виділ. Я відповім на це, що щоби Газета могла інформувати дяків о праці Виділу (як взагалі Виділ що робить) то треба щоби 
ту редакцію хтось о тій праці повідомив, або як з редакції хто прийде на яке засідання щоби дали йому пояснення в чім що де Виділ зробив. Таке в культурних 
організаціях істнує. Але в нас? Скажу лише, одно, що як прийшов раз член з редакції до Виділу, в час коли мало відбутися засідання Виділу і Комітету то 
секретар поза плечі других завидував як „посмів" прийти на засідання "не дяк"!! „І чого він тут прийшов, хто його тут кликав і взагалі чого він до дяків 
пхаєся"!! Такі і тим подібні епітети виходать з уст „Виділених" в сторону людий котрі для дяківської справи дають безплатно свою працю! Отже ясно, що Виділ 
або нічого не робить або як щось робить, то боїться, щоби о тій „праці" ніхто не довідався!! йдім дальше. Чути великий шум всюди, що не всі дяки і не точно 
платять свої членські вкладки. Але спитаймо тих що платять, чи кождий з них скаже на що ті гроші збирає. Т-во раз і в рік на Загальних Зборах Виділ здасть 
ніби то справоздання зі своїх рахунків діяльности, але звичайно трете через десяте так, що на тім мало хто визнається а хотяй і декотрий щось зрозуміє, то 
лише той що був на Зборах. А інші, котрі з якихсь причин не могли приїхати на Збори то таки не будуть знати на що дають свої гроші до Т-ва! Після моєї гадки 
так не повинно бути. Обовязком Виділу є здати звіт з діяльносте і рахунків, але так як інші Товариства роблять, т. є. зробити білянс, але не устно, а окремою 
брошурою, або видрукувати в нашій становій Газеті, щоби кождий знав кілько і хто платить членські вкладки а хто винен. Тоді такий білянс розіслати всім 
агентам. Агенти чи навіть свідомі дяки будучи на своїх деканальних Зборах, кождому пригадають та візвуть до вирівнання вкладок чи там чого. Уміло Т-во 
зібрати „табелі свойств" від кождого дяка, не хайже від себе випише табелі чинностей для кождого, котрий не хоче належати і сповняти обовязки які накладає 
організація. Обовязком Виділу перевести вже раз тверду операцію на членах та виказати поіменно хто є дяком та сповняє свої обовязки, а хто лише підшивається 
під дяка. Не треба чекати аж до загального суду. Зараз розділити дяків на правих і лівих. Не біймося того, що то може зле вплинути, коли виявиться, що 
більшість дяків байдужна, противно, не рахуймо три тисячі дяків, бо нам навіть не треба три тисячі. Нарахуймо добрих, певних і енергічних три сотки, а з тими 
трома сотками певних дяків більше зробимо і скорійше підемо вперід як зі всіма. Але тих триста певних треба показати і знати котрі то, а то повинен зробити 
як раз наш Виділ. Дальше Виділ повинен доказати, чому так рідко скликає членів на засідання, як також повинен представити зборам чи Товариство має який 
інвентар та чи сповняє Виділ свої функції при своїм столі, чи може пожиченім. Це все повинні дяки знати, мати на папери в руках, тоді, коли відбуваються 
деканальні чи краєві Збори. Тоді все піде вперід, а в противнім разі стратить Виділ свій авторітет навіть в тих одиницях, та місто до кращого зайдемо на 
гірше. Друга справа "Дяківська кооператива". Чи думаєте, що на такий зазив всі дяки дадуть вписове і уділ? Безперечно, що кооператива річ добра, але 
передовсім плян і ціль тої кооперативи треба добре представити. До цеї справи треба поволи братися. На мій погляд наша будуча кооператива повинна бути чисто 
дяківська і служити передовсім дяківським інтересам. Позатим як практика і користь на місце покаже. Та в кождім случаю чим би наша кооператива не занималася, 
то єї основа і зверхний вигляд повинен відповідати дяківському станові. Найважнійше, щоби кооператива мала певні дані, що не упаде. Таку певну підставу і 
ціль буде мати кооператива, тоді, коли візме на себе видавництво нашої газети „Дяківських Відомостей“, розумітьєся з нашим дотеперішним редактором на чолі, 
котрий має вже свою повагу і заслуги у всіх дяків. Позатим занялибися будуча кооператива видавництвом ріжних дяківських підручників для науки і практики, та 
всіх богослужень. Дальше видаванням гарних церковних напівів котрі вже по части є але нема видрукованих. Так що поле до попису для нашої кооперативи 
найшлосяби. При кооперативі можнаби мати й свою правну пораду. При такій кооперативі витворилобися в короткім часі наше правдиве дяківське Товариство, котре 
відповідалоби дяківським справам та перенялоби на себе посередництво в полагоджуванні справ між ординаріятами а дяками. В такій кооперативі зглядно 
Товаристві виділиби дяки справжній осередок своєї організації та малиби своє тепле і щире огнище, коло котрого охотній ше гуртувалибися. Це заохочувалиби їх і 
організувало більше чим дотепер. На таку кооперативу скорше давби кождий дяк свій уділ, бо бачивби певний фундамент, на котрому можнаби з часом збудувати 
величавий храм! Цих кілька моїх скромних думок подаю під розвагу загалові дяків. Нехай кождий з Товаришів-дяків вискаже й свою думку, на сторінках нашої 
Газети щоби цим способом до вести до створення нового організаційного осередка. М. В. дяк дек. Унівського.