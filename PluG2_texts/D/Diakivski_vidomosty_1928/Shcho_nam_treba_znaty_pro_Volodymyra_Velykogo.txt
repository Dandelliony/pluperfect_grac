Що нам треба знати з історії? Про святого Володимира Великого (979 1015). (Докінчення).
Київський князь Володимир Великий з початку почитав давніх славянських богів. Перед його двірцем у Київі стояв Перун, бог грому, зроблений з 
дерева, з срібною головою й срібними вусами. Володимир складав йому жертви. До Київа приходили з ріжних сторін чужі люде й намовляли князя, аби 
він покинув давню вірю й приняв іншу. Болгари з над Волги хвалили йому віру арабського пророка Магомета, жиди закон Мойсея, німці латинську віру, 
а греки - грецьку. В чорноморських грецьких містах і на Подунавю поширювалося христіянство вже в перших століттях по Христі. Звідти заносили його 
в українські сторони купці і всякий мандрівний люд. Вже в 9. століттю христіянська віра стала ширитися в головніших містах України, бо там бувало 
багато такого мандрівного люду. Христіянство захоплювало переважно вищі верстви українського громадянства. Ще в 860-их роках вислано на Україну 
грецьких священиків. Вони охрестили багато людей. Для цих українських христіян вислано потім й осібного владику. В першій половині 10. століття 
згадується церква св. Ілії в Київі на Подолі. В договорі українського князя Ігоря з греками згадується, що і серед Ігоревої дружини, на княжім 
дворі і в боярських кругах було багато христіян. Не дивниця, що й українська княгиня св. Ольга теж охрестилася. Буваючи часто в Царгороді, українці 
бачили, що там царі мали велику пошану. Патріярхи тай всі духовні надавали царській владі надзвичайну пишність, освячували її помазанням, 
називали царя рівноапостольним. Те царство звалося римською імперією, хоч справді там жили греки. Римська імперія вважалася за вічну. І це 
надавало імператорам ще більше поваги й пишности. Сусідні князі мадярський, український, хазарський раді булиб дістати якінебудь ознаки царської 
поваги, так звані регалії, аби й їх осяяв відблиск того царського світла тієї пишности. Тоді й цих князів більше поважалиб у своїй землі. Не 
дивно тому, що й Володимир Великий волів прийняти христіямську віру з Царгороду, та що й бояри йому так радили. До того й нагода трапилася добра.
В Царгороді тоді царювали два брати, Василь Константин. їх притисла біда. Проти них збунтувався їх воєвода Вардз Склір і приступив з військом до 
самого Константинополя. Вони попросили помочі в Володимира. І він післав на поміч своє військо. Але й поставив умову, щоб царі віддали за него 
заміж свою сестру тай ще прислали йому корону й цісарські убрання. В цих умовах бачимо державнотворчу спритність Володимира Великого. Саме тоді, 
коли розпочалися переговори про шлюб Володимира з цісарівною, він кінчав свою роботу коло відбудовання української держави. Жінок у Володимира 
було вже багато. Та йому, видно, хотілося поріднитися з сусідніми цісарями, аби скріпити українську державну будову, свою владу над нею тай 
взагалі владу київського великого князя. Історія не дурно назвала Володимира Великим. Вона все надає це прізвище тим володарам, які показалися 
великими державниками. Ми вже передше говорили, що тоді на Україні була українська нація, бо були українські міста. Українського характеру 
надавали українській державі саме оті міста з українськими купцями, українськими ремісниками й українськими промисловцями. Ці верстви потрібували 
сильної держави, яка хоронила би їх промисл і торговлю дома й поза межами держави. Вони мали чим піддержувати владу, бо були богаті. Вони вміли 
шанувати свою українську державу, бо бувалі це були люде, то є бували і в себе й по світі. Володимирові попередники й сам Володимир розбудували 
таку українську націю волею й неволею, силуючи кровю і війною своїх і чужих до єдности й послуху. А розбудувавши українську націю й тим самим і 
українську державу, Володимир узявся довершити цю будову заграничними звя ками. І, видно, розумний був він володар, коли вмів так зручно 
використовувати й на це всяку нагоду. І здобуття заграничних приятелів та союзників не обходиться без жертв у грошах і крові. І Володимир та його
бояри не завагалися принести й на це велике діло кровну й грошеву жертву. Византійські царі Василь і Константин обіцяли віддати за Володимира 
свою сестру Анну, аби він прийняв христіянську віру. Володимир післав цісарям шість тисяч війська. Я це було в тодішніх часах дуже багато. Воно 
помогло погромити бунтівників, тай потім зісталося там на службі. Володимир вихрестився. При хрещенню дали йому імя Василь, як називався один з 
цісарі з, братів його нареченої цісарівни Янни. Та, як минулася біда, византійські цісарі почати відтягатися гід того, що пообіцяли Володимирові. 
Воно нераз так буває в міжнародній політиці. Аби такої зради не бувало, треба мати власну силу, власне військо. Не був би Володимир і великим 
державником, як би він цього не знав і не був готовий на всякий випадок. Володимир ударив у болюче місце Византії, на її кримські володіння. Туди 
здавна вже українські князі простягали руки. Вони хотіли заволодіти й чорноморським побережжам і Кримом з усіма грецькими кольоніями, містами. Це 
була мудра політика України. Але її не переведено в діло. Насамперед хотіла Україна запевнити українським купцям торговлю в найбагатшім місті 
тодішнього світа Византії, котре ще називалося Константинополем у честь першого христіянського цісаря святого Константина, або Царгородом, або й 
Новим Римом. За цю українську торговлю з Византією поплило чимало крови. Українські князі нераз ішли воєнними походами на грецьке цісарство, 
нераз підходили під сам Царгород. Ходив війною на греків український князь Олег, після нього його наслідник Ігор, а потім і його наслідник 
Святослав Завойовник. Ці війни України з Византією кінчалися мировими договорами. А в цих договорах хитрі греки разураз убезпечалися, аби Україна 
не воювала їх кримських городів. Тепер Володимир пішов і обложив столицю кримських володінь Византії Херсонес, або, як у нас його звали, Корсунь. 
Місто було обгорожене сильними мурами й трудно було його взяти. Володимир казав перетяти водопроводи до міста. Без води корсуняне мусіли 
піддатися. Грецькі цісарі не могли їм дати помочи. В Византії знову піднялося повстання й інші війни. Володимир опанував Корсунь і цілий Крим. 
Аби вернути собі ці краї, цісарі мусіли сповнити дані Володимирові обіцянки. Вони вислали цісарівну Анну до Корсуня. Там відбулося її весілля з 
Володимиром. Володимир віддав по цім Корсунь грекам „за віно за царівну", то є як викуп за молоду. Після того Володимир заходився ширити 
христіянську віру разом в грецькою культурою у своїй державі. Він розумів, що нова віра, добре впорядкована, з гарною пишною відправою, з 
духовним начальством, багато допоможе, щоб кріпше зєднати державу й збільшити князеву славу. У Київі й раніше було вже багато христіян, а тепер 
охоче вихрестилися трохи не всі кияни (988 р.) Так само було й по других південних землях. А де далі на північ і на схід, там іноді доводилося 
заводити христіянство й силою. Від греків прибули на Україну архієреї та священики, а в Київі поставлений був митрополит. Почали будувати церкви, 
заводити при них школи. Появилися й монастирі. Від греків усе більше прибувало усяких майстрів. Так разом з христіянством перенесені були у нашу 
землю основи світової культури. Разом з христіянською вірою появилось у нас і письмо. Бо ще раніше, перед тим літ за 100, два брати славяни.
Кирило та Методій, поперекладали святі книги на мову сла вянську для тих славян, що жили за Дунаєм (Болгари). Як завелося на Україні христіянство, 
то були принесені й ці славянські (болгарські) книги. Вони написані були мо вою, хоч і не зовсім такою, як говорили в Київі, а всеж зрозумілою й 
для наших людей. Тодішні учені люде звикли писати тією церковно-славямською мовою. І довго вона панувала у нашій землі в книжках, у школах, а в 
церкві панує ще й досі. Літописець каже, що Володимир, як прийняв христіянську віру, значно відмінився: став милостивий до людей, особливо до 
духовних та до старців і калік. Часто скликав людей на веселі, пишні бенкети. Як умер він (року 1015), то за чим плакали та жалкували так, як ні 
за одним попереднім князем. Нарід згадував довго його щасливе панування і звав його „Яснем Сонцем". Український князь Володимир Великий довершив 
збройною силою, заведенням христіянства й освітою будову великої української держави на сході Европи. Почин до витворення української держави 
пішов від Київа. Положений на головній торговельній дорозі Дніпра понизше своїх головних приток Припеті й Десни, Київ зосереджував у собі торговлю, що ішла 
з півночі почерез київську кольонію Новгород на північ долі рікою Дніпром і дальше Чорним Морем до Константинополя, на схід до Персії й Індії і 
на захід до Праги, до Німеччини й до Угорщини. Така широка торговля збогатила дуже Київ. Наслідком корисних географічних умов і старою традицією 
скріплених живих торговельних зносин назбіралися тут богаті скарби культурних здобутків і матеріяльних засобів. Тут згромаджуються великі запаси 
товарів і капіталу й витворюється могучий стан торговців-вояків. При тодішніх обставинах на кінці першого тисячеліття вимагав торговельний рух 
безнастанної збройної оборони. Зі зброєю в руках вирушили торговельні каравани, немов у воєнний похід, кождсї хвилі готові розпочати торговлю або 
стати до бою, заключити корисний договір або здобути здобич. Оця то київська кляса патриціїв, це був той богатий і войовничив купецький стан, 
котрий став основою української держави. Він заклав протягом часу численні нові купецькі городи й осідки на найважніших торговельних шляхах 
України. Він поширював усе дальше обсяг своїх торговельних зносин. Він мусів у власнім інтересі подбати про витворення воєнної сили й збудовання 
міцної організації для успішної оборони своєї торговлі. Захист доріг і забезпечування руху переходили самі собою в підчинення замешкалих на тих 
торговельних шляхах племен. Збирання дані поміж племенами помагало торговці. З таких то суспільно-економічних обставин і витворилася українська 
держава з осередком у Київі. Велике значіння мало приняття христіянства й поширення його серед народніх мас. З христіянством прийшла на Україну й 
найвища тоді на світі византійська освіта й культура. Вона віддавна впливала на український нарід положеними на побережі Чорного Моря грецькими 
кольоніями. Між усіми славянськими народами здобув собі український нарід найвищу культуру й стояв на тій висоті аж до XIV. століття. Український 
княжий рід споріднювався часто з византійськими цісарями, французькими королями й німецькими римськими імператорами, поминувши родинні звязки з 
менше культурними столицями. У тих часах особливож у XII. столітті український нарід переважував і маєтковою й духовою своєю культурою всі 
тодішні західні народи, котрі тепер непомірно випередили й богацтвом і освітою українців. (Кінець).