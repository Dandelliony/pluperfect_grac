Новинки.
Почтові марки папи. Церковна держава по 58-літній перерві задумала видати власні почтові марки. Почтові марки матимуть для церковної держави велике 
торговельне значіння. З розпродання марок згорне церковна держава великі грошеві суми і підсилить свої фінанси. Задумано видати такі серії почтових 
марок з відповідними рисунками: 1) 5 центів — дверник з папської гвардії, 2) 10 центів почесний відділ Гвардії, 3) 15 центів кінний їздець (ґвардії), 
4) 20 центів святі ворота, 5) 25 центів статуя св. Петра, 6) 50 центів герб папи, 7) 1 ліра також герб папи, 5 лір потрет папи. Залізниця задурно. В 
Америці можна дістати цілу залізницю, довгу на 185 анґлійський миль, з цілим урядженням, будинками та паротягами й ваґонами, вартости най менше 3 міл. 
доларів задурно, під умовою, що той хто її перебере, зобовяжеться й далі її вести. Спілка, що була власницею цієї залізниці, Попала в конфлікт зі 
стейтовою владою і не маючи змоги позбутись клопоту й певно дефіциту, вирішили її подарувати. Цікаво, чи знайдеться хто ласий на таку дарувизну. Сон, 
що тягнеться 9 літ. В 1920р. пан Джонс у Шікаґо заслаб на інфлюєнцю. Через кілька днів інфлюєнца перейшла в якусь хоробу, яка пригадує сонну, й хорий 
спить з того часу уже 9 літ, прокидаючись на короткий час лише в деяких годинах. Коли Джонс заслаб; він мав 33 роки і був маючим чоловіком. Тому 
жінка умістила його в один з найкращих шпиталів у Шікаґо де він був під доглядом найкращих спеціялістів. Через кілька літ маєткові справи Джонса 
погіршилися й жінка умістила його в одному монастирі й сама оселилася там. Джонс лежить у себе в кімнаті і хоч спить майже без перерви, одначе часом 
мусить відчувати якийсь гострий біль, бо стогне й ломить руки. Коли приходить час обіду, хорий прокидається. Він не може рухати руками, але може 
жувати і ковтати поживу. Після обіду він на кілька хвилин отврає очі й навіть вимовляє кілька слів. Коли до кімнати входить його жінка, він пізнає її 
по крокам і пробує розплющити очі. Лікарі спочатку гадали, що Джонсон не проживе довго, але він живе ось уже девять літ і невідомо, скільки ще житиме 
в такому стані.