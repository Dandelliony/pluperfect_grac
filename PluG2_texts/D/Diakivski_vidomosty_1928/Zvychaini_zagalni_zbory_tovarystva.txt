Звичайні Загальні Збори То-ва Взаїмної Помочі Дяків у Львові.
Дня 25 цьвітня ц. р. о год. 10. рано відбулися звичайні загальні збори Т-ва Взаімної Помочі дяків у Львові, при участи поверх сотні членів Т-ва. 
Збори вибрали предсідником о. посла Ганушевського, який разом з о. сенатором Татомиром прибув на запрошення Виділу на збори. Кромі цего за 
президіяльним столиком засіли делегат Митр. Ординаріяту Всч. о. реф. сов. І. Туркевич, та голова Т-ва о. сов. Е. Дудкевич. Секретарювали Вп. 
Баслядинський дяк з Черча і Ковалишин дяк з Занитова. Збори створив голова Т-ва а звіт з діяльности Виділу здавав секретар Т-ва. Над звітом з 
діяльности вивязалася дуже оживлена дискусія в котрій забирали голос богато членів, які критикували слабу діяльність уступаючого Виділу а з окрема 
брак ініціативи у тогож і не піддержування зв'язку з поодинокими агентами Т-ва та загалом членів. Бесідники вказували що в Виділі панувала апатія 
зневіра у власні сили та, брак пляну діяльности. Виділ відбув, в цілому році всего 4 (чотири) засідання, на яких полагоджувано тільки справи 
канцелярійні, а не нараджувався над новими способами скріплення організації Т-ва. Виділ в минулім році не давав жадних директив агентам Т-ва, які 
через те не скликували зборів в поодиноких деканатах, так що загал членів не міг слідкувати за роботою Т-ва і через то організація місто кріпшати, 
ослабла. В дискусії забрали голос рівнож о. посол Ганушевський і о. сенатор Татомир, котрі підчеркували, що організація дяків потрібна є не тільки 
для них (дяків) самих, але також для церкви і українського народу. Організації дяків не створить ніхто чужий, тільки дяки самі мусять її двигнути, не 
жаліючи ніяких матеріяльних жертв і фізичних зусиль для того щоби ту свою організацію поставити, як найкраще. Тому до тої дяківської організації 
повинен належати КОЖДИЙ ДЯК повинен вплачувати правильно членські вкладки, передплачувати і поширювати свою станову часопись та дбати про жертви на,
пресовий фонд тоїж газети. По закінченії дискусії на внесок виораної в діли провірення касового діловодства надзвичайної контрольної комісії, уділено 
уступаючому Виділови абсолюторію з діяльности та касового діловодства Т-ва. Голосовання над вибором вісьмох членів Виділу було дуже бурливе,
бо було аж три кандидатів. Вкінці по переведенню поіменного голосовання над поодинокими кандидатами вибрано слідуючий Виділ Т-ва: Вп. п. Яків Голуб 
дяк в Конюхові, Дикий Диченко в Синевідзку вижнім, Ігнатій Криштальський у Львові, Василь Легкий в Молодиньчу, Осип Люкс в Кнігиничах, Іван Марків в 
Підмихайлівцях, Н. Соя в Петрикові, Яків Харина у Львові. До контрольної комісії вибрані: Н. Багрій, Н. Никлевич, Йосиф Кушнір, Н. Панасюк.
По виборі Виділу і контрольної комісії поодинокі члени жадали від Виділу остаточного переведення зміни статуту Т-ва яка то справа тягнеся вже від 
трох років; дальше вказували члени Т-ва на безправне і з постановами затвердженої через Митр. Ордиинар. прагматики для дяків, незгідне поступовання 
деяких священників, котрі усувають іспитованих та стабілізованих дяків з посад, приймаючи в їх місце людий нефахових, які приносять тільки шкоду і 
неславу так церкві як і цілому станови дяківському. По відспіваню Христос Воскресе та многоліствія членам Укр. Парляментарної Репрезентації, які 
явились на зборах, учасники скріплені на дусі розійшлись домів, в надії на кращу будучність. Р. К.