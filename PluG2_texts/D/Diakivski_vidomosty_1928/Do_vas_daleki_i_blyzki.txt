До Вас, далекі і близькі... Чому „Дяківські Вісти" починають 9-ий рік своєї праці?
Хоча за вісім літ видавання. Дяківських Відомостей“ Виділ Т-ва Взаїмної Допомоги Дяків мав багату нагоду переконатися, як далеко більшості його 
членів до цього, щобти зрозуміти вагу свого станового часопису, - хоч би тільки як до радника й оборонця, то всеж починаємо девятий рік нашої важкої 
праці. Не можемо погодитися з думкою, що "Дяківські Відомости" непотрібний часопис. Він конечний, як становий інформатор, як виразник наших настроїв і 
болів, як звязковий між нами, як оборонець наших інтересів та посередник між нами і нашою Духовною Владою і на це маємо докази в сотках листів, що 
залягають столи Виділу та Редакції, в резолюціях Заг. Зборів дяків по деканатах та всі ці слова признання, які особисто чи письмом нам передано. Проте 
будемо виходити. З усіх сил змагатимемо до того, щоби найти дорогу до Вашої хати і Вашого серця, побратими Дяки та щоби „Дяківські Відомости" стали 
невідступним Вашим, в повні того слова значінні Вашим, органом. Свідомі ми того, що завдання наше важке і відповідальне. Коли 1929 рік замкнувся для 
„Дяківських Відомостей" недобором 718 зол. 65 сот., а 1930 р. недобором 1048 зол. 68 сот., нам ясно, що маємо перед собою непроходимі метри несвідомости 
й необовязковости наших побратимів-дяків, що немало перешкод мусітимемо переходити, нічим не оправданих, таки від своїх. Дле свідомі ми теж, що під 
пору сучасної крізи більш як коли треба нам шляховказу, оборонця, дорадника і приятеля. І хочемо зробити ними „Дяківські Відоомсти". Перестаємо з 
нинішним числом нарікати. Досить було цього в попередних числах, а тих, що нарікають, найдужче бють. Зате підноситимемо грімкий голос протесту в обороні 
Вас і грімко вимагатимемо того, що Вам належиться. До чести тих, що байдужі до нас, не будемо вже від кликуватися. Рахуємо на Вас, що розумієте наші 
заміри і допоможете нам Редакції виконувати намічені нами пляни. Форму часопису змінюємо, щоби використати більш місце, придати йому поважний вигляд 
та уможливити оправу його річників в книжку. В кожне число, поруч фахових інформації, вісток і статей, міститимемо правничі поради і коротенький огляд 
життя світу за останній місяць. Вас просимо: Пишіть! Про кожний свій успіх і кожну кривду, кожний добуток і втрату. Розкриваємо для Вас свої сторінки: 
намагатисьмемо підперти кожну Вашу справу, передану нам з довіряй та совісно, відповісти на кожний Ваш запит, спрямований до нас. Ваш обовязок 
підтримати нас матеріяльно точною передплатою і новими передплатниками. Бо тільки і тільки тоді, коли Ви його виконаєте на 100%, наш часопис буде 
такий, яким повинен, яким Ви хотілиб його бачити і яким Він мусить бути.