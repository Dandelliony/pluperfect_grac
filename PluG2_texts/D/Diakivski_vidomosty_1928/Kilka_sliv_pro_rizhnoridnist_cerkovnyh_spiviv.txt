Кілька слів про ріжнородність церковних співів напівів та спосіб направи того лиха.
Кому довелося в життю бути в ріжних церквах і прислухуватися в неділі та свята богослуженням ц.є. утренні, Службі Божій, вечірній, всеночній або й ще 
оказійним т. зв. требниковим відправам, цей напевно завважав, що в кождій майже місцевости співають дяки інакше. Ці питомі напіви не разять дуже, як 
їх співають півці з цеїж самої місцевости. Та вже прямо не можеш слухати співання дяків, які зійдуться на який відпуст чи празник. Там кождий тягне 
на такий лад, „як в його селі співають". Аж гидко слухати цих викрикувань і вигукувань в часі богослуження. Я чейже це всюди один і той самий обряд і 
одні і ці самі повинні бути напіви а не такі ріжнородні. Причина в тому, що на справу дяківського церковного співу ніхто не звертає уваги. Нарибок 
дяків уфаховується в селі при дяках і то таких буває, що співають з нот без нот, не говорячи вже про всякого типу гласи, які в них виходять все на 
однаке. Довелось мені чути „подобні" на нуту „самогласних" а так само болгарські чи сідальні йшли все на одно. Буває, що піддячий навчиться трохи 
тропарів і кондаків та „самогласних" та на тім кінець. Всі інші гласи в него йдуть на знані йому напіви. Тим ніхто не інтересується, бо, або на тім 
мало розуміється або й не хоче розумітися. З цеї причини в наших селах „що інша халупа то інша наука" і тому співають по церквах як будь, щоби лише 
голос з губи видавати. Це явища є ненормальне і в великій мірі шкодить нашому гарному обрядови тимпаче, що властивою окрасою наших богослужень саме є 
спів. Знаємо з анекдотичних розказувань, в яких несвідомі селяни, чуючи гарний голос священика кажуть: „Шкоди його на священника, йому краще бути 
дяком". Тим хочуть вихвалити гарний звінкий голос та рівночасно може несвідомо хочуть вивизшити спів дяків в часі богослужень. Щоби в усіх наших 
церквах стали однаково (після однакового типу) виводити всі напіви не вистарчать ноти хоч би ірмольогіону, бо є по наших церквах і такі дяки, яким ці 
ноти є чужі, треба таки живим приміром обучувати дяків і тим способом поволі може за десятки літ поширити одноманітність співів і напівів по церквах. 
Щоби поширення цеї одноманітності могло мати скорий успіх, треба по моїй думці заснувати при кождій Єпископський катедрі щонайменше тримісячні 
інтензивні курси для дяків. На ці курси повинні ходити з ріжних округів молоді здібні дяки. На курсах вчилисьби дяки одноманітних напівів при всіх 
гласах, пізнання співу з церковних нот та не менше зазнакомлення з музичними нотами. Не від річи булоби на тім курсі уділювати науки три на якімось 
інструменті, щоби в цей спосіб приготовити дірігентів церковних хорів. Іменно дірігентів, котрі моглиб послугуватися скрипкою чи фісгармонією. В 
подробиці програми таких дяківських курсів не входжу, кажу лише, що курси ці причинилисьби до поширення одноманітности співів і напівів у наших 
церквах. Вважаю, що такий второнний курсист, вернувши на провінцію, повчив би других а в той спосіб усуваласьби та погана ріжноманітність. Цеї справи 
легковажити не можна, якщо хочемо щоби наш обряд не занеподав, а щоби нарід горнувся з приємністю до него. Тут доторкнув я лише саму ріжнородність 
співів і згадав спосіб їх однороднення. Є ще богато фахових дяківських церковних справ, які відповідні чинники добре знають і моглиби на таких курсах 
простувати або й з навичок викорінювати. Дорогою таких примусових курсів для дяків сподіюся далосьби протягом 10 літ довести до поправи. Тоді по 
відпустах і празниках слухалиб люди правдивого гарного богослуження а не реву збіговища ніби півців. М. Луників не дяк, вірний греко-кат. обряду. 
Прим. Ред. Редакція радо містить цих пару слів п. М. Луникова тим більшє, що з посеред дяків, ніхто досі не зачепив болючого питання образування і 
вишколу дяків.