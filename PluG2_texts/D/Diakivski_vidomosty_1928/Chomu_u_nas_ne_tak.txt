Чому в нас не так хочби, як у муринів?
12 міліонів муринів Зєдинених Держав Америки удержує своїх 500 ґазет, а наклад кожної з них виносить найменше 7 тисяч примірників, але доходи в деяких 
і до 200.000. Так наприклад, „The Crisis" в Ню Йорку, має 120.000 тиражу, „Guardian" в Бостоні друкується в числі 90.000 примірників. А ще ЗО літ 
тому назад мурини не мали ані одної своєї ґазети. Вони тоді ще не мали навіть права вважатися за людей. Тому 50 років почали вже признавати й муринів 
за людей, але особливої породи з душею вище розвинених звірів. На ці часи припадає початок ґазетної справи в них, і от за 50 років, такий поступ. 
Треба ще зазначити, що мурини не мали тоді твоїх фахових журналістів, не мали взагалі освічених людей, тому за редакторів до їх газет часто ставали 
шевці, кравці, та кухарі, які чули в собі покликання до журналістики. Ще 1919. року, коли одна муринська ґазета хотіла вислати до Парижа на мировий 
конґрес свого коресподента з професії кухаря, то, не можучи здобути для нього віза від американського уряду, знайшла йому посаду кухаря на одному з 
кораблів, що відплив до берегів Франції, і тим справа з візою була полагоджена. Виконавши блискучо свої кухарські обовязки на кораблі „Віляя", Монрое 
Тротер, прибув до Парижа і також знаменито виконував свої обовязки коресподента, дістаючи за свої дописи американські гонорари. Взагалі праця по 
муринських ґазегах оплачується так високо, що до журналістики беруться там з цілей матеріальних і кваліфіковані робітники, ріжні оті подані шевці, 
кравці, які дістають тижнево до 100 долярів, числючи на те, що за журналіотичну роботу будуть діставати більше. Як нам далеко до муринів! На 
західно-українських землях нас є також до 12 міліонів, а скільки маємо ґазет? Тоді, коли в муринів найменший наклад ґазети, це 7000 примірників, у нас 
ця цифра рекордова, а пересічно наклад не переходить 2-3000 примірників. У муринів редактори дістають більшу платню як кваліфікований американський
робітник, у нас редактор дістає не більше студентської стипендії. У муринів є ціла організація журналістів, які живуть, і то добре з того, що 
заробляють пером, у нас нема ані одного журналіста, якийби зміг вижити на той гонорар, який він часом дістане за свою роботу; тому ми не маємо 
журналістів-професіоналів. Кажуть, що ґазети для кожної нації показують публичноети її культурний рівень. Ми бачимо, що ґазетна справа стоїть у 
культурних націй дуже високо. Та стоїть вона вище і в сих, кого ці культурні нації не признають за собі рівних, у муринів. Щож ми можемо про себе 
сказати, коли ми ще до цього далеко стоїмо навіть і від таких муринів?!