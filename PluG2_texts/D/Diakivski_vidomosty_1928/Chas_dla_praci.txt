ЧАС - ДЛЯ ПРАЦІ над собою і для Товариства.
Минули вже тяжкі роботи, минуло літо. Прийшла осінь. По великих Трудах остає трохи більше вільного часу; Сама теж осінь не дає можности так богато 
працювати як в літі. В сьогодняшньому нашому положенню наше село в осені, це ціла маса безробітніх... Селянська праця покінчена а осінна робота теж не 
богато вимагає часу. Неупромисловлена наша країна не потребує працюючих рук. Вся ця селянська маса мусіла за час літа запрацювати на цілорічний 
прожиток. От в такому положенню треба використати цей час. Для всіх стоїть отвором читання книжки та всяка культурна робота села. Хто як хто, але ми 
повинні знайтися при культурно-освітній праці. В першу чергу треба нам памятати за наші Читальні „Просвіти". Нам там треба не лише бути але працювати. 
Праця на цьому полі це наш святий національний обовязок. Бо дяк як образована людина, якщо знає себе належно повести, має тут до здобуття велику сферу 
виливів а відтак вдячність цих, для яких працює і власне вдовілля зі здобутків. Безперечно, що без належної праці над собою, годі нам пориватися за 
культурно-освітну працю на суспільному полі, тому саме отже треба нам належно використати цей час для себе, щоби приспособити себе гідно до праці, для 
добра свойого народу. За цею працею мусимо тямити і про свої станові обовязки. Перше, це стале читання свого станового органу плекання самоосвіти, 
дописування до нього, та точна плата перед плати. Це останнє важне тому, бо з ним вяжеться істнування нашого станового часопису. Не думаю писати про 
потребу значіння читання свойого часопису. Про це богато говориться й про це досить богато пишеться, хоч вправді належного відгомону посеред дяків 
ненаходить, бо не видно ніякої признаки ні зусилля до кращого. Другим 5 найголовнійшим обовязком це є наше Т-во „Взаїмної Помочі Дяків". Коли остає 
хвиля часу Ви шановні Товариші агенти провірте діяльність нашого деканату. Подивіться чи вкладки всі поплачені чи хто з ними не залягає.
Може тепер хоча правду сказати велика скрута стягнете усі залеглости. Наше Товариство теж не може само від себе щобудь здобути чи зробити коли не має 
членів. Бож хиба не можна уважати членом цього, що залягає і не платить вкладок. Не можна від нікого вимагати чого чогонебудь, коли йому нічого не 
дається. Скажімо собі. Товариство це не Виділ чи може сам голова. Це скажімо собі всі щиро, що які ми таке Товариство. Коли у нас не гаразд то й у 
Т-ва вимагати нічого годі. Тому отже цей осінний час треба нам усім належно використати. Кождий поодиноко нехай подбає про свої обовязки, а 
деканальні агенти хай теж поцікавляться цим і може декому пригадають його станову повинність і обовязок.