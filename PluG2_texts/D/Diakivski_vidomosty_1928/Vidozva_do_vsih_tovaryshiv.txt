Відозва. До всіх Вп. Товаришів – Дяків Єпархії Перемиської.
Як відомо Вам Товариші Дяки, то наше Т-do відновлено, і на перших Загальних Зборах вибрано Виділ котрому дали Ви директиви як Виділ має працювати над 
поліпшенням нашої долі. Та на жаль нововибраний Виділ не довго був в комплєті, бо бракує тепер предсідателя, касієра і секретаря. Значить іншими словами 
Виділ не істнує. Чому воно так то довідаєтеся на Загальних Зборах котрі відбудуться 19 липня 1928 в Перемишлі в Філії Читальні „Просьвіти". Збори 
попередить Служба Божа в катедральній церкві. Тому я як містоголова і карний член нашого Т-ва від 1896 року відчуваючи велику вагу і потребу організації 
дяків, і скликую Загальні Збори в визше поданім дни. Наша справа в Єпархії Перемиській зі всіх Єпархій може найгірша. Сьогодня інші часи, всі стани 
організуються. Навіть денні робітники й ті мають свою орґанізацію і у них є своя мета, ; й у них є свій клич всі за одного а оцей за всіх, якже у нас? Щось 
далеко нам до і орґанізації бодай денних робітників! Ремісники мають свій орган „Професійні Вісти". Там нема ні одного ремісника котрий не передплачувавби 
та не читавби своєї газети. А у нас? Чи богато передплачує свою професійну дякізську газету? Хиба одиниці, а решта дяків то вдоволяються словом реєнтий або 
дяк. Більше нічого не хоче знати. Отжеж щоби перед світомпоказати, що ми дійсно дяки, та уміємо поставити наш стан на таких фундаментах, котрі булиби для 
нас і наших наслідників незрушимою скалою, взиваю всіх Товаришів-Дяків до нашої Епархіяльної Столиці на Загальні Збори котрі від будуться 19. липня 1928 р. 
і там скажем своє грімке слово. 
Никола Цьорох дяк і містоголова Головного Виділу в Перемишли.