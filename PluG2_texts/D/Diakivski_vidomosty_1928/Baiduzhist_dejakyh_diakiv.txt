Байдужість деяких дяків.
Багато читається в наших Відомостях про недолю і нужду наших дяків. В тій усій біді в першій мірі винні таки самі дяки. От возьмім на примір 
Збори дяків по деканатах. Агент пише запрошення, розсилає дякам, просить на Збори, назначує торговий день, щоби дяк міг і деякі справи свої 
залагодити в місті, а чи усі дяки на Збори прийдуть? Ні, бо як деканат має около 20 дяків, то на Збори прийде б до 8, і то майже ті, що все на 
Збори приходять. Я не знаю, що за причина, що той дяк так тих Зборів боїться, що не хоче прийти між своїх братів дяків і почути, що вони радять. 
Здається, що той дяк непевний себе і навіть не здає собі справи з організації дяків, а через свою глупоту і лизунство страха ради на Збори не 
приходить. Так воно бодай виглядає. Бо якби дяк був певний себе, розумів свою справу, сповняв свої обовязки, точно так у св. Церкві, як і в 
громаді, а притім жив взірцево, ніхто йому не взяв цього за зле, якби він пішов на Збори, навпаки мавби його за порядного дяка, що сповняє свій 
обовязок зглядом дяківської організації. Але як дяк не розуміє того, що дяк повинен знати і в св. Церкві, коли він як вміє, так піє, бо на тім 
мало хто розуміється і візьме те, як то кажуть, що кому з носа капне, а в громаді трактують його як єгомосцєвого наймита, тож його справи дяків 
необходять, він собі дяк „на місци“, може займає і не злу посаду і йому з тим добре живеться. Ллє те добро не буде довге, бо ми дяки мусимо 
подбати про це, щоби та практика уже скінчилася. Видимо нині по селах, що де дяк є добрий, виповняє свої обовязки в Церкві, працює в читальні, в 
кооперативі, має стичність з парохіянами, то там своєю працею нераз він відвертає ріжних факторів сект, противних св. Церкві і Католицькій Вірі, 
бо священик щоби як працював в Церкві і в громаді, таки не догляне його око того, що зобачить добрий дяк, який живе близче з людьми і знає їх 
відносини так до Церкви, як і до священика. Я де є дяк нєдбалюх, що до організації дяків не належить, не знає як дяки працюють так на релігійнім, 
як і народнім полі, там множаться ріжні секти, противні нашій св. Вірі і Церкві, і йому самому обривається грунт зпід ніг і стає щораз гірше. Тож 
поки час, сходіться, браття дяки, організуйтеся, не зражуйтеся ніякими перешкодами і йдіть за кличем всі за одного а один за всіх! Дяк-організатор.