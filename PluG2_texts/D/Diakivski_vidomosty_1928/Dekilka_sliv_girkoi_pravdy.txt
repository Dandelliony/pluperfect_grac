Декілька слів гіркої правди
З тремтячою рукою беруся до писання цих кількох слів. А чому тремчу? Чи я на кого злий, чи сам на себе, чи може жаль мені чогось? Сам не знаю, 
здається одно й друге - Бо дійсно і злість і жаль чоловіка розбирає, як дивиться довкруги себе і на це що ми є? Що ми є? Як жити дальше думаємо? Що 
ми робимо? Товариші Дяки! Схаменіться, таж ми не школярі щоб нас силою гнати до власного добра. Ми люди дорослі, й поважні чомуж не можемо спізнати 
сами себе, та не можемо зрозуміти того що ми є. Чи не сором нам, дивитися хоч би на це, як наш одинокий орґан «Дяківські Відомоссти» по кілька річній 
і невсипущій праці на наших очах конає, і то з нашої вини... І ми байдуже дивимося, як Він простягає до нас свої висохлі руки, і благає; не розлітайтеся 
товариші! Не відступайте мене, бо пропадете! Ми цего не чуємо, а може не хочемо слухати того голосу?... Може хтось, з Вас Товариші не злюбить, може й 
кому не сподобаються ці слова, бо троху заострі, але годі, не можу інакше. Бо і справді ми не оглядаємося на задні колеса, не звертаємо уваги на це, 
що нас жде хоч би завтра? І є зле, дуже зле. Та нам перед очима мусить стояти це, що хоч би ми собі вже небогато поправили долі, хай наша слава з 
нами не пропаде, та щоб ми хоч щось нашим наслідникам полишили. Правда є між нами одиниці, які стараються всіми силами здобути нам краще завтра. Але 
є між нами і недбалі руїнники. Знаю одного, котрий заслуговує між нами на бойкот. Доки був у злиднях в нужді, ходив поміж дяків кричав ратуйте бо 
гину! Часописі дійсно немав защо оплатити, але мимо cero оплачував аж дві «Дяківські Відомостей» і «Голос Дяків», бо взнав яка ліпша. Та як тільки 
дістав посаду, кілька моргів поля, пізніше в громаді писарку, запомігся тай забув себе... Ось недавно до мене він каже, нащо мені оплачувати таку 
газету як « «Дяківські Відомости» вона за дорога і нічо не пише нового. А я дістаю даром, „Sekretarz gminny“ Ось так каже іспитований дяк! Таких не 
вдячних в нас богато. До того маємо ще й конкурентів. Конкурентами я називаю тих, що не мають поняття про дяківство, а не раз підступом вибивають, 
доброму дякові посаду. Такий конкурент, осмогласник, найперше старається підмовити когось з кураторів церковних проти дяка, дальше підлизується всякими 
способами коло священика, громаді обіцюєть за дармо службу сповняти і так цілком безвинно виїдає дяка з посади а сам на неї засідає. Таких випадків і 
подібних я сам знаю кілька. І тут конечно потреба якось зарадити. Де цеї заради шукати? В організації, в спільній праці. А тепер запитаймося самі 
себе чи ми дійсно працюємо, так як повинно бути? Та де там! А правда було зачато досить добре, всі працювали горячково, всюди зі всіх сторін чути 
було голоси дяків, що вони істнують, що живуть. Але раптом щось нас при спало знова, якійсь легонький вітрець вколисав дяків... Втихли голоси... Бо 
ось в другому і в третому числі, «Дяківських Відомостей» на першій стороні стаття, під заголовком «Бути чи не Бути». Як думаєте, Товариші дяки? Я 
думаю, що не найдеться між нами, такий щоб сказав «не бути», але всі одно голосно гукнемо щоб чути було по цілій Україні, «Бути, нам»! Андркй Горбаль 
дяк в Воли Міховій деканату Лупківського.