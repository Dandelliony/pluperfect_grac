ДЕ ПРИЧИНА – ЩО ПОМОЖЕ?
В останніх часах багато шуму наробилося в світі. Твердий до сьогодня англійський гріш, фунт штерлінґів захитався. "Всемогучий“ американський доляр 
почав неозначені рухи раз звишки то знова знижки, а деякі світової марки, значіння банки проголосили невиплатність. Кріза кажеться звичайно, охоплює 
всевладно все. Це, що дотепер здавалося недоступним й недвижимим — в один мент почало хитатися. А коли до цього згадається про безробіття, про ці 
армії „голодних й холодних" — то витворюється звичайно панічний страх, а на місце здорового розсудку приходить безглуздя. Коли так є, то чи можна 
ставати спокійно й опустити безвладно руки? Ні! І бачимо, шо з цими настроями змагаються всі ті держави, котрих тепер нищить кріза. А ми... Нам треба 
дещо инше підійти до цього питання. Ми українці — не державний нарід не переживаємо безпосередно цих всіх прикростей крізи. Для нас, хоча нераз 
боляче приходиться, одначе справа крізи не може бути суттєвою й найголовнішою. Коли державні народи можуть стратити свою незалежність, бо кріза 
причиняється до цього, того в нашому положенню якраз не має. Бачимо, що сучасний суспільний економічний капіталістичний устрій зміняється, а
то й валиться й поодинокі держави стараються охоронитися перед упадком. І коли отже бється в трівожні дзвони, що капіталізм, як система суспільного 
устрою валиться, то ми мусимо себе запитати і що втратимо? Може комусь мусить на тім залежати — але нам... Однак не можна оставити цього самому по 
собі ходові подій. Ці наклики й полошений, упадку „капіталізму" самі по собі булиби для насобоєтні, колиби не протиставилося тому нам чогось ворожого 
й чужого. В цьому безглуздю и паніці пускається ріжні теорії. Твердиться, що ось то, коли паде капіталізм то на його місце входить й випирає його 
комунізм, або йому подібні інші якісь соціялізми. Ми мусимо цього вистерігатися й не дозволити, щоби у цьому безголовно ширено всякого рода 
інтернаціоналістичні теорії поширювалися. Не можемо дозволити, щоби настрої мас з сьогочасною по верховністю й плиткістю впали жертвою комуністичної 
чи її подібної пропаганди. При цьому приємливість мас є досить велика. Захитана рівновага духа шукає виходу і нераз в добрій вірі йде й пропадає в 
обіймах інтернаціоналістичних штучок. Твердимо, що плиткість, паніку й всякі хитання може побороти тільки і тільки рівноваги духа. І в цьому нам треба 
шукати основного виходу із сучасного положення, і то тим більше тому, що ми є народом не державним. Не для сьогоднішнього живе кожде покоління, не 
сьогодні починається й кінчається його відповідальність. На нім тяжить відвічальність перед майбутнім. Мусимо собі здавати справу, що кріза це на 
щось, ще приходить раз в століттю або т. п. Кріза, це ознака непідготованости до життя даного загалу, невироблености й не життєздатности. Нам отже 
треба мати на увазі, бо як нам придеться колись творити своє життя, то треба буде поборювати усякі життєві труднощі а тоді... Тоді не зможемо цього 
сказати, що сьогодня. Тому в імя майбутнього нам треба перевиховатись в людей з твердими характерами сильної волі, хотіння й посвяти. Нам треба 
рівноваги духа. 