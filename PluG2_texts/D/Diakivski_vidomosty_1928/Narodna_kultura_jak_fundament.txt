Народна культура як фундамент народу.
Григорій Дикий-Диченко.
Кождий нарід має свою окрему надбану віками, від початку свого істновання, — культуру. До культури народу належать ріжні зовнішні форми і прояви життя як 
мова пісні, байки, приказки, оповідання, звичаї і обичаї, весільні хрестні, похоронні, обжинкові, релігійні звичаї, обряди святочні, колядки і щедрівки, 
легенди і історичні перекази, ріжні галузи мистецтва, передовсім будівництва і малярство та різьбарство, вишивки, писанки, вироби з дерева з дерева та глини, 
своєрідна ноша, танці, музика, спосіб варення страв, релігійні погляди. Не кождий нарід має однакову високу культуру Культура Українського народа є дуже 
високо розвинена, а народні пісні та звичаї є незвичайно ріжнородні та богаті. Сліди нашої високої культури є у всіх європейських та Азійських народів, які 
мали колинебудь які зносини з українськими землями. Загально за ясною річею є, що нашими культурними надбаннями користувалися, єще за княжих часів Білорусини, 
Литовці а почасти й поляки, а в пізнійших віках українці творили культуру передовсім московську. В перших часах по приняттю Христіянства на наших землях, 
висші власти духовні виступали рішучо проти заховування ріжних народних поганських звичаїв, обрядів, пісень, хороводів, однак серед народа заходи їх не 
вінчалися майже жадним успіхом, бо вплив давних поганських жреців, гуслярів та боянів був ще за сильний. Поганські співи і звичаї заховалися дуже в колядках 
та щедрівках, обходах купальських, які потім народ дуже удачно пристосовував до христіянської віри. Сонце ясне представляло народженого Сина Божого, Богиня 
веселости "Лада“ розвеселяла нас в день Різдва Христового. В XIX. в духовенство в Галичині в богато случаях осуджувало й забороняло народні звичаї і обичаї 
як сліди давних поганськіх віровань. Та мимо цего народ кріпко держався при своїх культурних надбаннях. В повоєнних роках бачимо на цім поли велику заметіль. 
Хотяй наше духовенство і наша свідома інтелігенція була за задержанням наших старих культурних надбань, то все таки самі не за держували у себе цих надбань, 
уважаючи їх як пересуд. — Так саме поступає під цим зглядом і наш український міський робітник, ремісник та купець. Поволи починає переходити це все і на 
села. Місто своєї гарної і під кождим зглядом гігієнічної одежі, селяни убирають міське, часом навіть із заразливих осіб старе „панське драньтя“. Молода пара 
при вінчанню, місто нашого гарного вічно зеленого барвінку, бере на голову „сітку органтину" як від мух. На столі місто нашого хліба — короваю, замаєного в 
живі квіти і зелень, кладуть „чорта" чи пак торта. Весільні пісні та інші гарні заникають, а приймаються вуличні шумовині, котрі піснею не є і піснею не 
можна назвати. Більша часть нашої інтелігенції а також і духовенства, не привязує до цего так прикрого і шкідливого явища великої ваги. Більшість передової 
інтелігенції та робітників, селян, загально говорять, що не тільки це, але й богато іншого, як й сама віра та церква є пересудом, за котрим в нинішнім 
„культурнім" „поступовім" життю не годиться заступати. Та життє показує, що іншого. Коли наш чоловік виемігрує до Америки, Канади чи на Сибір всюди несе свою 
народню культуру. Першої весни побачимо перед хатою, барвінок, руту, шальвію, чорнобривий півонії і т. д. Пізнійше церкву та школу. Велика частина нашої 
інтелігенції коли знайдеться на еміграції в подібних обставинах, як наш селянин, то такий майже нічим не причиниться до піднесення, або хоч би перенесення 
нашої народної культури. Темний мужик — селянин тут і там, розуміється за малими виїмками, удержує народну культуру і нею жиє. Найвищий час спрямувати всі 
сили, та не дати марніти нашій народній культурі, бо що занедбаєм, то тим дамо місце, щоби по нашім гарнім, прийшло чуже, що не розростаєся, то мусить 
корчитися та постепенно завмирати, а на єго трупі пічне пишатися або чужа культура, або повстане хаос. В першу чергу мусить на це невідрадне явище звернути 
увагу наше духовенство, і дяки: бо учителя до цеї роботи на селі нема і всі прихильники народної культури. Дяки під цим зглядом можуть найбільше зробити, бо 
всі переважно мішане або селяні, і як такі знають всіх і все, а головно свої місцеві обставини, та живуть найблище народа. так, що нічого ве може статися, 
щоби дяк в парохії (як лише хоче) не міг бути посередно чи безпередно присутний. Однак чи богато є таких дяків, щоби були приготовані до такої місийної праці 
між народом? Думаю, дуже мало! Правда — ніхто не подбав, щоби дяка, котрий так потрібний для нашої суспільности, забезпечити, як не на будуче, то бодай 
винагородити за ето працю, щоби міг яко тако істнувати та мав бодай примітивне мешкання. Духовенство наше вже давно відсунуло дяків від участи на народній 
ниві, та не помогло дякам, хотяй це було так в інтересі їх самих як і церкви. Духовенство вже давно мало силу і засоби забезпечити дяків матеріяльио. Дяки 
потребують, а священники мають. Правда — не для дяків, але ради нашої церкви і народа повинні і для дяка щось, уділити. Преса і суспільність мусить піднести 
це наше домагання у власнім інтересі, та у відповідних чинників постаратися о зміну такого стану не для дяків особисто, але для себе самих т. є. для 
суспільности і для духовенства.