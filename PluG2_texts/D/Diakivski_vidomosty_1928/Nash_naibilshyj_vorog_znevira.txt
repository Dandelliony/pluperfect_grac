Наш найбільший ворог - зневіра. Дяки геть зневіру, безнадійність й одчай!
Серед листів, що приходять до нашої Редакції, маємо ми безліч таких, що просто лячно їх читати: В поважній більшості наших побратимів прийшло до 
якогось заломання духа і дяки, що є мужчинами, активнішими і свідомішими одиницями на селі, поставали, коли дивитися на них крізь призму цих 
листів, просто бабами, що розпустила сльози, бідькається та нарікає. Не треба бути знавцем людської психіки, щоби зрозуміти, який шкідливий для 
цілости нашої справи такий духовий стан наших побратимів. Людина, що опустила руки, що замість взятися до роботи, лементить і заводить це не 
дюдина, а гнила колода, про яку Шевченко так просив Бога, щоб не дозволив йому такою стати. Я скільки може наробити лиха така гнила людина 
організації про те здається нема що широко розписуватись. Відома річ, що найкраще поводиться людям, які з усякого лиха і всякої журби сміються. 
Відомо те, що найкращі вояки ті, які не падуть духом, а бадьорі. Нарешті не треба хіба вже згадувати про наших славних прадідів-козаків, що йшли 
до бою з піснею і жартами а навіть на палях сміялися. Те, що людина весела і бадьора може усе побороти і вийти з усякої халепи, знають усі вчені 
і фільософи і якщо в Америці й Англії всюди зустрінете клич „Усміхнися!" то водночас треба знати усім, що Англія й Америка є сьогодні найбільшими 
потугами світу. Зневірена людина не здібна до ніякого почину, діла та акції. Пригноблений і безнадії чоловік зведе й найкращу справу в нівець, 
зруйнує навіть таку справу, в якій перемога чи добрий вислід певні. Чогож дякам опускати руки та розпускати слину? Адже нам у Централі не краще, 
коли ми ледви з опізненням видаємо число за числом „Дяківських Відомостей" і ледви стягаємося на почтову оплату. Адже є тисячі, міліони людей, що 
якби були на становищі дяка булиб щасливі. Ми маємо віру в перемогу нашої справи, хоча й знаємо, що до тієї перемоги далеко і вимагатиме вона ще 
багато років рішучої й важкої праці. Але власне ця віра і ця праця не дає нам змоги попадати в зневіру, в одчай, нервуватись і робити дурниці. І 
треба, щоб і дяки повірили в нашу побіду. Щоб і вони не нервувались, не плакали й зойкали, а міцніше затиснулися довкола своєї Централі і 
посилили працю на місцях. Дяки! З нами направду не є ще зле! Тільки будьмо бадьорою й охочою армією боєвиків за свою долю, тільки бадьоро ставаймо 
до праці і працюймо витривало, з вірою в нашу перемогу, а напевно ця наша перемога, може й скорше, як цього сподіємося, прийде!