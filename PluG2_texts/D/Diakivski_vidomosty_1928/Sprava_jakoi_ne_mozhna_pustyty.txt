За деканальні зїзди дяків підчас соборчиків. Справа, якої не можна пустити даром.
Два числа тому ми відмітили у нашому органі щасливу думку дяків янівського деканату зїхатися з нагоди соборчику разом та відбути свої сходини. 
Тоді теж ми заявилися за цією цікавою спробою використовувати нагоду і поручили й іншим деканальним агентам порозумітися зі своїми деканами і 
просити їх, щоби підчас таких соборчиків навязали з дяками тісніший зв'язок, висилаючи окремого священика, як представника духовенства деканату, 
з рефератом на такі сходини. Думка ця показалася щасливою і маємо вістки, що в кількох деканатах пороблено вже заходи в цій справі. Хочемо на 
цьому місці звернути ще раз увагу наших деканальних агентів та поодиноких побратимів на цю важну справу. Як нам відомо, деканальні сходини дяків 
не завжди вдаються. Не вдаються тому, що не відомо, коли краще їх скликати: У свята дяки мають свої обовязки в церкві, в будні вони звичайно при 
господарській роботі і відірватися їм, нераз на цілий день, від тої роботи важко. Утруднює теж такі сходини віддалення дяків від місця, де мають 
відбутися сходини. Усі ці перешкоди відпадають, коли дяки зїздяться з нагоди соборчиків. Соборчики відбуваються звичайно з нагоди празників і на 
них зїздяться священики з цілого деканату враз зі своїми дякамй. Та навіть як щоб священик не брав дяка, то хіба нема між ними, особливо коли 
вони доцінюють вагу дяківського стану, такого, що не дозволивби дякові присістися на свій віз, якщо дяк цього попросить. Отак дяки можуть, не 
занедбуючи своїх обовязків і без втрати реву чого дня, важного іноді у господарстві, зібратися громадно та обговорити свої справи, вислухавши 
відповідного реферату священика, якого гадаємо кожний декан, якщо його попросити, зясувавши справу дяків, вислати не відмовить. Важне при цьому й 
те, що тоді можна прихопити та притягнути до організованого дяківського гурту й тих побратимів, які від організації відтягаються та й те, що 
кожному буде приємніше і краше будуть обговорені справи, коли дяків буде скажім 15 — 20, замість 5 — 10, як це до т пер бувало на дяківських сходинах. 
Не треба вже й згадувати, що такі сходини, відбуті раз в цьому то знов в іншому селі, причиняться чимало до піднесення поваги дяківського стану в 
населення та викликуватимуть пошану до цього стану у священиків, що на організовану працю дяків дивитимуться зовсім іншим оком, як на розбиту 
отару дяків. За агентами та чільнішими дяками стоїть під сучасну пору переводити в діло ідею таких дяківських сходин водночас зі соборчиком як 
найчастіше. Що частіше будемо сходитись то більша виробиться в нас солідарність, почування спільноти змагань і болів, а це вийде нам тільки на 
користь. Дяк-організатор.