ПРАВНИЙ ПОРАДНИК. Нова адвокатська тарифа
Від 1 безезня ц. р. обовязує в судах нова адвокатська тарифа, яка приписує, кілько адвокатові належить заплатити за його чинности. В порівнанню 
зі старою тарифою нова є більше корисна для людей, а менше для адвокатів. Стара тарифа признавала адвокатові заплату відповідно до його страти 
часу (від кожної півгодини) натомість нова означує заплату лише відповідно (процентово) до вартости предмету спору. Приклад: звичайна справа за 
полеву шкоду, скажім за 10 зол. По старій тарифі належалося: за позов 10 зл., за кожне заступство по 7 до 10 зл., до того дрібніші видатки — 
разом справа за малу квоту 10 зл. могла принести адвокатови навіть і 100 зл. зарібку, особливо неукраїнському адвокатові, що вмів робити все нові 
терміни. Нова тарифа каже: за справу, де розходиться о вартість до 150 зл. (все одно, чи 5 зл., чи 50, чи 100 аби не висше як 150) належиться 
адвокатові за всі чинности 15 зл. все одно, чи буде писати одно письмо чи більше і чи буде заступати 1 термін чи 10 термінів. За праву: 1) понад 
150 зл. до 250 зл 25 зл. 2) „ 250 „ „ 500 „за перших 250 зл. 25 зл. за кожних дальших 50 зл. 5 зл. 3) понад 500 зл. до 1000 зл. за перших 500 „
50 зл. а за кожних дальших 100 зл. 8 зл. 4) понад 1000 зл. до 5000 зл. за перших 1000 зл. 90 зл. а за кожних дальших 100 зл. б зл.
Ці квоти, подані в новій тарифі, називаються засадничою платою. Ця засаднича плата зменшається до половини в тих випадках, де справа кінчиться на 
першім терміні угодою, або заочно, пізваний признав довг або позовний відступив від позову. Засаднича плата може бути також підвищена, а то тоді,
коли справа є дуже замотана або коли в справі є більше людей позиваючих або пізваних одначе не вище як до 100% засадничої плати. Значить у справі 
до 150 зл. вартости, яка за старої тарифи мусіла принести адвокатові найменше 24 зл., по новій тарифі може принести тільки 7'50 зл. Користь із 
цеї тарифи для людей є очевидна при дрібних справах, в повітових судах (вони тепер назива ються „городські", вже не „повітові"). Раз, що чоловік 
згори знає, кілько його буде коштувати справа, а друге, як адвокат бере плату за цілу справу, то не буде її розтягати на нові терміни, так, як це 
було давнішими часами, тільки буде старатися скоро її скінчити. Та сама історія є з грунтовими процесами, а тому і вони тепер будуть скорше 
кінчатися, а тільки адвокати будуть надоложувати комісіями, бо за комісію признають найменше 50 зл., та підношенням вартости предмету спору, так, 
що в окружних містах взагалі можуть зникнути з повітових судів хлопські грунтові процеси. Бо в грунтових (і інших не-грошевих) справах плата 
адвоката залежить від того, яку він на позві напише грошеву вартість. Так він собі напише вартість по над 1000 зл., а тоді плата його буде зовсім 
добра, а справу буде вести окружний суд. Однак треба знати, що тарифа має значіння лише там, де чоловік з адвокатом умовився. Але суд однаково 
присудить кошти тільки тарифові, а тому стороні не вернуться ті гроші, які заплатить адвокатові вище тарифи. Поменшення адвокатської плати в 
дрібних справах поменшить зарібки адвокатів в городських судах, а тому Українці повинні йти тільки до українських адвокатів.