„Чоловік жиє не лише хлібом, але і словом Божим"
(Стаття дискусійна). Написав референт справ дяків при М. О. о. сов. Ом. Горнинський. Користаючи із ввічливости Хв. Редакції „Дяківських Відомостей", 
хотів перед найближчими Загальними Зборами дяківського станового Товариства звернути увагу усіх собратів на одну преважну справу над якою нажаль 
часто переходиться до дневного порядку. В останньому числі Дяк. Відом. є дуже актуальна вступна стаття, яка подає в зарисах немовби програму тем, 
над якими повиннаби йти дискусія в часі Загальних Зборів. Час, щоби нам стало краще! Це перше бажання, якого сповнення мають приспішити обради 
членів Товариства Вз. Помочі Дяків. В гурті сила! Це друга точка життєвої програми, а треттє бажання; законність основа згоди підчинених і 
зверхників. Поклики ті й домагання зовсім оправдані, дуже актуальні але їх замало. Вгорі наведена програма вистарчалаб якби чоловік мав тільки 
тіло. „Чоловік жиє не лише хлібом, але і словом Божим" — як сказав Христос у пустині (Мт. 4. 4). Чоловік має безсмертну душу, а та душа домагається 
звязку з Христом, духом; наша душа духом її тягне, до Бога, бо це її природа. Вода в потоці споріднена з морем, її тягне до моря. Поверхня моря 
парує, з пари повстає хмара, з хмари дешева вода вертає знову вниз і вертає до моря. Не може довго бути далеко від нього. Чоловік старається воду 
затримати: будує греблі, наякийсь час може нею заволодіти, може дати їй інший напрям, ця вода може плисти під землею, серед скель але остаточно 
зі ще більшим розмахом втікає до моря. Так теж наша душа тужить за Богом. Можемо її ставляти перешкоди (про Бога не думати, бути для Нього байдужим, 
грішити) але врешті наша душа таки хоче Бога, тужить, рветься, неспокійна, доки в нім не епічне. Опираючись на тій природі душі, не вистарчить 
ставляти кличі, домагання тільки про краще матеріяльне положення дяків. Кращого, віднови, скріплення сил, домагається також і душа кожного з 
осібна і усіх разом членів Дяківського Станового Товариства. Доля дяків покращає, коли покращає відношення наше до Христа, який є Нашою Силою. 
Можливе це осягнути тільки організуванням систематичних періодичних духовних вправ для дяків. Длятого до вище наведених кличів мусимо долучити 
клич „Христос наша сила". Стараймося при помочі духовних, провідників відновлятися безнастанно у Христі і то при помочі організування реколєкцій 
для дяків... Щоби ця справа не залишалася пустою балачкою, Загальні Збори поставлять дезидерат до Духовної Влади, щоби призначила для кожного 
деканату осібного духовника для дяків. Цей Духовник бувби рівночасно посередником і звязковим між дяками а Духовною Владою, міг би служити кожночасно 
правною порадою, служити посередництвом у спільних справах між дяком а громадою, між дяком а душпастирем і т. д. Богато справ булоб поладнаних 
угодово або спрямованих у відповідній формі на властиву дорогу, а через те полагода їх не проволікалабся на цілі місяці. Ті духовні по деканатах 
малиб обовязок кожного рокуорганізувати також і реколєкції для дяків своєї території. Спосіб переведення таких періодичних духовних вправ не 
бувби надто трудний: Відомо, що з розпорядження Духовної Влади рік-річно відбуваються обовязково по черзі в. ріжних місцевостях Деканальні 
Соборчики, в яких обовязково беруть участь усі духовні деканату. Порядок нарад соборчика визначує о. декан. Один з деканальних соборчиків може 
бути легко получений не органічно а механічно з однодневними духовними вправами для дяків. Душпастир кожної місцевости, удаючись на соборчик, 
забирає зі собою дяка і разом їдуть на означене місце. Соборчик Отців відбувається в церкві, Збори дяків у читальнянім домі або в салі іншої 
установи, якої не бракне у селі. Для дяків має духовник науку, по науці спільна св. Сповідь і св. Причастіє. По спільнім св. ПричастіЮ друга 
наука. По полудні реферат для дяків зі станових справ. (Прохарчування малиби зі собою дяки, удаючись на такі збори, забрати). Розуміється, що про 
основні реколєкції у такому короткому часі не могло би бути й мови але й така душевна віднова, солідніше приготування до св. Сповіди і до св. 
Причастія булоб дуже корисне та далоби початок до дальшої акції над морально-етичним піднесенням дяківського стану. А часи тяжкі, приходить время 
люте, зближається час завзятої боротьби за засади христіянського світогляду й католицьку віру. Першими помічниками священика мають бути дяки. 
Вони мусять бути свідомими небезпеки, мусять бути свідомими засобів тієї боротьби, а це добудуть через самоосвіту та через відбування таких 
періодичних духовних вправ. Вправи ті скріплять їх життєву енергію і додадуть надії, що „Христос наша сила“ не дозволить їм у боротьбі впасти або 
спроневіритися Його ідеям.