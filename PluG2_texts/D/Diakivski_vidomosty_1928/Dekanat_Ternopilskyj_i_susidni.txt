Деканат Тернопільський і сусідні
Збори дяків деканату Тернопільського і сусідних відбулися в Тернополі в домі церковнім дня l9 IX 1928. Прибутних 62 дяків 8 деканатів: тернопілського, 
Збаразького, Микулинецького, Скалатського і Козлівського. До президиї вибрано на голову п. Темотея Дайдака на секретаря п. Григорія Дикого. Порядок Нарад: 
1) Справоздане члена гол. Виділу п. Сої, 2) Справа делеґациї до Варшави, 3) О наділенню дяків землею, 4) Внески і запити. До 1) Зібраня дяків, вислухавши 
справозданя п. Сої, та на підставі ґазет, та інших жерел константує, що гол. Виділ замало працює в напрямі пожаданім, через що відносится до гол. Виділу а 
особливо до Всеч. О. Голови нашого тов., щоби справу наділу дяків землею і всі діла нашої організациї вести більше енергійно, щоби не відволікати справи в 
безконечність. Це ухвалено всіма голосами кромі п. Сої, котрий підносив, що гол. Виділ дуже богато працює, і богато зробив в нашій справі. До 2) На внесеня 
п. Клави ухвалено вислати депутацию до Варшави, і на цю ціль негайно складати потрібні гроші. До 3) По довгій дискусиї о забезпеченю дяків землею, ухвалено; 
Тому що дяки є і мусят бути конечним чинником в нашій гр. кат. церкві, хотяй є священники що говорят, що без дяка обійдутся а таких праця є в парохії 
пожадана і конечна, бо на місцях брак людий котрі працювалиби між населенем в дусі освітно-релігійнім, а тим більше на полі економічнім, з чого користають 
ріжні людці, котрі ворожо відносяться до церкви а особливо до духовенства, збори домагаются забезпечити дяків матеряльно, бо такі напружені відносини між 
частию духовенство а дяками, думаємо не є в інтересі нашого духовенства. Відомо що наше духовенство в порівнанню до інших верств хоч би нашої інтелігенциї 
живе єще в найкращих умовах. В богато випадках земля дармо лежить, або окопи воєнні єще не тикані, а священникові позволяється на продажу землі, бо не має 
звідки податків заплатити а дякови в більшосте випадків ні на гроші, ні на спілку землі не дасть. З випродажі ерекц. землі богато священників побудували для 
себе доми-палати, а дяк немає не то де мешкати, але не має де конечної потреби заспокоїти. У всіх церквах Східного обряду дяки як і проче духовенство 
підлягає власти духовній, священник не може самовільно дяка ні приняти ні віддалити. Дяк є забезпечений матеряльно. Также і на нашім Волині. Священник там є 
обовязаний для дяка дати 1/5 з всеї землі яку посідає, та 1/3 всіх доходів з церкви. Нема на цілім сході так низько образованого дяка, і так нужденно під 
наглядом матеряльним поставленого як наші. Ні школи ні курсів наше духовенство не удержує де училиби дяків, ні учителів відповідних ні підручників до науки 
немає. Єсли і єще де краще підготований дяк, то тільки завдяки самоосвіті, а є дяком тілько для любови до нашої св. церкви обряду, а ніколи для матеряльної 
користи, бо такої дяк не може мати. По висше наведеному ставимо наші домагання; Щоби Впр. Митр. Ордипарят розпорядив: а) О наділенню дяків землею з ерекції 
від 3-5 гектарів, котру зараз щоби віддати в посідання, хочби на разі мали платити для священника чинш, після означених законом доходів катастральних, б) 
Щоби ті дяки котрі побирали доходи церковні від части до виданя прагматики для дяків, щоби могли і дальше ту часть собирати. в) Щоби скінчити розділ 
парохій і посад дяківських на І і ІІ клясу. г) Щоби вже скінчити обсадження посад дяками висшого і нисшого степеня. д) Щоби не обсаджені посади на стало, 
виставити на конкурс хоч І кляси висшого степеня. ж) Щоби школу для дяків відновити, після умов часу, де учили би кваліфіковані сили з ріжних областий 
знання, так як дяк мусить бути дяком, (дірігентом) артистою, кооператором а в потребі хоч катехізму учити. з) Щоби Всеч. о. парох св. Юра, з Всесв. Митр. 
Ординарятом та з Митр. Консисторією подбали, щоби при церкві св. Юра если там буде і школа для дяків, щоби було двох дяків, й з відповідною кваліфікацією, 
щоб могли бути учителями співу церковного та хорального в школі дяків, та щоби такі були матеряльно забезпечені, а не як досі є, що у св. Юра є один дяк, і 
той удержується з доривочних лекций кандидатів дяківських, з цего виходить що бідні кандидати дяківські мусять удержувати дяка при гр. кат. катедрі. До 4) 
Внесення п. Дикого щоби для самообразовання дяків видати в Тернополі, або у Львові периодичнї випуски на чотири голоси один випуск по 1 — 3 аркушів друку або 
шапірографом, бо такі праці вже є зібрані, тілько ходить о фонди, зістало відкритим. Внесення п. Сої щоби піддержати свою пресу, бо дяки мусят мати свою 
трибуну звідки можут доргатися як дяківська справа, ухвалено старатися щоби і всі дяки були передплатникаи своеї дяківської преси. На особисту жалобу 
старушки-вдови по бл. п . Т. Хажай дяку з Сороцка Дек. скалатськім, що умер. В міс. липню с. р., вдова ця прийняла піддячого до кінця року на свій кошт. 
Однак священним взяв іншого хлопця на дяка, а від вдови відняв всі доходи, хоч єї після прагматики належиться половина таких. Пораджено вдові удатися до 
місцевої організації дяків, щоби письмом іддо Всесв. М. Орд. на священника о зворот єї належности. Постановлено підпис цего протокулу вислати до уряду дек. в 
Тернополі, до гр. к. Митроп. Ординаряту, до Митр. Консисторії, до Тов. дяків у Львові, доред. „Дяк. Відомосий". Секретар Григорій, Ліщенко Предсідатель 
Тимотей Дайдак в. р