Роковини литовської самостійности.
14-го травня, почалося на ковенській Литві величне свято 10-тих роковин литовської самостійности. З нагоди цього великого свята уряд Вальдемараса видав 
маніфест до всього литовського народу, в якому сказано, що справжньою столицею Литви є Вільно. Всі стремління литовського народу звернені в бік Віленщини, 
яка все ще остає під Польщею. В самому Ковні почалося свято незвичайно величаво відслоненням памятника свободи. Промовляв президент держави Сметона, 
виступаючи в більшій частині своєї промови промови проти Польщі, яка по його словах „все ще тримає 1/3 литовської землі". На святі явилися: ґенералі 
дипльоматичний корпус, члени уряду та численні делегати всіх литовських установ. З Німеччини приїхала окрема делегація німецької армії під проводом 
команданта 10 полку Райхсвери полк. Шредера. Німецькі старшини зложили остентаційно пишний вінок у стіп памятника Литовцям, що погибли в боях з Поляками. 
Варшавська преса незвичайно огірчена цією подією, та називає весь перебіг свята - провокацією найсвятіших почувань Польщі.