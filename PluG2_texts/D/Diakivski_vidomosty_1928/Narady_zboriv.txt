Наради Зборів.
В год. 10:30 почалися наради дяківського парляменту. Предсідником їх став о. сов. Дуткевич, на секретаря покликано одного з найсвідоміших наших 
дяків, молодого й активного п. Манацького. Отець голова відкрив Збори промовою, в якій візвав дяків до застанови над своєю долею та поважного 
ходу нарад. З черги передав він голос о. сов. Горчинському, представникові Митрополичого Ординаріяту, що почав довгу промову, а в ній обговорив 
основно усі болячки дяків, їх заміти на адресу Духовної Влади та всі ті старання й намагання референтури і Ординаріяту, які вони поробили для 
долі дяків. Бесідник спинився довше над невідрадним станом освіти дяків, що у великій мірі є причиною всього їх лиха та над можливостями співпраці 
дяків зі священиками. Цілої промови отця референта вислухали Заг. Збори з великою увагою, перериваючи її кілька разів та закінчуючи оплесками. 
Порушив теж бесідник м. ісправу вивінування дяків, доручаючи їм учитися крім дяківства ще якогось ремесла, справу допомогового фонду для вдів і 
сиріт по дяках та справу недовіря дяків до священиків. Уся промова о. сов. Горчинського була перепоєна журбою і дбайливістю за долю дяківського 
стану і шкода, що не була вона написана, бо ми булиб її видрукували, щоби всі дяки могли її прочитати. Зрештою на цьому місці просимо Високопреподобного 
Отця референта від усіх дяків, щоби порушені ним справи він обговорив у статті, в дяківському органі. З черги почалися звіти. Перший з них, який 
відчитав про загальну діяльність Т-ва секретар Яків Харина, вказувала на невідрадний стан дяківської організації, на байдужність дяків до тієї 
організації, на великі залеглости дяків у вкладках до товариства та дефіцит у видаванні „Дяківських Відомостей", який довів до того, що на виданих 
ц. р. на цей орган 1300 зол. надіслали дяки всього до 600 зол., а близько 700 зол. доплатило Т-во з давніших своїх запасів, підриваючи отак свої 
резервові фонди. Заявили, що в обличчі цього Виділ вирішив припинити видавання часопису, п. Харина звернув увагу дяків на те, що Виділ виробив 
уже листи довжників Т-ва, які будуть переслані деканам до стагнення цих довгів з дяків примусовою дорогою та почав відчитувати деякі з тих лист, 
з яких приявні довідалися, що є дяки, які мають по 15 моргів поля, а проте по 8 літ не платили вкладки і за свій часопис а є знов такі, що не 
мають нічого, крім голосу, а проте не залягають до Товариства ні з сотиком довгу. За цим звітом послідував касовий звіт, який відчитав урядуючий 
касієр Т-ва, Старицький. Як виходило зі звіту, дяки надсилали в останньому році незвичайно скупо вкладки, так, що пересічно не випадало навіть по 
59 сот. на дяка на рік. Готівка в касі Товариства виносить 2000 зол., здепонованих на книжці у Народній Торговлі. Врешті представник Контрольної 
Комісії, п. Ковалишин висказав погляд тої Комісії на господарку Виділу за 1932 рік, заявив, що вона найшла всі книги та рахунки впорядку і вніс 
на уділенна абсолюторії Виділові. До часу уділення тої абсолюгорії о. предсідник візвав дяків до дискусії над звітами та до вибору Комісії-Матки, 
яка намітиляб склад Виділу Т-ва на слідуючий рік. Останній висок перепав, Збори заявилися за тим, щоби виділових вибирати по головно.