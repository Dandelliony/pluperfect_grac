ОГЛЯД СВІТОВИХ ПОДІЙ
На Далекому Сході треває дальше воєнна хуртовина. Японські війська ані не думають залишити завойовану китайську країну Манджурію, Безрадні Китайці 
віднеслися зі скаргою на Японців до такогож безрадкого Союза Народів. Надзвичайна сесія Ради Союза Народів рішила вислати на днях на територію 
Манджурію комісію, яка має на місци прослідити спірні точки між Японією і Китаєм та подати проект тревалого полагодження спору. Чи удасться Союзові 
Народів погодити обі воюючі сторони, можна заздалегідь сумніватися. Союз Народів може мати найліпшу волю, але щоби перепровадити її в діло, треба 
мати в тім випадку військову силу. До того ані Китайці ані Японці не думають залишити війну. Від полагодження спору на Далекому Сході залежить у 
великій мірі вдержання загально світового мира. Бо деякі європейські держави, передусім Росія й Англія, як і Зєдинені Держави Америки мають на Сході 
Азії свої інтереси, в оборони яких можуть вмішатися до війни. Друга важна справа, над якою радить Союз Народів, це загальне обезоруження. Мимо того, 
що кожда держава є за роззброєнням, потайки робить великі заходи коло зброєнь. Усіх випереджує Франція, що має тепер найбільше фінансових засобів. За 
нею ведуть зброєння й инші держави, але з малим успіхом. Тому то в останнім часі виступили проти зброєнь Франції, Сполучені Держави, Італія і Німеччина. 
Щоби недопустити до непорозуміння між Францією і згаданими державами, виїхав був Француський премєр Ляваль до Вашингтону на наради. Француська преса 
доносить, що Франція готова лише тоді відступити від зброєнь, коли Америка загарантує Франції безпеченство і згодиться навіть піти на війну, коли 
Франція буде загрожена. Ходить тут о забезпеку Версайського договору, а такої гарантії Америка дати не хоче. Версайський договір, який скривдив багато 
народів в користь Франції та її союзників вимагає негайної зміни, як що хотілобся запобігти новій війні. Цікавий є виступ великого сучасного шведського 
ученого, який у своїй промові висказався, що не можливий в Европі мир, як довго неприродні. Версайським договором визначені границі розрізують 
території поневолених народів. „Коли війна була найбільшим злочином, — говорить учений — то цей „мир“ був найбільшою дурнотою, яку колибудь в світі 
люди зробили". Третя головна справа, яка потрясає цілий світ, це загальна господарча кріза. Стоять перед нею безрадно не лише бідні народи, але 
навіть і багаті Англійці. Свідомі того, що господарча кріза доказує усім народам і що її усунення вимагає поправи господарчих відносин у поодиноких 
державах і спільного протиділання, Англія старається приєднати до міжнародньої господарчо-політичної співпраці західньої Европи й Америки, Німеччину 
та Австрію. Англійський міністер фінансів Н. Чемберлєн заповів допомогу Німеччині, яка мусить бути звільнена від тягарів, що їх гнетуть. Австрія 
знова стремить до митної унії з Угорщиною, а навіть Чехословаччиного. В давній монархії відживає туга за старою габсбурською родиною і монархією. 
Велика частина Австрійців стремить знова до злуки з Німеччиною. Тут зазначити треба, що у світі панують стремління зміни державницьких форм. Яскравий 
приклад маємо на Англії, яка по кількох роках соціялістичних урядів вернулася до давного консервативного уряду. Показалося, що соціялістичні уряди не 
доросли до свого завдання та що по літах допроваджують суспільність до загальної нужди, як це найкрасше виказалося у Росії.