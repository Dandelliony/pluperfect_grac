Рішайте!
Не раз й не два зверталися ми до наших довжників з просьбою а навіть й грозьбою, щоби вирівнали довги за передплату. Та на превеликий жаль, наш голос 
до тепер остав без відгомону. Як бачимо, то наші довжники не здають собі справи яку кривду роблять другим своїм товаришам ідейним передплатникам, 
тим, що за лягають по році або й більше з передплатою, та в сей спосіб загрожують загалом істнованню газети. Чи застановляються наші довжники чим є 
станова часопись та яку сповняє задачу? Зрозумійте, що станова часопись це одинокий лучник, котрий помагає нам до виміни гадок, наших плянів на 
будуче, болів, страждань, та є немов зеркалом в котрім бачимо незавидне життя і положення цілого дяківського стану. Не знаємо в який спосіб маємо 
переконати і вразумити наших довжників, котрі не свідомо або з байдужности кривдять загал дяків. Товариші - дяки! подумайте що тими своїми вчинками, 
то є легковаженням обовязків передплатника несете сором і ганьбу гейби цілому дяківському станови, та загладу своїй одинок й становій газеті, котра 
від початків свого істнування бореться й то навіть з успіхом о права дяківського стану. Від довшого часу істнує для неї фінансова кріза, та всеж таки 
не було так зле як є тепер. Бо друкарня на кредит більше друкувати не хоче а Редакція в касі не має жадної готівки! А довжники наші винні нам кілька 
тисяч золотих! Колиб ті гроші видавництво дістало, то моглоби й збільшити як думалося з початком нового року — обєм нашої газети, а тим самим зробити 
її більше цікавою. Але байдужність наших несовісних довжників не допускає навіть не то побільшення обєму, але навпаки спричинює її упадок. Отже тепер 
коли наші довжники не послухають цего нашого послідного зазиву, й в части бодай своїх належитостий в місяці листопаді не вплатять, діждеться 
організація дяків того сорому, що остане в найблищому часі без власної ґазети, з приводу несовістности більшости числа своїх членів. Довжники! 
памятайте, що від Вас залежить, щоби в грудни число ґазети могло появитися. Редакція примушена є подати до відома цей катастрофальний стан всім своїм 
передплатникам, щоби були належно поінформовані про дійсний стан видавництва, та щоби знали хто завинив коли в грудні не одержать вже своєї газети! 
Сподіємося що ця остання наша пригадка всеж таки вплине на тих несовісних передплатників, та они в послідній бодай хвилі отямляться, та
вирівнянням своїх довгів перешкодять упадкові. Тому рішайте самі товариші-дяки! В першу чергу Ви агенти та приклонники нашої газети, припильнуйте 
себе та других, щоби ми могли в слідуючім числі з гордістю написати, що в нашій організації нема зрадників та відступників, та що хоч небагато нас 
але творимо міцну здорову й сильну організацію карних передплатників своєї станової газети.