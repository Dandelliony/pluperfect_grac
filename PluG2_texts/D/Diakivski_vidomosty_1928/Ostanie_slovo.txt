Останнє слово!
Як бачимо до тепер, то наші передплатники завзялись, та не хочуть здати собі справи з того, що ґазета коштує і передплату треба конечно як вже не з 
гори то бодай при кінці кождого кварталу заплатити. Ми старались всіма способами переконати і пояснити всім нашим передплатникам, що ми не маємо від 
нікого грошей на видавання станової газети і здані єсьмо тільки на передплату. Однак мимо всіх наших переконань і зазивів наш клич просьба оставала і 
остає без відповіді. Тому адміністрація була примушена справу довгів кільканадцятьох „передплатників" віддати на судову дорогу котра розуміється не 
принесе жадної користи чи увільнення довжника від заплати передплати, але навпаки єще більше наробить коштів тим „передплатникам". Одно сумне явище 
ми заобсервували: трапляються тепер такі „передплатники" котрі беруть часопись від двох років, а коли ми по такім часі упоминаємось о заплату, 
відповідають, що часописи они не замовляли або прямо звертають газету з допискою „adresat wyjechal". Таких „дяків" слід би напятнувати щоби не 
понижували доброго імени дяківського стану. На разі єще з цим ми здержуємося. Бо кождий з чесних дяків розуміє, що та наша часопись потрібна дякам, 
що без тої одинокої станової газети ми не рушимось з місця вперід, бо станова часопить це дороговказ, кудою всі маємо йти до спільної мети. При кінци 
єще раз просимо всіх довжників вирівняти так давню як й нову передплату, щоби ми не потребували удаватись з тим аж на судову дорогу, бо це зовсім не 
приносить Вам користи, а нам вдоволення. Чейже можна вже відложити тих 6 зл. на рік вислати їх і мати цілий рік спокійну голову і совість. Тому маємо 
все таки надію, що ці наші слова не встануть без належної відповіді, а відгуком на них буде масова присипка так довжної як і нової передплати. 
Адміністрація.