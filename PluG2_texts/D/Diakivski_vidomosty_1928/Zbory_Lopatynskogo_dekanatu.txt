Заг. Збори Дяків Лопатинського Деканату дня 21. червня ц. р.
Загальні Збори Дяків Лопатинського Деканату відбулися дня 21. червня 1933 р. в год. 2. поп. в домівці читальні „Просвіти". Присутних 9 дяків з 
деканальним агентом Володимиром Мандрикою, засуспендованим дяком з Лопатина на чолі. На зборах відчитав дек. агент В. Мандрика протокол з 
попередніх зборів, опісля до президії вибрано Івана Стефанова як голову й Івана Зілінського як секратаря. Чергову точку справа реколєкцій для 
дяків та їх з’їзд враз зі соборчиком священиків доручено обговорити й устійнити І. Слюзові і В. Мандриці враз з о. деканом. На загальні збори 
дяків вирішено виделєгувати В. Мандрику з тим, що кожний дяк зложить на його руки по 1 зол. на кошти дороги. У внесках поставив І. Стефанів 
просьбу до Гол. Виділу Т-ва Взаїмної Помочі, щоби той подбав про офіційне зарядження дух. влади, щоби дяків не уживали до простих робіт в церкві 
пр. замітання і прятання, а на внесок І. Слюза збори ухвалили одноголосну подяку редакції Народньої Справи за те, що займається щиро справами 
дяків. На тім збори закінчено. Вол. Мандрика інтервенював з доручення цих заг. зборів в о. декана Миколи Кравціва в справі дяківських реколєкцій 
і з'їздів дяків водночас зі соборчиком, на що о. декан відповів, що згодиться на це, якщо воно буде офіційно священикам доручено. Таке становище 
о. декана нам чомусь дивне: Адже тим, що дяки зїдуться а на їх з’їзд о. декан вишле одного зі священиків для затіснення взяємин дяків зі священиками 
він нічим проти правил церковних не прогрішиться, бо як знаємо, деякі оо. декани такий спосіб спільної праці з дяками в себе вже завели і це дає 
великі користи для обох сторін. Щож до реколєкцій, то гадаємо що обовязком о. декана є такі влаштувати; Йому повинно ходити про це, щоби моральний 
стан дяків у його деканаті був якнайкращий а це можна осягнути тільки реколєкціями. Такі реколєкції відбулися вже в кількох деканатах і о. декан 
читає хіба часопис „Мету", щоби переконатися, що для таких реколєкцій ні спеціяльного доручення з Консисторії,ні дозволу на них непотрібно. Про 
це просимо деканального агента повідомити о. декана.