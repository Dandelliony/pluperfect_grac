Дяки в службі народу. Справа, про яку требаб написати цілу книжку.
Скільки разів приходиться забирати голос у справі дяків, стільки разів українське громадянство видмічує т. зв. національно-суспільне становище 
дяків і або ставитися до них ворожо, мовляв нічого вони для народу не роблять, або просто вимагає, щоб дяків рішуче запрягти в національно - 
організаційну роботу. Тоді - каже українське громадянство, дяк зможе добути належну пошану й позицію, а відповідно до цього увагу до себе та 
потрібні для нього умовини прожитку. Річ в тім, що й одні і другі підходять до дяка з вимогою і то вимогою праці, яка вимагає і відповідного 
перешкоду і потрібних їй матеріяльних засобів. Зате ніхто не підходить до питання національної праці дяка з погляду, чи має він змогу взагалі її 
вести. На оборону дяків, ще поки обговорюватимемо цю змогу, мусимо сказати, що більшість дяків таки справді зайня та при національно - 
організаційному варстаті. Не можемо в цій матерії служити покищо цифрами, але на основі того, про що можемо говорити, можемо сміло сказати: Так, 
дяки працюють! Всюди по селах, що є зорганізовані і свідомі, дяк стоїть в перших лавах його організаційного активу: В одному селі веде він 
кооперативну крамницю, в другому вчить хор, або аматорський гурток, в третьому він у виділі читальні чи в „Соколі" й „Лузі", а нема багато таких 
дяків, у яких не найшлабся українська газета і книжка. В руках дяків спочиває більшість теж організацій всяких коляд, писанок і релігійно - 
національних свят, тай відомо, що всяка організація в селі починається від того, що дають товчок до неї священик і дяк. Так зрештою й повинно 
бути. Дяк. свідоміша завжди, дуже часто з відповідною освітою, одиниця це найкращий елемент села. Поруч священика, за яким бачимо обовязок 
проводити всією національною роботою в селі, він другий, що може її проводити; він і є і повинен бути тим дзвеном, що вяже громаду з її провідником 
священиком в одне. Якщо українське громадянство й не знає про ці сотні дяків, що працюють на місцях, то перш тому, що поруч їх прізвищ по часописах 
не подають їх звання; тому, що всі дяки працюють тихо, більше задивлені у висліди своєї праці, як у признання та пошану за неї. Якщож та праця не 
така, щоб про неї можна окремо писати, то виною тут в першу пору дяки, які не роблять ніколи її підсумків і не чваняться цими підсумками публично.
Стверджуємо: Дяки працюють! Дле це одна сторінка медалі. По другому боці її стоять ті дяки, які справді не працюють і на яких показують нам 
завжди, скільки разів ми заговоримо про активну роботу наших побратимів. Ми не замикаємо очей на цю велику хибу загалу дяків, якою є непоголовна 
їх участь в національній роботі. Наше завдання — власне впрягти їх в цю муравлину працю поголовно, щоби скрізь можна було побачити її висліди. Та 
на цьому місці дві уваги. Перша це те, що наші священики доволі часто від або розмежовані з дяками на особистому або матеріяльному тлі. З цього 
виходить часто подибуване явище, що в національно-організаційній роботі вони оба на протилежних до себе бігунах, перешкаджають собі у ній або й 
шкодять. Ліквідація таких умовин, добра воля з одного й другого боку, може дати в таких випадках як найкращі висліди у спільній роботі. Друге — 
це відповідний вишкіл дяків і заправа до такої праці якої від дяка вимагають. Отут стоїть вдячне поле не тільки для дяківських інститутів, бурс і 
шкіл при церквах, але й для наших організаційних централь, що повинніб що який час влаштовувати безплатні курси для перешкоду дяків: курси 
кооперативного книговодства, курси рєжісерства та дирігєнтури. Нема двох думок, що на такі курси, особливож по повітових центрах дяки радоб 
ходили, так як нема двох думок про те, що користь з них булаб для обох сторін величезна. Кидаємо власне думку розробити пляни та провести такі 
курси під увагу нашим централям. Зі свого боку, з боку дяківської організації й дяківського станового органу, будем завжди готові підтримати таку 
акцію й допомогти їй, бо в ній бачимо ми завдаток не тільки на кращу матеріяльну сторінку злиденого дотепер дяківського стану життя, але бачимо 
передумову міцнішої та поважнішої позиції дяка у громадянстві, а цих позицій нам дуже а дуже потрібно. Пробуйте! Дяки напевно підуть за річевими 
шляховказами і запишуться вдячними тому, хто допоможе їм підійти ще крок до їх кращого завтра та завтра цілого народу!