Привіт побратимам знад Сяну! Дяки перемиської єпархії організуються.
Незвичайно втішно нам поділитися з нашими Читачами та Прихильниками зорганізованого дяківства вісткою, яка доказує, що дяки розуміють щораз краще 
вагу організованої боротьби за свої права та стають в лави своїх станових товариств. Вістка ця, це заповіджені на 20 лютого ц. р. Загальні Збори 
Дяків перемиської єпархії, що відбудуться о год. 10. рано в салі Дяківського Інституту в Перемишлі. Зборам цим пересилаємо від дяків, зорганізованих 
в „Товаристві Взаїмної Помочі Дяків" у Львові та Редакції „Дяківських Відомостей" палкий привіт та побажання обєднати у майбутній організації 
дяків перемиської єпархії всіх наших побратимів й успішно добувати належних їм прав! Привіт Вам, Побратими Дяки з Надсянської Волости!
На маргінесі цих Загальних Зборів дяків перемиської єпархії хочемо поінформувати наших Читачів про те, як живуть наші побратими в сусідній з 
нашою церковній окрузі та як виглядає їх організаційне життя. Вісток про життя дяків взагалі, а перемиської єпархії зокрема, шукалиб ми даремно в 
українських часописах. Мусимо ствердити на цьому місці сумний факт, що ціж українські часописи, які мають між своїми передплатниками багато дяків, 
взагалі дяківською справою не цікавляться, хоч цікавляться справою організації кожного стану і якось то дивно байдужі взагалі до дяків, як 
активного елементу на селі, що не дивлючись на те, виконує на місцях тихо, не шукаючи похвал та признання, велику національно - творчу роботу. За
кількома статтями в давному „Українському Голосі", в „Бескиді" і доривочними вістками в інших, призначених для села, часописах, про дяків не пишуть 
нічого, так, мовби їх взагалі не було. Отимто мило вражає факт, що в „Народній Справі" з 18. грудня мин. та з 5. лютня ц. р. появилися дві більші 
статтейки на тему дяківського організованого життя, правда статтейки, написані самими дяками і з маленькими тільки заввагами від редакції того 
поширеного на селах тижневика. І власне на тих замітках бачимо теж, як мало знає і як мало цікавиться „Нар. Справа" життям дяків. Вона відразу 
пише, що всі дяки повинні передплачувати „Нар. Справу", а вона буде містити надіслані їй річеві статті про дяківське життя (чому редакція „Нар. 
Справи" сама не приглянулася досі до важкої і злиденної праці дяків на селах? Ред.), що більше, в числі з 5. лютня ц. р. зазначує, що „дяки не 
мають своєї газети", хоча „Дяківські Відомости" виходять вже девятий рік і 1. число їх з цього року появилося ще в січні 1933 р. Очевидно, в дечому 
вина тут наших побратимів, що є передплатниками „Нар. Справи" й не піддали їй думки зайнятися їх долею та життям а на цьому місці і так подяка 
редакції цього тижневика за прихильність до дяків з тим, що на будуче просимо її тісно з „Дяківськими Відомостями" співпрацювати та черпати з них 
вістки і теми для своїх статтей. Вийде це на добро і „Народній Справі", що отак привяже до себе більш своїх передплатників та мужів довіря дяків,
вийде і на користь дякам, яких доля обговорюватиметься на сторінках такого поважного та почитного часопису. Ми раді редакції „Нар. Справи" служити 
кожночасно своїми інформаціями. Дле вертаймо до справи дяків перемиської єпархії, з думкою про яку ми почали оце писати. Як довідуємося з обох 
статтей у „Нар. Справі", підписаних дяками п. Шумським Гр. і п. Пучаком С. та письма п. Гр. Шумського до Нашої Редакції, положення дяків в 
перемиській єпархії далеко краще, як у львівській. Організація їх має вже більш, як 60 літ праці за собою. В осередку її стоїть Дяківський 
Інститут в Перемишлі, заснований і вивінований ще еп. Іваном Снігурським. Поруч того Інституту зорганізували дяки перемиської єпархії своє 
станове товариство „Самопоміч Дяків", що має за собою вже 50 літ праці а до війни мало поважну готівку, яка серед світової заверюхи пропала. По 
війні „Самопоміч Дяків" скликувала на підставі свого статуту двічі Заг. Збори, але не проявила більшої діяльности, бо дяки, згуртовані в ній, 
рішуче були проти того, щоби на чолі їх станової організації був священик, за чим добивався єпископський ординаріят і щоби цей ординаріят 
затверджував виділ товариства, вибраний Заг. Зборами тієї організації. Шукаючи виходу з безладдя, яке з того приводу запанувало, дяки зорганізували 
друге своє товариство „Кооперативно-щадничо-позичкову Касу Поміч Дяків". Ця нова організація стоїть на засаді, що дяком може бути тільки той, хто 
скінчив дяківську школу, отже іспитований дяк, що не іспитовані дяки мусять якнайшвидше зложити іспит й отак забезпечити за собою приділ поля і що 
дяки мають бути обезпечені так, як усі умові робітники. Крім цього має „Каса Дяків" готівкою з уділів і процентів від вкладок та позичок 772'29 
зол. грошей, а змагаючи до того, щоби роз будуватись як найширше й обєднати в собі усіх дяків перемиської єпархії, скликала „Каса Дяків“ на 20 
лютого ц. р. Заг. Збори, точніше загальний з’їзд дяків, на якому крім справ каси, мають відновити недіяльну „Самопоміч Дяків" та провести ще 
одні її Заг. Збори. Вкладка до тієї „Самопомочі Дяків" виносить всього 1 зол. 05 гр.