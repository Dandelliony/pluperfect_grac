Батькова доля.
І. В хаті не натоплено й тому в ній так неймовірно холодно, а по кутках на стінах вилискує сніг. Непокритий старий стіл біля вікна, ослін біля стіни,
мисник та глиняний посуд на нім, це все те, що прикрашує хату. На печі сидять малі діти: Омелько та Уляна. Забились у куток, але від цього їм тепліш. 
Голодні. І в Василя Степовика, який тільки-що ввійшов до хати, боляче стискається серце з великого жалю до дітей. Він і сам голодний, але про себе 
він не дбає, було би дітям добре. „Прокляте життя! Та ні. Життя тут не винне, тут винні Це-ж од людей залежать ті чи інші умовний життя, це-ж тільки 
вони винні в тім, що він не має чим перезимувати, що діти його не мають ніякої втіхи зза голоду та холоду. Сумно й моторошно Степанові, коли згадає, 
що й завтра і після завтра так буде. Краще не житиб! Але... Чому йому не жити? хто-ж то має жити? Е, ні! Він дасть собі раду... Хай буде, що буде. 
Нема нічого страшного, коли пухнеш з голоду... Він уже знає, що йому треба робити. Наче йшов досі незнайомою дорогою, блукав, блукав серед чужих 
ланів, а тут нараз віднайшов потрібну йому стежку й зраділо пішов собі по ній, поспішаючи до місця своєї мети. Втішно посміхнувся. — Радійте діти! — 
виголосив нараз. Діти здивовано виглянули зза печі й утопили голодні оченята в батькова просвітлене обличча. — Так, так. Радійте! Завтра матимемо що 
їсти, буде в нашій хаті й тепло. — Будемо мати що їсти, буде в нашій хаті й тепло — переказали втішені діти одне одному як якусь надзвичайну новину й 
навіть болісна усмішка засвітилась на їх виснажених личках. Так повеселішали й почали жартобливо стикати одне одного, щоб загрітись. Але й ця її 
гра була вимушена, жалюгідна. Ніч. Несамовито гуде холодний, зимовий вітер. І хоча навколо вилискує сніг, проте землю повиває морок. Крадькома, 
обережно сунеться Степовик. Серце в його грудях завмирає з незвички й страху. Адже він іде вперше на таке діло. Він сторожко ступає по снігу, щоб не 
так він зрадливо скрипів, бо ще хтось почує, піде й собі за ним назирцем, а тоді... Але сніг всеж таки скрипить. - А щоб тебе лихо вхопило! І ти мене 
зраджуєш... І ти проти мене... Десь лементять собаки. В другім кінці села ще блимає світло в якійсь хаті... Та вже не так далеко! „Ось спустивсь у 
долину, перейшов греблю, За гребелькою дорога йде на гору, а на горі стоїть Колобородьків вітрак, того Колобородьки, який не знає ні голоду, ні 
холоду, як ось він, Степовик з малими дітьми. Серце в грудях несамовито тіпається, аж дух перевертається. Яке дурне серце! Хіба Колобородькові щось 
станеться від того, що візьму з його вітрака кілька пудів борошна. Біля вітрака Степовик спиняється. Дослухується. Тихо. Тільки вітер гуде та жалібно 
скриплять вітракові крила. Смрр!... Це ломить Степовик на дверях замок. Скр, скр! — і замок зломаний. Недовго барився Степовик у вітраку. За чверть 
години він вийшов звідти з мішком борошна на плечах. І не йшов, а майже тюпав з мішком на плечах, жахаючись того, що хтось перестріне, спинить, 
видасть... А в голові так стукотіло наче там сто ковальських молотків било по ковалі. Незабаром був уже в своїй хаті. Стояв відсапуючись і там 
дивуючись тому, до чого дозлиднувався. Довго стояв серед хати розгубленим, ніби про щось згадуючи. А ось нагадав: Треба-ж дістати й палива, щоб хату 
натопити, дітей обігріти... Діти, діти! вихопилось з грудей тяжке, як його доля, зітхання і а очей покотилось кілька гарячих краплин. (Світ)