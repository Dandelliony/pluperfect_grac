Радьте, бо буде запізно! Поклик на часі.
Як довідуємося з достовірного джерела, під кінець м-ця червня ц. р. відбудуться у Львові чергові Заг. Збори Т-ва Взаїмної Помочі Дяків, найвищої 
централі всього дяківського станового руху. Практика показує, що Збори цього Т-ва мають велике значіння для всеї дяківської організації. Це одинока 
нагода зїхатись з ріжних околиць країни, зійтися одною великою громадою, розглянути, продумати і перевірити своє стано вище, врешті піднайти шляхи 
праці для централі й на місцях та винести рішення, що обовязують усіх без виїмку дяків. Але впарі з тим показує таж сама практика, що всякі 
успіхи Заг. Зборів на цьому й кінчуться. Дяки виговоряться, винарікаються, скажуть купу жахливо бадьорих і завзятих слів, поставлять резолюцію, 
проголосують її і тільки всього. Можна навіть передбачити згори хід дискусії: Нарікання на те, що не хочуть дати поля, що обривають доходи, що 
відсувають від варстату праці і понижають. Опісля всі співають якусь бадьору пісню, розходяться і кінець: Що дальше від Зборів, то більш тратять 
силу обовязуючі й ухвалені на Зборах постанови, що більш опадає з наших побратимів завзяття і бадьорість, то менш рішучі вони, врешті руки їм
опускаються і на слідуючих Заг. Зборах ви почуєте ті самі болі та нарікання, ті самі закиди та обвинувачення, що й на попередніх. Ніщо не змінюється 
на краще, от тільки марнується зацікавлення і наставлення дяків. Я чейже так не повинно бути! Заг. Збори нашої дяківської Централі повинні бути 
ніби камінними стовпами при шляху нашого розвою. Кожний з них повинен зазначити, що ось звідси зачинаємо йти, це зроблене а це чекає ще на щирі 
та трудящі руки. Цього у нас ніколи не роблено! Не роблено ні підсумків роботи дяків, ні не укладано плянів масової для них роботи, а звіти зі 
Заг. Зборів кількох попередніх літ мають ту саму й однакову монотонність вічно перемелюваного й заплаканого матеріялу. Я тимчасом наші часи 
грізні й вагітні у великі події. Якщо вони погрожують усім і кожному окремо, то стораз грізніше погрожують нашому станові; Погрожують ліквіда 
цією цього стану таки з боку і з причини самих дяків. Не хочемо цим казати, що дяки самі валять свою організацію. Але що дяки винні в її неможливості 
проводити усією роботою дяків і її кволості це незаперечний факт. Як має працювати організація, коли вона не має на кого опертися? Коли вона 
майже не диспонує ніякими капіталами? Дяки знають, як це побачимо дальше в цьому числі „Дяківських Відомостей", свою організацію і відкликуються 
та віднаходять її адресу тільки тоді, коли їм уже поважно щось загрожує. Тоді: „Організаціє, рятуй! Що ти робиш? Я бідний!" і т. д. Я ми вже 
виказували в одному з попе редніх чисел, що дяки вірно за народною пословицею тому бідні, бо дурні. Дурня усі бють, а на похилу вербу й козел 
скаче. Про це наша братія мала зрештою нагоду нераз вже переконатись. У світлі таких фактів та незвичайного часу, який пере живаємо, найближчі 
Заг. Збори Т-ва Взаїмної Помочі Дяків мають спеціяльне значіння. На цих Зборах мусять бути пролом ані рішуче останні скелі нашої байдужости та 
оспалости, мусить бути викликаний вогонь запалу, не до відірваних подій а до постійної праці. Дяки мусять на цих Зборах зрозуміти, що є або-або: 
А бо будемо всі працювати, а тоді добудемо і права і належну пошану, або розвязуймо останнє своє Т-во і хай усі досьогоднішні змагання ідуть на 
марне. Якщож дяки вирішуть першу можливість, тоді перед Зборами лежить знову величезне завдання розміркувати можливости перебудови і відбудови 
нашої організації, зактуалізувати постійно, піднайти способи, і методи, за якими вона працюватиме. Для цього (ми віримо твердо, що дяки ще в масі 
не прогнили так, щоби треба було розвязувати централю!) треба основної підготовки на місцях. Дяки повинні приїхати з конкретними плянами і 
поміченнями, з рішучими домаганнями й жалями. А тому у цей час перед Загальними Зборами, що поважно заважуть на нашій розбудові й долі. Закликаємо 
всіх дяків рішуче поробити по деканатах ще раз сходини і збори і переговорити-обміркувати, які справи під сучасну пору найактуальніші, які 
найпильніші і що робити з ними. Далі нехай дяки на таких місцевих зборах провірять своє відношення до Т-ва Взаїмної Помочі Дяків, чи потрібна їм 
ця організація, чи ні, а коли потрібна, то чому її доручень дяки не виконують, чому кладуть їй ще перешкоди - колоди під ноги.
Дяки! Сходіться і радьте, бо може бути запізно! На рішучу нараду сходіться!