Добрий день мої дорогі родітелі: мама, Ванька, Антося і Толька. Перш за все поздоровляю вас з новим 43-ім роком.
Передаю вам свій далекий жалібний привіт і бажаю вам найлучшого і найкращого життя.
Я ще пока жива і здорова того й вам бажаю. Повідом я вас що я 2 м-ці робила в городі Рулі а це вже з І-го листопада і до сьогоднішнього дня в Seebasi знов теж на заводі.
Робота легка, харчуюсь 3 р. в день, живу в бараку. Мамочко я вже вам написала 7 пісьмо і 2 одкритки і одну до Параски Цупруновой а відповіді немає і я не знаю чого, може там хто по злобі рве, бо чогось усіх дівчат доходять пісьма і посилки, а тільки мені не має.
Мамочко і всі родітелі напишіть мені як ви там живете, бо я вже трохи чула з Ганіного пісьма про вукоро то я плакала, плакала, але що ж зробиш.
Мамочко ви мабуть там слабі і мені нічого не пишете. Напишіть як там у вас з хлібом та картоплею, а про Маргариду і не питаю.
Напишіть чи є хоч телятко ще в нас. Напишіть про все життя. Ви мені часто снитесь да і fater що мене і маму б’є і часто снилося що я балакала з Маргаридою то я знала що її в нас не буде.
Ой, мамочко моя рідна якби ви знали як я хочу хоч би разечок вас побачить всіх, а тоді вже хоч і вмерти так заскучила, що не можу жити.
Мамочко як там у вас з взуттям, мабуть усі босі. Мамочко про мене не журіться в мене є той сачок що я взяла, чоботи, хустки 2 ще 3 сорочки є. Тут ще пока не дуже холодно.
Оце 30 грудня почав падать сніг. Не знаю як буде далі. Дівчатам видали черевики, а я не захватила, але я ще обійдуся (по 9 марок).
Мамочко напишіть мені про все як вдома бо мені пісьом не можна писать тільки одкритки.
Напишіть як там Sawtschrnko і Charetina бо снились. Часто снився тота, чи є вдома Цьоцін Коля чи в Германії.
Напишіть як там звіхрилась Явдоха. Ми 3 дні на німецьке різдво не робим і на новий рік теж не робили.
Мамочко, киньте на карти чи я вернусь додому, бо я не знаю коли. Всі мамо получають пісьма і посилки, а мені хоч би пісьомце.
Тільки ті перечитую та плачу. Получила я і посилочку від вас і та пропали, бо мене тоді не було в Зеебасі.
Більше немає чого і на чому писати. Пока до свіданія дорогі малючка Ванька, Антося і Толька.
Передавайте привіт сусідам Савченкові Харетині, Авді, Оданові (?), Лук’янові і від Гані Офанової її сімї