2 листопада 1844. Станиця Уманська
Брате! курінний товаришу, Тарасе Григоровичу! Де ти в Бога взявся? Год цілий, як я прошу письменно своїх Черників, щоб дали мені про тебе звістку: де ти дівся, або де живеш? Але хоть би одно слово об тобі од їх получив. Тепер бачу, що ти живий і що в Пітері обритаєшся. Спасибі тобі, брате рідний! що згадав єси мене. Скажи мені про себе трохи більше: як ти тепер живеш і при чому?
Чи ви вже з’їздили з Бориспольцем на білому коневі в дріжках до чужоземців? А я між тим порадую Харківську громаду: що ти охляп, незанузданою бідою приїхав з того світа в Пітер.
Що ти, брате, думаєш, з «Побитом» — напиши мені по правді, а я не тілько «Побит», готов і душу свою послать до тебе. Ждучи од тебе письма, на дозвіллі напишу ще.
Поклонись від мене панам: Тихорському, Ельканові і Гулакові.
Напиши, де Тихорського хватер, може, прийдеться писнути й йому коли-небудь.
Прощай, брате! Смашно цілую тебе. Твій поки світ-сонця
Яцько Кухаренко.
2 ноября
1844,
с. Умань.
Пишіть до мене:
в с. Щербиновскую
Войска Черноморского.