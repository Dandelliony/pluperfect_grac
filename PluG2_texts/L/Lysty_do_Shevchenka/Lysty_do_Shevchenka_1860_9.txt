
Що це ж Ви, дядьку, не прийшли вчора до Кочубея, а ми все ждали, ждали да й ждать перестали. Чи не поїхали Ви прямо до Марковича, а коли поїхали, то погано зробили, бо музики вчора не було, а буде сьогодня, да гарная музика. Приходьте ж до Марковича сьогодня у восьмому часу, — він дуже просить Вас, бо йому любо, коли хто любить музику так, як Ви. І я там буду, приходьте ж непремінно. Хоть пізно, да приходьте.
Ваш Н. Макаров
Вторник.
Маркович живе там же, де сестра моя, тільки направо ход із коридора, а не наліво. /149/
На першій сторінці:
Тарасу Григорьевичу Шевченко,
в Академию [художеств],
в коридоре, возле церкви.