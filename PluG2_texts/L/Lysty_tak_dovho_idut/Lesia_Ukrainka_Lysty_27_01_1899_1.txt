
27.01.1899, вечір
Милий папа!
Лесі сьогодня лучше, хоч, правда, вона ще не зовсім прийшла в себе од хлороформу - угнетєніє в слабій степені ще держиться, і нерви зовсім ослабли, ну, та це і не дивно, бо таки, певне, багато крові потеряла.
Вид у неї краще, пульс добрий, і, що саме головне, температура нормальна. Нога болить дуже мало. Була пов’язка почала їй дуже надавлювать одне місце в спині, але їй те місце пов’язки розрізали і розправили так, що вже не давить. Крім мами, з нею ще другу ніч ночує сидєлка-сестра милосердя, дуже симпатична й ловкая німка, котора сподобалась Лесі і уміє її заспокоювать.
Пов’язка лежить так, як панцир, обхоплює хвору ногу, бедра і весь корпус аж до половини ребер. Бергман сьогодня був, зостався дуже доволен, все говорив gut і сказав, що як так далі буде йти, то він через 10 день тілько змінить пов’язку, а за 4 неділі скине гіпс. Коли б то так дав Бог.
Завтра я ще пошлю телеграму, а там буду писать.
Може б, ти де у Ковлі дістав Тургенева дрібні повісті і прислав їх сюди бандеролью. Леся їх дуже хоче читати, у Ковлі вони мусять бути, бо були торік при „Ниві“, а то і в Колодяжному мусять буть.