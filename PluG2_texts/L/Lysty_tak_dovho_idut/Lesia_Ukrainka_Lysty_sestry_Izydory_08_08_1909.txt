Я так рідко пишу тобі, любая Лесічко, що ти, певне, здивуєшся, получивши цю картку. Мама поїхала в Гай, і за ріжними справами не скоро тобі відпише, а ти турбуватимешся, от я і пишу тобі. Я тепер одна сиджу в Києві (у мене літні практичні заняття в інституті) на новій квартирі. Ліля, Михайло Васильович, Зоря Світозар Драгоманов, Михалко і Жебуньов живуть вже з місяць в Гаю. Микось з Наташею і їхнім малишом - Юрком - все літо в Колодяжному. Оксана з Тосею весь час за границею, тепер саме коло Лозанни. От як всі розбрелися! Судячи по посліднім письмам, всі маються добре.
Міцно, міцно тебе цілую і бажаю тобі і Кльоні всього, всього доброго.
Твоя Дора
Наша нова адреса: Маріїнсько-Благовєщенська № 115, кв. 3.
