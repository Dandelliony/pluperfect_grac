
07.08.1911
Високоповажна Ларіса Петровна!
Недавно повернувся з подорожі і одержав через д. Петру ненка деякі вказівки щодо видання Ваших творів. Дуже прикро, що не можу задовольнити Вашого бажання і дати на книжці такий загальний заголовок (титул), як Ви того хотіли. Річ в тому, що коли передав п. Петру ненко Ваше бажання, то вже було видру ковано чотири аркуші, а разом і титулова картка. Заголовок на титулові й картці такий:
1 рядок ЛЕСЯ УКРАЇНКА
2 рядок ТВОРИ
3 рядок (ТОМ ПЕРШИЙ)
Звичайно, том перший розуміється в нашому виданні2. Отже, коли ласка Ваша, то хай вже так і лишається, бо робити вирізки і заново друковати і коштує багато, і псує вигляд самої книжки, що друкується, як не як, на гарному дебелому папері. Віньєтки на окладну ще не маю. Художник3 обіцяв принести її 9/VIII. Як тілько зроблю кліш, зараз пришлю Вам відбитку. Щодо друку “Руфіна [і Прісцілли]” без пропусків у Львівському виданні, то се цілком неможливо і саме через те, що у Львові [нрзб.] не друкується, цілий наклад виходить у Києві, а до Львова все те посилається. У Львові ж друкують тілько окладнику. Річ тут зовсім не в видатках, а в неможливості з технічного боку. Що ж до рукопису, то він буде зберігатись у нас в цілости і по Вашому бажанню звернемо його Вам. Дуже прикро одмовляти Вам в Вашому
 цілком законному бажанні, але не в нашій силі се зробити. Цензура до найменших дрібниць страшенно чіпляється.
На будуче прошу писати мені безпосереднє на таку адресу: Київ, Паньківська, 9, д. Гру шевських.
Н.Ф.Лаврову
З правдивим побажанням Юр. Сірий