
16.02.1904
Дорогий Михайло Васильовичу!
Давно вже збираюсь оповістити Вас, що я віддала заміж Р[аду] 21 іюня, а 27 вони вже і поїхали від мене. Страшно тяжко мені було розставатися з нею, я зовсім не можу звикнути до того, що її нема зі мною. Дуже журусь, хоч і борюсь з собою; вона пише, що почуває себе счастливою! Було б так і назавше. Надія на це тільки і піддержує мене.
Здоров’я моє таке, що тільки що держусь ще на ногах. Цей рік занадто був тяжкий для мене - смерть [нрзб.], смерть Міші, багато прикростей, від приятелів особливо - цього всього було досить, щоб зіпсовать здоров’я, а тут ще розлука з Р.
Ліля і Оксана не були на весіллі у Ради, бо їм треба було їхати, щоб бути у Петербурзі до начала лекцій. Впрочім, весілля у нас було дуже скромне, але все-таки жалко було, що їх не було. Ліля пише мені, що має дуже багато роботи тепер. Каже, що працює енергично, що сил у неї цього року більше - вона справді добре відпочила на Різдво.
А Ви там як? Як почуваєте себе? Не можу сказати Вам, як гаряче, щиро бажаю Вам обом сили, здоров’я, скінчити скоріш і добре, щоб вже можна було жити Вам вкупі, счастливим, спокійним життям. Від всього серця бажаю Вам цього.
Щиро прихильна Ваша Л.Драгоманова
P.S. 3[оря] посилає Вам сердечний поклін, передавайте від мене привіт Горбачевським. Пишіть мені тільки про себе.