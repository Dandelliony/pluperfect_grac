Дорога Лесю!
Велике горе нас не минуло. Було зроблене усе можливе, щоб не лише вдержати життя, але й вернути здоров’я Петру Антоновичу. Але все розбите.
В четвер на Великоднім тижні, в 5 г. 5-7 минут по полудні Петро Антонович упокоївся зовсім несподівано для всіх нас. Правда, - остатних 7-10 днів сили замітно опускали Пет[ра] Антоновича, але все ж неможливо було ждати так скоро осудного часу.
З середи на четвер ночувала з Щетром Антоновичем Ліля. В четвер в 9 г. рано Петро Антонович, як звичайно, випив трохи неповну шклянку молока. В 12 годині Ліля знов хотіла дати молока; здавалось, що П[етро] Антонович] хоче пити, але не може. Це нас занепокоїло, так що зараз Оксана пішла до д-ра Косткеви-ча, чи не дав би він чого, щоб П[етро] Антонович] міг їсти. Але Косткевич „не виходив“. Про Фаворського [лікаря] ми й перше знали, що його „немає в Києві“ цілий Великодній тиждень. Пішли тоді до Олександра Г[ригоровича] Черняхівського2 З. Його не застали, але родина сказала, що його пошле, як лиш він прийде додому...
Ми ждали... Щетро Антонович, як звичайно для останніх днів, лежав. Наблизилась 4 година. Ми збирались обідати, а п. Дора сиділа коло Щетра] Антоновича]. І раптом вона вбігає в столову і каже, що з Щетром] Антоновичем] щось робиться. Ми усі кинулись до покою Щетра] Антоновича] і бачимо, що він якось особливо дихає**; замість плавних рухів грудної клітки були якісь угловаті, раптові. Психічний і вольовий стан Щетра] Антоновича] був байдужий, подавлений. У мене - очевидно, у
всіх - сціпило серце й дух заперло. Але щось треба було робити. Скоро приготовили шприца і вприснула Ліля камфору. А тим часом послали-за д-ром Козінцевим. Прийшов Козінцев перед 5 годиною. Впустив ще 2 шприци камфори... А за якийсь короткий час, думаємо, зовсім без болі, спокійно, без усяких звичайних чи незвичайних ознак смерти П[етро] Ант[онович] заснув навіки. Дихати перестав, а серце - певне, од камфори - ще якийсь час билось, хоч дуже слабо...
Як я спочатку сказав, в 5-7 минут шостої не стало благородної людини з великою душею. Благородство душі П[етра] Антоновича] зосталось до останньої хвилини; тяжка хвороба не подолала того, що робить людину благородною.
Хочу, наскільки можу, описати останні часи - тижні й дні - покійного. Як Ви знаєте, внаслідок хвороби серця у П[етра] Антоновича] розвинулася водянка. Ніякі мочегонні ліки не могли погнати мочу, як слід. Хоч Щетро] Антонович] весь час мочився, але не в такій кількості, щоб моча не збиралась в тілі. Таким способом, йшло хронічне отруєння тіла досить сильною трутиною. Отже, при слабості серця й зважнілости жил тіло відживлялось слабо; анемія обгострювалась; почалось істощеніє. Щетро] Антонович] сильно схуд і обезсилив. Дедалі води збільшувалось в тілі, а разом з тим збільшувалось й трутини. Появились галюцинації. На початку хвороби Щетро] Антонович] приймав лікар-ства, але останніх тижнів 6-7 не захотів нічого заживати; не було способу ані упросити зажити лік, ані обманом його дати. Правда, до самого кінця давали йому [нрзб.] взвар вівса; але се нічого не міняло; процес йшов. Я, зрештою, думаю, що й инші ліки так само були б без пользи, коли б навіть й заживав їх Щетро] Антонович], заживав він їх спочатку.
Доки не починались галюцинації, то Щетро Антонович був такий, як звичайно, лише обезсилений. Галюцинації не були без перерв; спочатку галюцинації лише примішувалися до зовсім свідомої речі; дедалі галюцинації бували частіші, а під кінець знов рідше повторялись. Галюцинації були такі, що не мучили Щетра] Антоновича].
Під час слабости, очевидно, як звичайно, Щетро Антонович] дуже журився про родину. Про можливість смерти Щетро] Антонович], очевидно, думав, бо одного разу, коли йому було досить погано, але не найгірше, спитався д[октор]ра: „Скажите, д[окто]р! это уже смерть?“ Але д-р заспокоїв Щетра] Антоновича]... А потім пройшло досить часу, і Щетрові] Антоновичу] було ліпше; отже, він й сам не тільки не припускав такого скорого сумного кінця, як усі ми, а, здається, й не думав про смерть.
Слабував Щетро Антонович, на мій рахунок, мало не 4!6 місяці. Спочатку, коли ще я був в Празі, перебіг слабости був дуже тяжкий. Коло Різдва було дуже значне поліпшення, а з 4 января почалось погасання, повільне, але систематичне.
Припадково сей час був тут, в Києві, Григорій Антонович [брат Петра Антоновича], а Микося покликали телеграмою з Колодяж-ного. Поховано Щетра] Антоновича] побіж небожчика Михайла Петровича [Старицького].
Що робиться в кожного в душі, сказати не можу, се легко й так знати; по виду зовнішньому - ніби заспокоїлись. Хто що думає надалі - тяжко сказати. Ольга Петровна думає продовжити „Рідний край“ і зістатись в Києві. Микось в Києві до 24.IV, він кінчить школу й хоче хазяйнувати в Колодяжнім. Дора мусить ще бути одну зиму в Києві, щоб скінчити школу. Оксана скоро, певне, поїде до Тосі за кордон, а на літо поїде до Колодяж-ного. Як вони всі думають урядитись, не знаю. А що робитимемо ми з Лілею - зовсім нічого ще не знаю.
Бувайте здорові обоє; цілую Вашу руку й обнімаю п. Квітку.
Ваш Михайло Кривинюк