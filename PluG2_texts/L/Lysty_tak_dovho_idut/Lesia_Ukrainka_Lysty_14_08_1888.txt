Голубочко Лесю!
Що це за напасть трапляєься завше з нашим листуванням? Що зачнемо переписуватись, то от-от порветься наша переписка! По чій це волі робиться, я і в толк не візьму. Написала я одвіт на твоє перше письмо до мене, після того, як приїхала додому, і чекаю одвіту. Коли ж бачу - та його нема та й нема. Ну, думаю собі, певне що твоя мама не захотіла, щоб ти зо мною листувалась, певне що невподобалась я їй, як була у вас. Потім думаю, що може-то Леся заслабла, що й не може писати. Тоді пишу до Лілі і прошу написати, що такеє з Лесею, - те само: одвіту нема. Ну тоді я й порішила теж мовчати. Тільки проказала собі: „О, дружба, это ты...“ Та й сиджу потиху, думаю, що нема тепер товаришів - нема та й не буде. Коли Леся так робить, то що ж від других сподіватись треба?
Настав оце іюль, я й пишу до Фанічки, що приїжджай до мене в гості. Вона, бачиш, дуже скучала сама на селі. Багацько нам те стоїло, але все ж приїхала Фанічка. Пробула вона у мене з місяць. Одного дня получаем ми лист від дядька Фанічки, що був якийсь панич у них і хоче з нею бачитися. Зараз ми догадались, що це, певне, якіїсь свати були, зібрались на другий день і поїхали в Баєв Луцького уєзда. Так і було - той панич тепер уже жених Фанічки і весілля буде 21 ав[густа]. Ми їздимо чуть не щодня в Луцьк за покупками і другими ділами. Треба хутко справлятись, бо до весілля зосталось дуже мало часу.
У прошлу неділю, це було 7 августа, їдемо ми в Луцьк. Я взяла твою сонату Бетховена, щоб через твого папу передать тобі в Колодяжне. Іду до папи - і тут я й узнаю усе, що було для мене цікавого: про тебе і про всіх вас. Насилу-то я дочекалась цього! Коли дивлюсь, але й Міша виходить з другої комнати до мене. Я дуже була рада, що зобачилась з ним. Він дав мені твій адрес, і от я знов хочу починати наше листування. Але скажи по правді мені - може, я нав’язуюсь дуже тобі з своїм дурним листуванням? Я не розсерджуся на тебе за теє і не зроблюсь ворогом твоїм. Не бійся тего! Так скажи ж мені, моя Лесю, по правді, прошу тебе.
А тепер напиши мені про своє життя „на чужій стороні“2. Чи добре тобі там і чи помагає тобі лиманська вода? Папа казав, що у тебе там є якіїсь знакомиї3, - хто ж то такий? Ти, певне, пишеш
багацько тепер, бо перше то я мішала, та й впечатленій мало було, а тепера уже все наоборот. Я б дуже хтіла, щоб ти посвятила мені, бідній, що-небудь з своїх творів - та, певне, не дочекаюсь від тебе того. А, може, я і не стою такого доказательства невешественних отношеній. то і напиши мені просто.
За чимало часу, що ми розстались, я багацько винесла, що і не варто говорити. А як ти прожила, напиши мені. Чи багато написала Шура віршів по-французьки? Лена теж переводить з руско-го на український „Рудий граф“.
(Коли маєш час і охоту, моя мила Лесю, то прочитай і другий лист, що посилаю разом з цим. Я його писала іще не получивши твого письма).
Про те, що я зраділа усім серцем і душею, получивши твоє письмо, - нема що й казати. Спасибі тобі за то, що стільки охоти написать мені [нрзб.] багацько [нрзб.]. Із цього довгого дружесь-кого письма я бачу, що ти справді славна і розумна дівчина, не така, як другі, інші. Честь і слава тобі, що ти не можеш не возму-щатися отзивами об теперішніх баришнях, з котрих є багацько достойних отцов. В цім разі ми зійшлись з тобою, як не можу я зійтись ні з ким іншим. У тебе добра душа і великий розум - це правда, мій друже. Що би я дала, щоб нам бути вкупі! Але не виходить і се діло. Не хоче твоя мама помогти нам. Що б їй стоїло взяти мене замість chere Catherine? Меж ділом ми б разом змогли заніматитсь і іншим чим, що составляє наші інтереси. Занимались би і літературою, до котрої я получила страшенну охоту, хоч не маю ні способностей, ні вигод для неї. І причина цьому - ти, моя Лесю, моя щира, вірна товаришка!
В моїй душі було „НЕЧТО“, - но оно тліло і більше нічого, а ти зробила, що теє „НЕЧТО“ живе, і живе не як-небудь. Але нема волі і тебе! Подумай, може, можна що порадить у цьому разі, т. є. бути вкупі нам з тобою, Лесю моя.
Я пробувала і стіхами переводить, і маю цеє при собі, а не знаю, чи є якій толк в моїх переводах, чи ні. Охоту до української літератури я передала і Лені4; тепера вона переводить „Рудий граф“ і одну легенду, досить інтересную.
Ах, Лесю, Лесю, тяжкая моя душа - а терпіти треба! Ти не лякайся - бо то те саме, що й перше було, тільки з другого боку. Проси маму, нехай поможе нам бути в одній хорі, то я їй вік не забуду цього!
Про ту чесну компанію, що зібралась у Почаєв, нема що й писати, бо вона розстроїлась. То були (предполагалась, що будуть) брат названий, Євг. Ан. Сірик, Трефовий собачка, Лена, я,
мама й ще деякі - та я вже й забула хто, бо давно цеє діло діялось.
Окончіла Лена довольно хорошо, а робити буде те ж, що й я роблю, - сидіти вдома і сльози лити, що гіркая випала нам доля. Місця не можна знайти ніякого, а батько гонить вон - та й хоть утопися. З батьком і з домашніми я держу себе по-старому - батько проганяє, а я не йду, бо немаю куди. І плачу та й більш нічого. З Варковичами, певне, нічого не буде5 - бо надоїла мені ця проклята неопредельонность. Мама твоя правду казала, що з довгих історій поганий кінець буває. Але я і жалувати не буду, бо він дуже поганий на вроду. От і все діло з кінцем.
P.S. Тепер же я у Фанічки - приїхала до неї в качестві дружки і після свадьби 24 ав[густа] думаю їхати додому, на муку лютую свою. Питалась і у Луцьку якого місця учительниці, але скрізь одказ і більш нічого. Що далі буде зо мною, я не знаю. Недостаток деятельности просто губить мене. Мислі бувають, і проекти, а зробити, навіть розказати кому, і то нема возможность З того всього я, певно, піду або в Городище, або в горничнії, бо дуже обридло мені слухати, що я дармоїд у батька. Лені та ж дорога, може, ще й гірша, бо батько не терпить її більше, чім мене.
Прости, моя мила, прости, моя люба, що пишу такі тобі вещі! Але знаєш - на душі легше, як хоць трохи поділюсь з ким своїм горем та бідою.
Твоя Маруся