
19-20.01.1904
Дорогий Михайло!
На твій довгий лист я довго не одповідав, бо хтів одписати зовсім спокійно. Твій же лист, я мушу тобі признатись, мене дуже розсердив і страшно зденервував.
Річ, бач, в тому, що я тобі не доручав бути посередником між мною і п. Ок[саною Косач]. Друге, я тебе не просив написати мені, як до мене відноситься п. Окс[ана], в-третє, я завважив в тебе тенденцію опікувати мною і вмовляти в мене певну думку з певною метою змінити моє заховання.
Як до мене відноситься п. Ок[сана], я це сам найлучше знаю, в кождім разі ліпше, ніж ти, та і “всі”. Як я відношусь до п. Ок[сани] - теж лучше вас усіх, хоч трохи менше, ніж я, знає вона сама. До того я мушу тобі сказати, що щоб між п. Ок[саною] та мною не виходило, воно завше виходить так, як воно повинно було виходити, приймаючи на увагу її, та і мій “характерец”.
Далі, ти сам знаєш, що чоловік сам собі рідко буває ворогом, поки він до решти не збожеволів, і для того нема чого домагатись від нього інакшої думки, ніж яку він сам вважає за найлучшу, особливо в справах особистих. Потім, в цих справах я наскільки мнітельний, настільки щепетільний, що як mimoza ридіс при найменшій зачепці зверчуюсь і ніяк не можу розвернутись. І це ти вже повинен би трохи знати. І от в цих то справах я міг бути одвертим, хоч і то не зовсім, з одною лише п. Окс[аною] і одній їй, не дивлячись ні на що, що між нами виходило, я більше всього вірю, хоть в той саме час і не вірю.
Одно можу сказати, що п. Ок[сана] в своїх відносинах до мене цілком справедлива, навіть до надзвичайного ригорична. Хоч в цьому то й ригоризмі, на мою думку, є її помилка.
Щодо мене, то я, не дивлячись на свій червоний вид, просто слабий нервово чоловік, просто “истрепанный”, і, навіть вона, не дивлячись на свої нерви, далеко здоровіла від мене. Та і це цілком зрозуміла справа, пригадуючи мої, та і її, обставини.
У кожнім разі мені дуже цікаво, хоч здалека, знати, де вона і що з нею, і дуже прикро було б, коли б з нею причинилось яке лихо. А об решті ти не турбуйся, а вона і подавно, я це знаю, не турбується.
О грошах ти не мороч голови, що мені не вистачить. Я, бач, можу дуже мало потребувати, да і заробити дещо можу, коли б поїхав в П[етер]б[ург]. А, мабуть, напевно я туди не поїду.
Під суд я не браний, усе це єрунда.
Щодо твеї справи, то в ній я приймаю сторону противної тобі сторони, бо ти ж не можеш сказати, щоб ти не виконував практично багато речей, які ти виконуєш практично задля спокою, не приймаючи їх теоретично. Це опортунізм, але менш шкодливий для других.
Коли ще що треба буде, напиши. Напиши, чи не ховає чого П[етро] Антонович] ще? І причому тут вже я і мої плани? Тим більше тобі, яко сильнішій половині, варто було б подумати заздалегідь про спокій дорогої тобі людини при різноманітних життєвих обставинах. А через те я згоджуюсь з Ол[ьгою] П[етрівною] і П[етром] Ант[оновичем]. Як би п. Ліля не думала, та все ж зі свого боку не повинен настоювати на своєму, із-за формальних життьових умов - життьові прикрости. Кланяйся від мене усім.
П. Лесі я написав було лист до получки твого, але, получивши твій, не одіслав його. Тепер не знаю, чи одішлю. В тому листі я просив п. Лесю, коли вона має охоту, ощасливити мене своїм приїздом до мене на деякий час, поки в Соколці не так погано. Тепер я роздивився, тут є гарні місця в сосновому лісі. А у мене тепер добра кухарка і добре готує їсти. Власне, коли п. Леся цеє сказала була, я трохи зам’явся хотя би того, що боявся за клімат сокольський, нудоту і комфорт, потрібний для п. Лесі. Тепер я думаю цеє.
Не сердись, а напиши мені.
Твій М.Мережинський
Напиши адрес П[етер]б[урзький] п. Лілі і що в Києві, чи
довго Ант[он Шимановський] буде в Гадячі?