
23.01.1881 Луцк
Твоє письмо, чарівниця, вернуло мене до життя. Я знов співаю і виспівую тебе, моя зоре, моя Ola, я за тебе кинусь в море!
Все ж таки, золота рибка, я хочу бачити тебе ще в Києві - і приїду. Щоб діло справить, як слід, в Києві, і щоб не задержувати, я виїду звідси во вторник зрання і буду вечором там. Поки ти приїдеш, управлю всі діла - і з тобою додому. В Житомир можна не заїзжать, бо там діла не такі нагальні, як то київськ[а] покупка.
Ліля зовсім здорова. Лесю ще мажемо і купаємо1 2, а проте вона вже не плаче. Михась і я здорові.
Який я радий, що тобі твоя поїздка удалася! Ой, як би скоріше побачиться, моя кралечко! Да як би у тебе були такі думки, як в посліднім листочку!
Цілую тебе без счоту, без ліку й міри.
Весь твій П. Косач.