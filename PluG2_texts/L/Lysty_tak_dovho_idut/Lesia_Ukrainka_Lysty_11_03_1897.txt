Щирий друже!
Мій лист був повний ліризму і мав дуже мало фактичних звісток, та, правду кажучи, тоді й рахунки мої всі спочили з великим питанням, і душа моя стояла не так добре звістному нам „пригніченому стані“. Кепська то річ - „пригнічений стан”!? І руки робляться чогось нерухомі, і думки стають такі важкі, наче на кожній з них по сто пудів ваги лягло. Ну, та не про те я хтів сьогодня балакати у своєму листі. Я записався „помощником присяжного поверенного“ у Измайлова, - людини мало звісної, але чесного і освіченого юриста; зробив я це для ока людського, для „званія“, бо званіє „літератор“ - тут щось таке, чого навіть в поліцейських участках не приписують. Грошей мені же помощника [нрзб.], але зробити це треба було.
Тепер сижу, жду друку в моїх „малих“ редакціях для того, щоб поступатись в великі; страху в мене нема ніякого, але єсть досить неприємне почуття, бо, що там не казати, як там не говорити, а я для них людина з улиці, та ще до того така, що хоче сісти коли не між ними, то хоч коло них, а в літературі, як і у всякому иншому колі, не дуже то охоче дають місця новому товаришу.
Познайомився я за цей час де з ким з літературних діячів; між ними єсть деякі цікаві, деякі досить смішні люде, - наприклад, єсть один поет, чуло і гарно пише, але - фарбує лисину чор-ною фарбою! Він мене страшенне здивував: 29-ий рік живу на світі і не чув, щоб можна було лисину фарбувати!
З українців мало кого бачив, може, через те, що я їх тут не розшукував; сьогодня у них вечеринка в пам’ять Шевченка; я було хтів туди піти, та не моя сила там бути: білет коштує 5 карбованців.
Була тут така історія. Якусь курсистку вхопили за політичні справи; вона не винесла тюрми, облила себе керосином і спалилася. Всякого званія студенти і курсистки прочули цю історію і назначили по ній панахиду в Казанському соборі (на Іжевському); зібралось їх 2-3 тисячі. Панахиду їм не служили, а обкружили городовими (цілі сотні їх там було) і ескадроном конних жандармів і любенько одвели в часть. Кончилось, кажуть, нічим - переписали й випустили, навіть не арестували й не вислали нікого. Я всю цю історію бачив: тут все en grand - і студентів збирається тисячі, і участки можуть помістити в собі тисячі.
—
Хтів я Вас і Вашу маму просити от про що: коли Ви попереписуєте свої драми, то щоб Ви вислали їх мені, тут разом зробляться дві речі: і перечитаю я їх, і однесу до цензури, і можу їм надоїдати, щоб вони скоріше цензуровали. Таким робом можна обминути Київську цензуру і просто мати діло з Центральним комітетом. Що ж до Retclifa [Гейне] et cetera, то я Вас попрошу, - змініть там, що треба, самі з Ольгою Петровною [матір’ю]; що ж до пропущених стрічок, то я можу надіслати їх, тілько Ви мені напишіть, що пропущено, - ці хиби я наробив, як переписував, я ще в С-ві передивлявся чорний переклад, там єсть усі строчки.
Одібрав сьогодня од Міші [Косача] листа і сьогодня написав йому. Він пише, що Ваше здоров’я краще, і Ви знаєте, як я зрадів, одібравши таку звістку. Може, я зберусь звідси до Міші на Великдень, це вже буде залежати од гонорару.
Дай Вам боже всього доброго, щирий мій друже.
М. Славінськийго адресу. Нашим поклон.не дуже дорогі, от хоть би одвертістю.