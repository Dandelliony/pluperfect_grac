
29.01.1899
Милий папа!
Сьогодня Лесі куди краще. Хлороформ зовсім вийшов, бо вже
і вкус вернувся, і їсти хочеться, до чого і німці приохочують. Вид у неї зовсім нормальний, трохи блідіша, ніж звичайне. Нерви теж трохи успокоїлись. Температура стоїть добре, 37,0°, не йде вгору, пульс теж гаразд. Сьогодня робили знову перев’язку. Дуже боляче їй приходиться, бідній, ції перев’язки, бо як осторожно і уміло не беруться, щоб покласти на перев’язочну лавку, і як бережно не везуть в операційную комнату на перев’язку і саму перев’язку теж уміло роблять, а все-таки кожне трохи сильніше движеніє завдає боль чималу. Проте сьогодняшня перев’язка була не така вже боляча, як завчорашня. Треба сподіватись, що далі буде боль все меншати. Третя перев’язка буде, певне, через днів два на третій. Зрешти, про це треба буде розпитатись у асистента докладно. Що довідаюсь, зразу напишу.
Вибачай, що пишу одкритками, а не довгим листом, але, далебі,
часу нема, бо як не хожу по своїх ділах університетських, то сижу коло Лесі і що-небудь їй читаю.
Мама і я маємось добре. Сьогодня ввечері обрахую з мамою гроші і напишу тобі про цю справу.
В неділю, якщо з Лесею все гаразд буде, поїду на пару днів в Кельн [нрзб.] через Магдебург, Кельн, Франкфут, Лейпціг, назад в Берлін.
Пиши, як ся маєш і що думаєш робити з Колодяжним. До зобачення. Цілую тебе дуже.
Твій Міша