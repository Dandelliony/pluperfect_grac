
05.10.1903
Дорогий Кривинюк!
Не знаю, може Вам телеграфували, але певно, що ні. В п’ятницю, 3-го, умер Миша в Харкові от дизентерії; заболів він 27-го, але сповістили нас дуже пізно, так що ні мама, ні папа його не застали, бо мама приїхала туди тільки 4-го, а папа сьогодня, бо він був в Колодяжному.
Не знаю, що там робиться з нашими, особливо з мамою. Ще, певно, ніхто з сестер не знає. Последняя телеграма з Харкова була вчора.Дуже тяжко.
Вибачте, що не писав Вам до сих пір. Лесі пишу, поки що [в] неї такий адрес: Тифліс, Окружной суд, Квітці. Для Лесі, [нрзб.] узнаю точно і напишу.
Микола Косач