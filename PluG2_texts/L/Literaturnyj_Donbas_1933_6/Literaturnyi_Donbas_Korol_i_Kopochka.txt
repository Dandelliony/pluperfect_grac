КОРОЛЬ І КОПОЧКА
Вночі він розкладав ватру й серед тиші насторожених сосен годинами пролежував на боку, мріючи про можливість казково-ситного наступного дня. Згодом відчай самотности призводив його до того, що він готовий був зараз же розпочати похід повернення в своє село, але боязкість попасти на очі кому небудь із земляків примушувала його й далі волочити забрьохане босяцьке життя. Врешті, він засипав полохливим сном варнака.

Прокинувшись від ранкової прохолоди, він брів у напрямок гір. По щиколотки загрузаючи в піску, його постать повагом посувалася вперед, бо був цей парубійко незграбно великий, складений по простому грубо,нашвидку, як діти, яких підганяє мороз, качаючи взимку снігових баб. До того ж на його плечах була накинута довгопола, вже поношена свитка з сірого селянського сукна, яка придавала ваги й так не легкому, дебелому його тілу. Був він босий і, закотивши холоші широких кавалерійських штанів, без ніякого остраху, як ведмідь у знайомих хащах, навпростець пробирався кущами до Дінця.

За годину ходив по зернистому піску, спльовуючи, проклинаючи все, що попадалося на очі, спинявся й пеленою полотняної засмальцьованої сорочки витирав спітніле, рябе, ніби виліплене з крутої гречнівки обличчя. Потім він запускав пальці у розкуйовджене, сплетене гнидами в непролазні насми волосся, й ніби в божевіллі готовий був гризти соснову кору, але саме в ці хвилини й випливав перед ним розкішний наддінцевий пейзаж.

Правду мовити, нічого чарівного парубок у ньому не бачиЬ. Його не вабили ні крейдяні гори, ні мальовничі береги ріки, обшиті міцним плетевом віковічного коріння, а навпаки, навіть велична постать забетонованого шахтаря, що владно підіймалася над усім цим творінням природи, викликала в нього лють нестримну й глуху, від якої він лише погрозливо стискував кулаки. Лише дві речі залишали на йсго очах сліди заздрого блиску: лощини, де вдосталь росла трава —зубровка призначення якої, як відомо, для горілчаних напоїв, і величезні, на всі обійми чоловічих рук, дуби. Траву зубровку він виривав пожадливо й щодня, сушив і складав до купи, мріючи на ній колись таки та розбагатіти, а дивлячись на дуби, він завжди уявляв собі велику різблену хату, яку неодмінно із них побудував би батько, відділяючи його, коли б не так склалося життя.

Такої пори санаторійні корпуси, що пригорнулися до підошви гори, ще спали. Над річкою заплітався туман. Вода стояла зеленкувата й прозора» як непоруаше небо тихого весняного вечера.

Зриваючи на ходу свої ризи, парубок прожогом кинувся до річки. Але біля самого берега, ніби вражений всесвітнім потопом, він спинився...

На зціплених у кулак коріннях — улюбленому його місці для купання, — сидів з першого погляду незнайомий йому конкурент, мабуть, з такої ж бродячої братії, як і він. Додивившись же краще, парубок упізнав предмет своє давньої заздрости, гендляра щастям, жовтолицього китайця Ван-Ву-Хо, чекаючи, поки почнеться життя в санаторії, той відпочивав на коріннях, зігнувши своє хрупке, кістляве тіло, й розв'язно бовтав короткими ногами в воді. Як видно було з усього, таке заняття було йому довподоби, бо нін заплющив очі й похитуючи лисою головою, тихо щось собі співав. Своїм убранням китаєць нагадував парубкові комедіанта з балаганного цирку, яких він любив дивитися, їздячи з батьком по ярмарках: вузенькі, пошиті з різнокольорових клаптів штани й різнобарвна

вигаптована квітками сорочка. З боку в нього стояла розмальована в червоний колір скринька з конвертами, а на плечах, притулившись головою до щоки, сидів попугай. Підігнувши під себе лапи, він кліпав очима й дрімав під одноманітну колискову пісню господаря.

Йо-о-о-й, Копочка, моя Ко-по-чкаа-а — тихо тяг китаєць тонким грудним голосом і настирливо продовжував одне й те саме, зовсім не звертаючи уваги на все, що творилося круг нього, поглинутий своєю піснею. Парубок навшпиньки підійшов ближче й, притаївшись, щоб не видати себе, дослухався. Китаєць співав далі. Із усього сумного мотиву пісні лилася тепла любов до птаха, як її тільки міг передати Ван Ву-Хо:

Раптом парубок кашлянув і, прицілившися плюнув китайцеві в голову. Ван-Ву-Хо, ніби на постріл, миттю озирнувся.

Здоров, китай!— над самим вухом гаркнув парубок і задоволено посміхнувся.

Ван -By- Хо здригнувся. Копочка, тріпнувши крилами, сплигнув з плеча. Куди плюєш? —заверескотів китаєць, витираючи харчок, —ракло!

Він дивився на парубка вузенькими, як диняче насіння, обуреними очима й, ніби готуючись до бійки, розправив плечі.

Змотуйся, гєнерал! — наказав парубок і, ступивши декілька кроків наперед, узяв його за шиворот, — місце моє. Який твоя місце? Місце наша. Моя, — ухопившись за коріння, опирався Ван-Ву-Хо. Поговори,-—мотнув головою парубок і відсунув конкурента, — геть! А ти хто такий? — умощуючись, поспитав Ван-Ву-Хо. Я — Король! Король? Та-бан? Хо-хо-хо! Табан!

Парубок прослав свитку й, байдуже чвиркнувши крізь передні щербаті зуби в воду, сонними підпухлими очима призирливо глянув на китайця: Ну, чого іржеш? Кажу Король — значить, Король’. Тютюном частуй... Хо-хо-хо,. Та-бан! — затрусився Ван-Ву Хо, — чуєш,Копочко? Це Король.

Хо-хо-хо. Моя Королю табак дасть. Моя кораш табак.

Вони покрутили товсті цигарки й, пускаючи дим, мовчки споглядали, як купалися в воді качки. Хлюпнувшись, китаєць витяг з води ноги, підтягнув пояска штанів і пальцем поманив до себе Копочку. Попугай несміливо, з острахом поглядаючи на Короля, знову перебрався господареві на плечі.

В цей час з санаторію роздався перший сигнал труби. Далеко в ліс покотилися галасливі звуки. За кілька хвилин на беріг, ніби розбуджені бійці, поспіль вискакували загорілі відпочивальники й, неймовірно галасуючи, приступом брали дінцеві хвилі. Річка оживала й в одну мить, несподівано, як тільки но пробитий гейзер, сипнула бризками.

Король облизав пошерхлі м'ясисті губи й, дивлячись у бік санаторію, іронічно посміхнувся. Китайцеві здалося, що він на хвилину задумався. Принаймні, густі широкі брови збіглися до купи й утворили на лиці суцільну темну борозну. Раптом він здригнув і тихо сказав: Благодать яка! День то який сьогодні, китай? Не неділя часом? Чи ти, бузувір, і бога нашого не знаєш? А в нас було такої пори до церкви як задзвонять, аж луна луками йде. Батько бувало тоді й кажуть: гони, сину, волів напувати в Дінець-ріку славну. І поженеш. А мати бувало в цей час пе-ре-пі-чок напечуть, — Король захопився спогадами й лежав, ковтаючи слину, їсти в тебе, єнерале, немає часом?

Ван-Ву-Хо, заїкаючись, сказав, що немає, тому він і сам голодний, бо ще не починалася його з Копочкою робота.

Тоді король, спонуканий вовчим апетитом, коротко наказав торговцеві щастям скинути штани. Тремтючими руками Ван-Ву-Хо розстібав гудзики й, зрозумівши, що всіляке заперечення тепер даремне, смирно сидів на траві, підібравши під себе худом'ясі ноги. Король перев'язав’ ремінцями халоші й, виправдуючись, говорив про свої виключно дружні наміри, які й заставили його вибрати жертвою приятелеве лахміття. Нарешті, він на диво

переляканому Ван-Ву-Хо, роздягся й сам. Після такої операції він змусив китайця залізти в воду й розставити змокрілі штани на манір підсаки. Сам Король незграбно, як підстрілений селезень, бовтаючись у воді, наганяв здзбич до штанів. Та влов не удався. Ван-Ву-Хо кілька разів піднімав інструмент, проціжував воду, але в гузирях не було й поганого бубиря. Король упрів, його широке лице розчервонілося, й коли після четвертої спроби в халошах опинилася самотни перелякана жаба, він сплюнув і, сказавши, що немає більш охоти по дурному бовтатися в воді, виліз на беріг.

Одягаючись, Ван-Ву-Хо подав думку сходити до санаторій. Король накинув на плечі свитку, поплювавши на долоню, надав людського вигляду своїй голові й побрів за китайцем, широко розмахуючи руками.

На містку він спинився й, зробивши кисле обличчя, почав прохати в торговця щастям грошей. Ван-Ву-Хо роздумував і, довго порпаючись у кешенях, нарешті, дав йому 20 копійок. Тепер Король будував найхимерніші пляни, як би їх потратити.

Він ходив від крамнички до крамнички, в яких торгували й свіжими парниковими огірками й ізюмськими полуницями, але по його грошах не було товару. Біля ларка, що продавав вироби кондитерського мистецтва, Король раптом ні з сього ні з того спитав, чи немає тут часом перепічок. Продавець, зрозумівши образу, показав чималенького кулака, й Король, вилаявшись, поспішив зникнути.

За цей час Ван-Ву-Хо примостився на ослінчикові біля пляжу й, що було сили, вигукував: Хороші мадам, хороші товариш! Тільки Ван-Ву-Хо та його симпатичний Копочка скаже вам щастя. Тільки Ван-Ву-Хо й його симпатичний Копочка!

В дерев'яній скриньці на купі складених у ряд конвертів сидів осоловілий від спеки „симпатичний Копочка" й байдуже водив навкруги рожевйм, як у п'яниці, ніс своїм попугаячим дзьобом. Торгівля щастям посувалася мляво, бо ще не скінчився час купання.

Засмучений Ван-Ву-Хо, щохвилини розбуркував сонного Копочку, обіцяючи йому картоплю з хлібом, коли він переможе дурацький свій настрій.

Аж ось із води першими вискочили юнак і дівчина. Розмахуючи змокрілим волоссям, дівчина щосили бігла берегом, утікаючи від хлопця, який от-от наздоганяв її Й гукав, що вона винна йому один поцілунок. Сміючись, дівчина впала майже біля самих ніг китайця й затулила руками зчервоніле обличчя. Хлопець нахилився до неї й відводив руки, але вона знову намагалася вирватись з його міцних обіймів.

Саме тут, перебивши їм любощі, Ван- Ву-Хо запропонував пограти в щастя: Тільки Ван-Ву-Хо та його симпатичний Копочка...

Загледівши Копочку, дівчина ще дужче розсміялася. Ні, ні, — відбивалася вона, — от не поцілуєш — нехай он Копочка витягне тобі щастя. Тоді поцілуєш. Тільки один раз, — пригрозила вона пальцем.

Хлопець миттю кинувся до китайця, й Копочка одним рухом подав конверт. У ньому, мабуть віщувалося щастя, бо дівчина не всягла й опам'ятатися, як юнак її цілував не раз, не двічі, не тричі, порушивши умови. Вражений Копочка почав верещати й радісно тріпати крилами. За якусь хвилину Ван-Ву-Хо обступила купа засмаглої молоді. Вони сміялися й vci наперебій хотіли грати на щастя. Копочка старався, що було сили, забувши про свій недавній сонний настрій. Це був досить розумний птах. Він до кожної людини мав своє особисте ставлення. Цінував він грача в одну —дві хвилини і від його симпатій чи не симпатій залежав зміст „щастя", записаного в конверті. Копочка прекрасно пам'ятав, як у скриньцрозкладенї конверти щасливі й нещасливі. Але сьогодні Копочка усім дарував щастя. Хлопцям віщувалися великі гроші, слава й любов чарівних дівчат. Натовп зацікавлених зростав, піднімався сміх, і дівчата ледве відбивалися від поцілунків. Копочка не встигав ставати на одну ногу, щоб галянтно розкланюватися натовпові.

Один лише Король стояв збоку й, виставивши наперед брудні, всі в ципках ноги, заздро, з призирлдвою

посмішкою дивився на це веселе грище. Він був похмуріший за дощову хмару, що, погрюкуючи, неслася' з півдня. Тягло на сон. Зан-Ву-Хо, помітивши такий його вигляд, сказав, що він знає одне місце, де можна спати. Король побрів туди. Це була колишня бесідка для розбещених утіх манастирських владик. Вона, дійсно, виглядала не погано. Висічена була вся з крейди й підіймалася над річкою на цілий метр; Вхід до неї закривався густим плетевом колючого терну й рясних каштанів. На своє щастя, Король тут знайшов окраєць хліба і з десяток печеної картоплі. Підкріпившись, він ліг на крейдяну лавку й міцно заснув. Розбудили його якісь дикі вигуки. Він розплющив очі. Вже смеркло і від річки тягло нічною прохолодою. У бесідці, справді, таки хтось грудним і нерозбірливим голосом вигукував одну й ту саму фразу: Босяк! Босяк! Босяк!

Король піднязся на лікоть і протер очі. Перед ним стояв засмучений торговець щастям Ван-Ву-Х(5 и ніби, вибачавшися, безпорадно розводив руками. Загледівши, що Король прокинувся, Ван-Ву-Хо швидко заговорив: Копочка сердиться. Він цілий день працював і мріяв про картонлю з хлібом. Але ти все це поїв. І бідний Копочка тепер голодний. Він сердиться й вигукує свою найлютішу лайку.

Попугай справді таки, лютуючи, перестрибував з одної гилки на другу, для чогось клював собі груди й раз-у--раз вигукував: Босяк! Босяк!

Король реготав, голосно й довго, просто задоволений з лютування голодного Копочки.

Ночували вони втрьох у бесідці. Попугай, такі не повечерявши, заснув. Крізь густе гілля каштану пробивалося бліде місячне сяйво. Чути було, як хлюпали об глиняний беріг легкі Дінцеві хвилі. Пахло чимсь терпким і приємним, як квашений терен, і обоє вони довго не могли заснути. Ван-Ву- Хо лежав і тихо шепотів губами —він напевне підраховував виручку й побоювався сусідства з таким суб'єктом, як Король. Зігнувши коліна, Король лежав і дивився в небо раз-по-раз позіхаючи.

Нарешті, він не стерпів довгої мовчанки й, повернувшись до китайця, сказав. Ех, ніч же яка! Кажуть бувало батько такої ночі: „поїдь, сину, в степ та подивись, як там наймити коней пасуть". І поїдеш. А мати бувало перепічок напечуть — накладуть у торбу, —і він, сплюнувши, зімяяв пучками цигарку.

Ван-Ву-Хо, боязко зиркнувши на нього, тихо поспитав:

А що таке перепішки? Перепічки? — гордо кивнув головою Король, го-го! Це, брат, перепічки!

І, підвівшись зі свого логвища, він перебрався до китайця. Ван-Ву-Хо зігнувся, вхопившись руками за кешені. Пальці його злякано тремтіли. Помітивши це, Король посміхнувся й штовхнув його в бік: Чого ти тіпаєшся? Боїшся, що пограбую? Може й пограбую та пізніше. А зараз поговорити хочеться... Так ти говори, говори! радісно підтримав його китаєць.

Але Король сидів мовчки, тупо дивлячись у землю. Він довго тер сірником об відсиріле черкало й, нарешті, запалив цигарку. Тоді, затягаючись димом, повернувся до китайця: 1 говоритиму, бо мовчати сил немає. Ти, китай, був там, де сонце сходить —от і скажи мені, довго воно ще так буде? Довго я ще отак скитатися буду? Віриш — набридло... А ти на роботу йди, — порадив китаєць. На роботу? — засміявся Король, — го, дурня знайшов! Свого добра скільки було, та й то не робив. Чи не в колгосп скажеш? Роботу, єнера ле дурні та наймити люблять... Чуєш? Чую. Тото ж. У мене в самого, китай, хутір на всю Слобожанщину був. Єкономія ціла! Вісім наймитів за хліб та цибулю дякували. Чуєш?

Чую. Тотож. ї поле за цим ліском наше було. І ліс... Ех, що говорити! Згадаєш — серце крається. От і сьогодн — рисаки снилися. Наші ж, булані, ех, і рисаки! На святвечір, ніби, запрягають їх хлопці в санки, а я віжки на руки намотую й лише батога покажу, як вони чортом пішли. Чортом, китайгосподаря котять. І по всіх слободах, люд питає:хто це їде? Хто? Сторонись, кричу, злидні вошиві! Це я, перший господар, свататися їду!— Король підхопився й розмахував руками, уявляючи що він гукає здивованому натовпйві, але раптом сів, хруснувши зціпленими в кулак пальцями.

А прокидаюсь, аж воно ні рисаків, нічого. І спитай, де поділося. Продали. Голодранці, наймити ж мої продали. Сидір, Балакун, що вік свій у мене в строку до покрови тягав. Куркуль! Ну й куркуль, цурки тобі до горлянки —вже ж не такий безштанько, як ти. І я, Китай, три дні блукав околицею після того, як вовк біля отари блукав, в очеретах ночував, а зайти... страшно. Що ж: не стерпів. Лють мене така взяла. Спалив Сидора в хаті. Та й ожереди артільські як свічки горіли. А не помогло. Туги й вогонь з серця не випалить. Пече, китай, як хрін з перепічкою пече,—напослід уже вигукнув Король і знов замовк.

Перебравшись на своє місце, вія ліг і палив цигарку за цигаркою. При блідому світлі блищав вузький його лоб, що тепер походив на церковний вінець мертвяка. Широко відкритими очима він дивився в небо.

А як ти думаєш,— хрипким голосом спитав Король,— повернеться наше щастя, га? Кажуть же старі люди, що щастя—це перелітний птах, гляди й прилетить з вирію... Га?

Ван-Ву-Хо не обзивався. Біля санаторія грала духова оркестра. Веселий марш котився по ‘ густих верховіттях сосен, далеко, далеко в степ.

Так як, Китай? Про щастя хочу в тебе... — допитувався Король. Та втомлений за день Ван-Ву-Хо

вже хропів і увісні голосно розмовляв, пропонуючи так дешево, всього лише за 20 копійок, купити щастя. Попугай теж не ворушився на гилці, інколи лише спросоння кидаючи своє „босяк, босяк, босяк".

Король вилаявся й, схопившись на ноги, як став серед бесідки. Йому видно було, як на горі, біля пам'ятника напевне молодь розіклала вогнище. Сухі сосни горіли весело й полум'я освітлювало забетоновану фігуру, що, здавалося,

зараз же зійде з постаменту й, топчучи ліс, піде прямо на нього, на Короля, щоб розім'яти, стерти, втиснути в землю. Навіть уже підіймався вітер, співучий, тонкий розрізаний стрункими соснами. Вихопивши шматок цегли, Король шпурнув його туди, на цього чоловіка, але той стояв непо хитно міцно й навіть уявлялося, що вже підходить ближче, бо все чіткіше виступають грізні його обриси.

А сонний Ван-Ву-Хо знову пропонував купити щастя. Тоді Король, хапаючись за кущі, спустився по крутому березі до Дінця. Лігши на живіт, він довго, захлинаючись пив річну каламутну Еоду...

Вранці Вен-Ву-Хо й Копочка покинули бесідку й пішли до санаторія, де знову почали свою турботну працю. Надвечір Ван-Ву-Хо купив хлібай огірків і, добре підкріпившись, на ночівлю повертав до бесідки. Ситий Копочка мирно спочивав на господаревих плечах.

У бесідці Короля не було, але тут же на лавці лежала його свита. Ван- Ву-Хо здивовано знизав плечима.

Вечір і сьогодні видався палкий та погожий. Вітру не було, й серед застояної лісної тиші чути було недалекий скрегітлиаий, як кулеметний, гомін. іан-Ву-Хо залишив свою скриньку й Копочку в бесідці, а сам, сковзаючись босими п'ятами по траві, видряпався на пригорок. І перед його очима повстала дивна картина. За кущами генген далеко тяглося поле жита, стиглого й золотавого, як шовкова весільна хустка китаянки. Жито покірно посхиляло тугий, як багатирські пальці, колос і стояло не ворушачись, чекаючи кінця своєї зрілости, бо з степових гін одна за одною йшли чотири косарки, перев'язуючи його в товсті великі снопи. Слідом за косарками, розсипавшись по всій ниві, поспішали дівчата й, підхоплюючи снопи, складали їх до купи, в копиці, споруджуючи густий рядок куренів.

Косарки й гребці наближалися все ближче, вже чутніше було веселий гомін дівчат, і саме тут Ван-Ву-Хо примітив Короля, що сидів поблизу, в кущах і розсунувши руками гилля,. дивився на все це зненависними прищуленими очима. Зігнувшись рачки

прямо на кропиві, він виглядав якийсь позеленілий, як обпоєний самогонкою. Очі його здавалися каламутними й відсвічували лютим, хоробливим блиском. Косарки вже підходили до повороту, коли Король вигнув плечі, ніби збирався зробити кошачий стрибок, але раптом, злякавшись, що його побачать земляки, колодою впав на землю.

Ван-Ву-Хо підкрався до Короля й нерішуче торкнув його за ногу. Але той не обертався. Він стискував у руках сухий бур'ян і ввесь трусився, ніби в пропасниці. Ка-а-а-а рош жита! Ка-а-рош! І робота карош. А, та-бан? —ще раз торкнувся Короля китаєць.

Король повернув до нього перекошене люттю червоне обличчя. Вітру б на це жито, господи... Вітру! —у відповідь зашипів він.--Усе б за вогнем пішло! Хо-хо-хо! — хитро прищулив очі китаєць,—ти б усе палив. Туфей! Краще пішли спати.

Король підвівся й, пригрозивши кулаком косарям, що вже повернули на другі гони, пішов за китайцем. У бесідці Ван-Ву-Хо дав йому шматок хліба та два огірки, й Король швидко все це знищив. Але від цього настрій його не покращав. Він ліг, підіклавніи під голову широкі, як грабарки, долоні.

Смеркало. На стрункі верхів-я сосен наколювалася вечірня зоря. В лісі було надзвичайно тихо: Свіже повітря наливалося смоляними пахощами.

Копочка, заплющивши очі, дрімав, а Ван-Ву-Хо лоскотав його під крилами й, похитуючись, наспівував пісеньку про свого улюбленця.

Раптом Король підвівся й запропонував зараз же пограти на щастя. Давай денга. Всього двацат копейк —як і завжди готовий на послуги, сказав Ван-Ву-Хо й, розбудивши Копочку, посадив його на скриньку з конвертами. Гроші?--зніяковів Король. — Ти ж знаєш, що в мене грошей немає... Я завтра віддам. Я зароблю, комусь понесу на станцію речі й віддам. Ми борг не бером. Завтра грать будеш, — байдуже відповів Ван-Ву-Хо. Але я хочу зараз. Розумієш, я не стерплю. А ти терпи — скептично скривив губи торговець.

Король нервував від чекання. Він, готовий був упасти на коліна й благати китайця... Копочка сидів і розумними очима дивився на цього нетерплячого грача. Він удавав з себе байдужого. Ну, ось візьми твої двадцять копійок, бусурманині-гукнув Король і кинув китайцеві вчорашній його подарунок. Ван-Ву-Хо, перевіривши, поклав гроши у свою глибоку кешеню. Копочка пильно подивився на Короля

й витяг перший конверт. Король ступив крок на перед, тремтючими руками вихопив його із попугаєвого дзюба й підніс до очей. Раптом він скривався» зім'яв папірця і відкинув геть. Ще...

Голос його непевно хрипів, У нього пересохло в горлі. Денга. Денга, — простяг руку китаєць і пригорнув до себе Копочку. Ще!- піднявши кулака, грізно витиснув Король.

Копочка люб'язно подав другого конверта й сидів, пильно споглядаючи Короля. І китайцеві здалося що, в жовтих очах птаха затанцювали іскринки сміху. Але попугай, подавши конверта, байдуже відводив очі в бік. Ван- Ву-Хо зблід, він бачив, з якого боку Копочка брав конверта, та подіяти нічого не міг. Він лише дрижачими руками гладив пір'я на спині свого розумного вихованця й собі, перелякано розкривши очі, тихо шепотів: Копочка, йой, Копочка. Моя Копочка. •

Король, скрививши обличчя, розірвав другого конверта. Одним рухом вів шпурнув з плечей сватку і ніби йому на груди бризнули розтопленим металом, накрив їх долонями. - Ще... Не треба, не треба,- затрусився китаєць зціпивши зуби. — Ще—загримів Король.

Копочка подав третього конверта.

Король прочитав його, за якусь секунду вхопив правою рукою попугая. й не встиг навіть зойкнути Ван-Ву-Хо як замість розумної Копоччиної голови, крізь Королеві пальці текла якась рідка кашка.

Брешеш, іродеі-скрикнув Король і відкинув геть мертвого попугая. Ван- Ву-Хо спершу не міг орієнтуватися, що сталося, але, зрозумівши, що тільки но рухнула вся його професія, впав на землю, качався й тужив, приказуючи, що тепер без Копочки він, взагалі, чоловік пропащий. Тоді, ніби обдумавшись, підхопився і, зціпивши маленькі кулачки, плигнув на Короля: Сволоч. Сволоч. Туфей!

Король, ніби не розуміючи, дивився їна китайця. Підтяг штани і витер об сорочку долоню, на якій були сліди від розчавленої Копоччиної голови. Ван- Ву-Хо був поліз у бійку на Короля, але той одним ударом збив його з ніг.

Потім, ухопивши скриньку, глухо, як розлютована мавпа, вигукуючи прокляття, почав розривати конверти на дрібні шматки. За три хвилині він сидів на воросі паперового клоччя, випльовував густу липку слину й, запустивши в землю пальці, широко розкритими очима дивився в ліс, туди, де за кущами, ген ген далеко тяглося поле колгоспного жита, стиглого й золотавого, як шовкова весільна хустка.