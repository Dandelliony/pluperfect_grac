 Інтродукція
Гей, ви, слиняві,
 Що писком і піском плануєте 
 До сучасних днів, 
Хіба ви бачите сьогоднішніх велетнів історії? 
Гей ви. що боїтесь продажі,
 Продані мотлохареві часу, 
Як диряві чоботи,
 Ви, що слизькими липами лізете в мул старого побуту, 
Не знаючи широчіні революційного моря, 
Ви, що боїтесь опинитись, 
У саку повстанчих ідей — 
Хіба ви смієте шамрикати заборону 
Очами прозорливими творця
 Дивитись на - сонце прийдешнього?
 Хіба ви зберете снагу белькотати загрозу 
Тому, хто вгризається в око 
Благочинности громадян? 
Ну, Чого-ж істеричні викрики Гливою заткнули в рот?
 А ну, витягай
 Шмаття брудних своїх думок 
Добробуту дрібного загальної згоди.
 Витягай 
На проміння наших гострих сарказмів!
О, вони висушать Вас,
 Як росчавлених жаб. 
Замовкли? 
Отак мовчатимете вік безголосі 
 В животиках черви 
І в поросі незнання, 
Злизані з ніг світової борці Клейким язиком своєї моралі!
 А ми підемо далі, Ми йдемо далі!
Гей ви селянські солопії, Що вгрузли у гречку та гній,
Чи не пора вже вам на перелогах 
Хемією знищити пирій, 
 Тракторами злизати межі, 
І воду з аеропланів на поля лить.
 А то цвірінчать цвіркунячими немовлятами
 Під сахариновим запахом лип,
 Та з-під обсмиканих голодними кіньми стріх
Де пройшла кіннота Буденного,
 Як кара за тяжкий гріх.
 Цвірінчать повзучи па стебло буркунне, 
А не бачать грононосних віх,
 Що поставила нам вогнева комуна 
Що роздув жовтневий міх
 Вам іще хата.
 Вам іще левада, — 
А тут світова пролетарська громада
 Бунтує, аж із підземних сил. 
Навіть Етна повстання жбурнула в небо
 Але лава — лапу огневу — 
 І за стріху — хвать: 
Тільки курявий дим 
Пішов з італійських хат. 
Аеро рятує зверху.
 Огневе коло переметнувши. 
Рур у ненависний тепер чорний груз 
Втаскав робочі сили,
 У гніві загруз.
 Щоб динамит курив 
Для всієї Европи
 Рантьеє-француз. 
А ви, смаркаті. в той час,
 Іще своє підроблене: 
«Садок вишневий коло хати»
Наша ж пісня-як розрух веж, 
Наше слово — громом повстань 
їй у майбуття не буде меж: 
Вже переступлена перша грань!
