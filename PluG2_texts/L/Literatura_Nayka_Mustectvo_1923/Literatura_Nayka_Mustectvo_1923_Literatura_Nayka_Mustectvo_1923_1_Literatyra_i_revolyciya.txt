Література й революція.
Місце мистецтва можна визначити таким схематичним міркуванням. Коли б пролетаріят, перемігши, не утворив своєї армії, робітнича держава давно б вже загинула, і нам би не довелось би зараз міркувати ні над господарськими ні того більше, над ідейно-культурними проблемами Коли б диктатура виявилась нездатною найближчими роками організувати господарство , що забезпечує населення хоча б життьовим мінімумом матеріальних благ, пролетарський режим не існував би. Господарство нині – завдання завдань. Але й успішне розвивання елементарних проблем харчування, одягу, опалення , навіть грамотности, як найвище громадянське досягнення, ні в якому разі не означало би ще нової перемоги нового історичного принципу: соціалізму. 
Тільки рух вперед, на всенародній основі, наукової думки і розвиток нового мистецтва означав би, що історичне зерно не тільки проросло стеблиною, а й дало квітку. В цьому розумінні розвиток мистецтва є вища перевірка життєвости і знання кожної епохи. Культура живе соками господарства, і потрібний матеріальний добробут, щоби культура росла, ускладнялась і втончалася. Буржуазія наша опанувала літературою, і при тому швидко, в той час, коли стала впевнено і успішно багатіти. Пролетаріат зможе [підготувати створення нової, тобто соціалістичної культури і літератури не лабораторним шляхом, на основі нинішних нашіх злиднів, убогости і неписменности. а широкими громадсько-господарськими і культурницькими шляхами. Для мистецтва потрібний добробут, потрібний достаток. Треба, щоби жаркіше горіли доменні печі, хутчій крутилися колеса, швидче рухалися човники, краще працювати школи.
 Стара наша література і «культура» була поміщичою і бюрократичною, на селянській основі. Дворянки без сумнівів і дворянин з каяттям наклали свою печать на значний період в російській літературі, далі на селянсько-міщанській основі виріс інтелігент ріжночинець, що вписав свій розділ в історію російської літератури. Пройдневши крізь народницьке «опрощенство», інтелігент ріжночинець модернізувався, диференціювався ,індивідуалізувався в буржуазному розумінні. В цьому історична роля декаденства, і символізму. Уже з початку століття, особливо ж з 1907 — 8 років, буржуазне переродження інтелігенції і з нею літератури йде дуже швидко. Війна надає цьому процесу патріотично-закінчену форму. 
 Революція скидає буржуазію, і цей рішаючий факт відбивається в” літературі. Викрісталізувана по буржуазному література розсипається. Все, що лишилося життєвого в галузі духовної праці і літератури, пробувало і пробує знайти нову орієнтацію. Основою її, за виходом буржуазії в тираж, є нарід без буржуазії. А що це таке? Перш за все — селянство, почасти міщанська маса міста, а потім робітники, оскільки можна ще не виділяти їх з народньо-мужицької протоплазми. Такий основний підхід всіх попутчиків. Такий небіжчик Блок, такі й живі нині: Пильняк, Серапіони, імажіністи . Такі ж в певній частині своїй навіть і футуристи (Хлібників, Кручених). Мужича основа нашої культури — вірніше б мовити: некультурности — виявляє всю свою пасивну силу.
 Наша революція — це селянин, що став пролетарем, що на селянина опірається і намічає шлях. Наше мистецтво — це інтелігент, що хитається ніж селянином і пролетарем, не здатний органично злитися ні з тим ні з другим, але який проміжним станом своїм , звязками своїми, більше тяжить до мужика: стати мужиком не може, але може підроблятись під нього. Тим часом, без керовника — робітника революції нема. Звідси основна суперечність в самому підході до теми. Можна навіть сказати, що поети й письменники нинішніх гостро-переломних років одріжняються один від одного переважно тим, як вони вибиваються з суперечносте і чим заповнюють прогалини: один — містикою, другий — романтикою, третій — обережною ухильчивістю, четвертей — викриком, що все заглушає. При всій ріжноманітности способів розвязати суперечність суть її одна й та ж: відірваність, ще з часів буржуазного суспільства, розумової праці, отже і мистецтва, від фізичної, — тоді як революцію творили люди фізичної праці. Одним з кінцевих завдань революції є усунути цілком цю роз'єднаність двох форм діяльности. В цьому розумінні, як і в инших усіх, завдання створити нове мистецтво йде цілком в напрямку основних завдань культурно-соціялістичного будівництва. 
Чудно було б, і до крайньої міри безглуздо прикидаться, ніби мистецтво може прокинути події сучасної доби. Події ці підготовуються людьми, відбуваються і на них же падають, міняючи їх самих. Мистецтво, прямо і посередньо відбиває життя людей, що творить або переживають події. Це треба сказати про все мистецтво, і монументальне і найінтимніше. Коли б природа, кохання. дружба не були звязані з соціальним духом епохи, лірика давно би вже перестала існувати. Тільки глибокий перелом в історії,то б то класове перегрупування суспільства.примушує індивідуальність стрепенутися, встановлює инший ліричний підход до основних тем особистої поезії і тим самим рятує мистецтво від вічних переспівів. Але ж «дух» епохи впливає невидимо і незалежно від суб'єктивної волі? Як сказати... Звичайно, кінець кінцем, він одбивається на всіх. І на тих, що приймають його, засвоюють, і на тих, хто безнадійно з ним бореться, і на тих, хто пасивно силкується сховатись від нього. Але останні непомітно вимірають. 
Борці проти нього здатні хіба лише оживити одного — другого спізнілою іскрою старе мистецтво. Нове ж мистецтво ,що прокладає нові грані і розширює течію творчости, творять тільки ті, хто живе єдиним життям зі своєю епохою. Коли від нинішнього дня провести лінію до майбутнього соціалістичного мистецтва, то доведеться сказати, що зараз ми проходимо ледве чи тільки підготовку до підготовки. Наша політика в мистецтві переходового часу може і позивна бути скерована на те, щоби полегшити ріжним мистецьким угрупованням і течіям, що стали на грунт революційний, найповніше засвоєння історичної ролі революції і, ставлячи над всіми ними категоричний критерій: за революцію чи проти революції, — давати їм в царині художнього самовизначення повну волю. Революція має в мистецтві свій відбиток, поки що дуже малий, в тій мірі, в якій перестає бути для митця зовнішньою катастрофою і в якій цех поетів і художників, старих і нових зростається з живим тілом революції, навчається приймати її внутрішньо, а не з боку. 
Не скоро ще затихне соціальна буря. В Європі й Америці пройдуть десятки років боротьби. Люди не тільки нашого, а й слідуючого покоління будуть її учасниками, героями й жертвами. Мистецтво цієї епохи буде цілком під знаком революції. Цьому мистецтву потрібна нова свідомість. Воно по примириться, перш за все з містицизмом одвертим, як і нерекрашеним в романтику, бо революція виходить з тої центральної ідеї, що єдиним владарем має стати колективна людина, і що межі її могутности визначаються тільки пізнанням природніх сил і вмінням використовувати їх. Воно непримириме з песимізмом, скептицизмом й инших родів духовною прострацією. Воно реалістично, активно, перейняте справжнім колективізмом й безмежною творчою вірою в майбутнє…
