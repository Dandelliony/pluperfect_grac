"Карнавал" – композиція "Михайличенківців". (Лист із Київа).
Про театр ім. Михайличенка — Михайличенківців завжди говорять порівнюючи його з Курбасом –з «Березолем» .Очевидно ця річ не випадкова і на мій погляд викликана тим, що Терещенко і Курбас обидва в театрально дійство ввели ритмизовані рухи та юрбу, організовану на принципі ритмизованих рухів. Але па цьому кінчається подібність. Більш спільного нічого нема. Мене зараз цікавить но розвязання питання хто від кого походить, не шукання генеологичного звязку з роботах двох революціонерів українського театру, із яких один родився в березні, а другий, безсумнівно, в жовтні. «Михайличенківці» самі-по собі остільки цінне і цікаве явище, що їх - можна розглядати окремо від робіт майстерень Курбаса. Будемо говорить лише про «Карнавал, бо нині композиції вже досить відомі, а до того ж «Карнавал» багато до в чому постукував від попередніх вправ «Михайличенківців». В основу театрального дійства покладено рух, напружений, інтенсивний, динамічний. Виправдання тому рухові треба шукати не в психологичних моментах дійства (чи в цілому, чи окремого героя), а лише індустріяльно-робітничому житті. А тому рух у Терещенка і не потріпує бути звязаним з психикою та емоцією персонажів; — треба ще підкреслити що психологізм і емоціональність — це поняття зовсім чужі мистецтву «Михайличенківців». Індустріяльно-робітничий рух виявляє напруження не психологічне, а лише фізичне. І тому так високо розвинута у Михайличенківців культура фізична. Майже акробатизм. Дійство розвивається на тлі максимальної рухливості тіла і як що у Курбаса рух то ілюстрація, пояснення, підкреслення і підтвердження слова. Яко психологичного чинника, так у Терещенка він індустріяльно виробничий процес і свідомо однімає звязку з психологичною структурою дійства. Перетягання нема, психології нема, є вища колективна мета, робочий процес і- в ньому треба шукати джерела рухів у Терещенка. В цьому Терещенко безумовний колективист. Треба що підкреслити і зарахувати в актив Михайличенківців: вони вийшли з під гипнозу поняття «краси». Всі естетичні критерії скасовано. Те що по російському звется «красивость» (у нас ще не встигло викуватись таке слово, та, очевидно, вже і не викується) і що тягнуло мистецтво в міщанський салон, для Терещенка чуже. Краса зараз там, де є напружена робота , бо наша доба – доба праці.
Терещенко вивчив виробничі рухи і з великим хистом використовував — і в цілому їх ВИДІ, і в окремих елементах, бо при вивченні їх роскладав на первні, як математик формулу. Він показав себе не лише аналітиком, але й дав синтез тих елементів руху і досяг того, що створив театр дійсно динамичний. 
Масові сцени довершені по свойому техничнону виконанню і по динамичному виявленню. Не можна і не треба говорити про окремих персонажів. Помилково зрозуміли устремління Терещенка ті, що. писавши, виділяли із всього дійства окремих дієвих осіб, їх по можна виділяти так само, як і окрему постать із юрби: всі вони лише частина величезного механізму, що в цілому має назву композиції. Персонажі у Терещенка тим більш не герої (а в Курбаса вони ще залишилися і такі нівроку иноді дешевенькі герої), а невідривні складові не індивідуальні частини всього єдиного завдання. Тепер трохи про самий «Карнавал». Це сатира і навіть з доволі великими натяками на сюжет. В основі її — твір Ромси Роллана. Характерно те, що Терещенко приняв такий твір. Перші композиції Михайличенківців були безсюжетні і тому їм мабуть іноді бракувало правдивого динамизму було статачне напруження (як що буде такий термін зрозумілим). В «Карнавал!» — крок вперед. Звичайно, це не сюжет із завязкою, з кульмінацією. з розвязкою — хоч де що подібно ніби і може нагадати — але всеж таки послідовність дійства. Ще один поступ Терещенка. «Карнавал» це сатира. Не лірічний патос з трагичними концепціями , а здорова сатира; не гумор, не усмішка, а регіт иноді остільки голосний, що інтелігентські делікатні душі не витримували і тікали з театру коли бог на авансцені вигукував лайку « сукин син». Так сміються ті, що перемогли і сміятися инакше не тільки не вміють, а й не хотять. Така сатира не Мейерхольдовські ночні горщики з імператорами і з землею дибом. Це здоровий глум, голосний регіт з контраста, з фальші викритої таланом авторів і режісера, глум, що може бути єдиною правдивовосучасною сатирою. 
