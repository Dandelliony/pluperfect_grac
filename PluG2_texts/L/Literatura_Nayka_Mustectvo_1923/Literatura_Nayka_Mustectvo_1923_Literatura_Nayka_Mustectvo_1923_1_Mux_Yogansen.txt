Мих. Йогансен — Украинский язык. Пособие для курсов и самообразования.
Издательство «Гарт» Киев 1923 р. 47 ст.
Ще одне приємне явище на полі української граматичної літератури. Граматика Йогансена остільки відзначається новим здоровим духом, умілою концентрацією, матеріалу та науковістю освітлення його, що слід побажати їй як-найбільшого поширення.
Мимо свого надзвичайно малого, як на граматику, розміру, книжка подає цікл необхідних елементарних відомостів з укр. язика, виходячи з методу диференціяльної характеристики українських явищ від російських.
Що правда, конденсація матеріялу шкодить повноті його, та це не є авторова провина.
Коли ж надто візьмемо на увагу цілу низку умов, що за них писалося (нам відомо, як похапцем мусів пасати її автор) та друкувалася книжка (авторської коректи не було), — треба з задоволенням констатувати чепурність її що-до поправности матеріялу і незначної кількости огріхів.
У відділі фонетики й правопису слід вітати гарну артикуляторну характеристику укр. звуків, та влучну методу з’ясовувати звукового значіння українських фонем порівнюванням не із знаками російської абетки, а з живими звуками в словах.
Цілком правильно роскрито звукову природу укр. е — ширшого під наголосом від рос.
Э. Так само правильним нам здається розуміння наголошеного и з обниженою артикуляцією (див — ст 7,I2) під наголосом и –«звук середний между---» Як що порівняти з відповідними місцями «Украинского языка» Синявського, так поєднання функцій йотованих голосівок сполучення: приголосна- +-ь +о (льох), та апострофу при губних зрозуміліше й доцільніше.
У відділі морфології зазначимо декілька помилок: Винувальним відмінком до заїменка «воно» показано форму «воно» (ст. 18 ). Є ще де-кілька дрібніших, а втім може друкарських, а не авторських.
Дуже цінним Відділом книжки є складня стилістика. Коли зміркуєш, як у такій стислій формі треба було подати силу матеріялу, то не дуже наважуєшся зробити закиди про деякі пропуски, що їх можна би було заповнити й у маштабі книжки.
У складі давальн. відм. не згадано за характерну конструкцію укр. яз. — давальний присудкових імен: «треба мені послушному бути» (у рос. «быть послушным»). У скл. винувального відм. слід було б згадати про український аккузативус --- «бавиш мене гожу». Неточність трактовки добачаємо в означуванні інфінітиву в предметовій функції до де-яких прикметників (безсилий, важкий, лихий тощо). Центр ваги тут не в прикметниках, і не ім упідлеглюються дієсловні форми ( пор, безсилий помогти та готовий помогти й нед.). В цілому книжка є дуже тарний практичний підручник. 
