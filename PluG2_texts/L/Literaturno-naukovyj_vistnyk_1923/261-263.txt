і всі вірять в його двадцятьпятьлітну невсипущу працю для української культури, і преса пише про се так, як би нічого не знала, і всі задоволені разом з ювілятом… Тут очевидно доводиться говорити не про атрофію, а про гіпертрофію celebri, а коли про атрофію, то в кождім разі не в «ювилята»…
Коли прийдемо до щоденної преси, зобачимо ту саму інертність думки, передовсім в орґанізацийних справах. Не говорю тут про хиби кольпортажі. Наведу малий, та за те яскравий приклад. До Львова приїздять швейцарські гості. Серед них директор щвайц. Тєлєґр. Аґенції, (A. T. S.)д-р. Л., з яким колись працювало укр. пресове бюро в Берні і якого обєктивности, високій політичній культурі і питомій Швайцарцям симпатії до поневолених націй богато ми завдячуємо. Одна-дві розмови з ним, і ціла швайцарська преса всіх трьох мов писала би про наші відносини так, як се відповідало би правді. А бодай скоріґовано б відповідно нестислі інформації, затягнуті про нас та не від нас. Отже з представників укр. преси ніхто з д-ром Л. не бачився, не мав навіть поняття про його приїзд до Львова, хоч швайцарські гості не були тут incognito, і хоч польські ґазети заздалегідь заповідали їх прихід.
Таких фактів далося би мабуть більше навести. Як і инших, хоч би нпр. Браку річевої критики наших щоденних болячок. Відбувся ряд зїздів, партійних, просвітних, економічних, - преса обмежилася до довших або до коротших справоздань. Глибше обговореннє порушуваних на зїздах недомагань нашого життя стрічалося рідко. Рідко коли дискутувалося про університетську справу, хоч ся справа давно стала публичною таємницею. А чи обговорювалося справу бранки, тоді як « високій політиці» і полєміці присвячується рішучо за богато місця. На загал беручи ˗ не слідно інтензивного напруження мозку, який, в одну з переломових хвилин в життю нації, шукає виходу з страшної ситуації... Старі методи, стара рутина.
Або наша інформація заграниці. По досвідах останніх літ мусіли би вже, здається, в нас переконатися, що всякі інформаційні публікації про Україну, т. н. Propagandaschriften рідко коли мають успіх; що суть усвідомлючої праці полягає на щоденнім подаванню матеріалу про біжучі події в формі інтересних для чужинця депеш, або довших заміток, умішуваних у чужій таки пресі, яку всі читають. Се мусіло би стати загально знаною правдою, тим часом у нас знов, от хоч би як недавно в Тарнові, зачинають з видання інформаційних журнальчиків, які, абстрагуючи від їх змісту, ніколи не можуть мати успіху... Знов та сама звичка ходити протореними стежками, невміння думки знайти щось нового. Про сю саму індолєнтність думки свідчить і невміння досі поставити популярний селянський орґан.
На карб тоїж трусости думки треба взяти й факт, що в нас не було досі дійсно европейської політичної і неполітичної сатири.Думка в нас не звикла зачіпати своїх божків! Нема в нас того культу bon mot, яким нпр. Людина у Франції може
 
викрутитися  з усього. Дотеп ограничений в нас ˗ облудним пуританством, зіпсутий моралізаторською тенденцією і нахилом до т. н. Wortwitzˑy ˗ найбільш примітивного з усіх. Вільна думка ˗ яка для дотепу має бути абсолютно суверенною, взята в міцні обценьки столітніх пересудів, філістерської самозакоханности і респекту перед дивацтвами «високоповажного p. t. X.» або «нашого званого p. t. Y». Окрім того обмежена ся думка й «демократичностию» нашої культури: глузування з себе самого незрозуміла річ для провінціонала, для якого все його ˗ є найкрасшим у світі і який оберігає се «своє», як цьоця Кльоця свою чесноту ˗ перед кожною вільнійшою думкою і сміливійшим жартом.
А ся неохайність у мові, яка спостерігається у нас так часто, всі сі «здраствуйте» ,»пожалуйте», «сознаніе»? Слова,яких при писанню ніколи не ужиє той самий, хто вимовляє їх що дня, ˗ про що се свідчить, чи не про тупе лінивство думки, якій не хочеться змусити себе триматися просто, не розвалюючись на кріслі?
А наше замилування до всяких «шапок» і парад? До найлегшого виявле ня патріотичної енерґії, коли, за лативши білєт вступу або відспівавши тисячною юрбою «Не пора» перед носом трьох поліціянтів, ˗ патріот відходить до дому з почуттям моральної сатисфакції, яку чоловік звичайно має лиш по успішно зробленім ділі, по доконанім чи ні. Що се, як не те саме лінивство думки, що нудиться шукати собі тяжчих і ефективнійших шляхів для виявлення патріотичного запалу?
Atrophia celebri робить серед нас страшне спустошення. Симптоми сеї хвороби слідно в політичній думці, в пресі, в гуморі нації, в товариськім і культурнім життю. Поруч з нею іде вульґарна самозакоханість, обмеженість, параліж волі, оспалість творчої думки, конвульсивне тримання старих трафаретів, трусість критичної гадки, упадок почуття цифільної відваги, нездібність і нехіть до праці.
Живий дух, аґресивність думки, що не подається ні перед жадним відкриттям, перед анатемою жадної кліки, ні перед оббріхуванням дурнів, молода експанзивність інтелєкту, який не лякається накинути себе масі ˗ все се здається відлетіло від нашої інтеліґенції, коли вона щось подібного колись мала. Якийсь дух квієтизму й непорушности, ˗ заволодів нею.
Тепер більше, як коли, нам потрібна жорстока картаюча сатира нового Гоголя, якаб не тільки вказала симптоми недуги, а й виставила хорих на публичне позорище. Аби люде сміялися з того, що смішне і ганьбити те, що низьке і мале. Бо коли, недбалі про завтра, байдужно приглядатимемось поступам хвороби, лічити буде за пізно. Інтеліґенція не тільки перечтане бути інтеліґенцією, а й утратить духовий контакт з масою. Се найстрашніше, що може нас спіткати.
 
Нафтова проблєма на Україні 
В залежности від того, яку форму осигне остаточно українська державність, в якому відношенню буде стояти Україна до тих або инших міжнародньо-політичних уґрупувань, нафтова проблєма буде мати те або инше значіння і те або инше, може навіть зовсім протилежне в ріжних випадках вирішення. Тому приступаючи до обговорення сього питання ми мусимо зазначити, що будемо його розглядати відносно України, яко самостійного, незалежного державного орґанізму в межах України, що входила в склад колишньої Російської імперії.
Від хвилі, коли Україна знову повстане з бурхливого моря соціяльно-політичних внутрішніх і міжнародніх подій, яке так широко розлялося по цілому світі, а особливо на старому континенті змиршавілої Европи, їй прийдеться негайно приступити до відбудови свого до нащаду знищеного життя і не лише у відношенню державно-політичному, а також усієї народньої господарки. Залізниці і промисловість, орґанізація модерної, здібної до оборони держави і нації, армії, а також і повітрової, воєнної, торговельної фльоти, навіть сільського господарства ˗ все те вимагатиме величезної скількости механічної енерґії, а значить і її головного чинника ˗ палива.
Знаючи вже з попереднього, яке має для господарки і національної оборони країни нафта і її побічні продукти, ми не можемо собі уявити можливости відродження і дальшого розвитку політичного і економічного життя нашої батьківщини без участи нафти. А тим часом якраз у сьому відношенню Україна, бодай в зазначених нами висше межах надзвичайно бідна. Власне Наддніпрянська Україна майже зовсім не має своїх нафтових земель і ми будемо приневолені привозити нафту з-за границі.
Нафтові джерела України є в значній кількости лише в Галичині (в Бориславі), далі на Кубані (коло Майкопу). В першому районі здобувається річно коло 60-100 міл. пудів нафти, в Майкопі 4-7 міл. пудів. Мінімальнеж споживання нафти по відомостям проф. І. Фещенка-Чопівського досягало навіть у 1917 році 25 міл. пудів. ) Крім того в ріжні часи були відкриті по деяких місцевостях України незначні джерела нафти, а власне: в околицях Керча в Криму, біля озера То-
 
