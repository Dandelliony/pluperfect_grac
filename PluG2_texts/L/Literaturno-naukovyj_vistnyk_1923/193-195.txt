1923.
Річник XXII
Т. LXXX
Книжка VII
За липень
ЛІТЕРАТУРНО-НАУКОВИЙ

ВІСТНИК
ЛЬВІВ.
З друкарні Наук. Тов. ім. Шевченка

ЗМІСТ.
В. ПАЧОВСЬКИЙ:
Поворот до краю………...193
Ю. ЛИПА:
Корабель, що відпливає…198
О. НАЗАРУК:
Водопад Ніяґари………...204
К. МІКСАТ:
Баґівецьке чудо………….209
ФР. ФАРҐА:
Ґарота…………………….213
М. ОБІДНИЙ:
І. Із за грат……………….219
ІІ. З хрестів………………219
В. К.:
„Всеросійська‟ демократична нарада в Петербурзі
(14 ─ 23 вересня 1917 р.)…221
В. БІДНОВ:
Спомини про Андріяна Кащенка…………………....229
ІВ. КРИПЯКЕВИЧ:
З історії Гуцульщини…..238
Д. Д.:
Atrophia cerebri. (До психольогії рідного філістерства)……………………..245
В. ТРЕПКЕ:
Нафтова проблєма на Україні.…………………263
ОЛ. БАБІЙ:
Літературні журнали в 1922 ─ 23 р……………………271
Р. М. РІЛЬКЕ:
I. Я живу колами в розрозстанню.......................276
II. Поет………………....276
Бібліоґрафія……………277
Нові книжки……………288 

Василь Пачовський.
ПОВОРОТ ДО КРАЮ.
I.
Зіслав Бог сон на мене, Рідний Краю,
І я побачив знов в раю Тебе!
І видів всіх вертаючих до раю…
Шукай, а найдеш кождий там себе!
Писав я пізно в ніч. Душа боліла
І вснув я в сльозах видиться мені:
Душа моя злетіла з бруду тіла — 
Архистратиг явився у вогні!
Золотокрилий блис у пітьмі ночи, 
З тризубом синій щит ніс з ясних зір — 
Як два сонця сияли його очи, 
А зашумів, як шум високих гір:
»Спіши за мною! Йдем до брами раю! «
І я зірвався й ревно заридав: 
О, рай лишив там у ріднім краю, 
А рідний край коханий в пекло впав! 
Я застогнав: — Скажи мені, наш Отче, 
Який нам суд призначено з висот? 
За що нас вигнано у світ за очи? 
Коли відбуде кару мій народ? 
»Вже суджено вернути всім до краю, 
Хто кровю й потом відкупив свій гріх — 
Народ крізь пекло вже дійшов до раю…
Ходи, вертають всі, побачиш їх!
Душа злетіла, як дитя до мами — 
Ішли рядами земляки мої, 
Ішли довжезними трьома валами, 
Всі вигнанці із рідної землі.
Співала славу їм земля богата: 
Всі села і міста благословили їх — 
Навчили люд не різати брат брата
І змили кровю свій руїнний гріх!
А з Київа до них огні стріляли, 
І гомін радости звенів з луни: 
Де пустарі бірзіллєм заростали,
Там колосились золотом лани.
Там ізійшло зерно на їх пустині, 
Цілющі води присли з рідних ран;
Змив очи люд, що опав на пожарині — 
Став один лан з Кавказу поза Сян.
II.
І перший підійшов до свого краю 
Великий вал озброєних людий — 
Співали пісню втраченого раю, 
Горіла гордість кождому з очий:
»Як вилетіла бомба над царями — 
Де не гонили нас на штурм німих?...
Де не пройшли зболілими ногами?...
Де не лилася наша кров за них?!
Не один з нас покинув край коханий 
І від рідні опрощення не взяв — 
Ішов у бій у гинув в нім незнаний, 
А честь побіди кат його збирав!
Що для розбою всім дали набої,
Поки ійшли до бою як раби;
Колиж за волю встали як герої — 
То не дали нам куль до боротьби!
Тоді ми йшли до бою з кулаками:
Під градом куль лилася горда кров
І тисячі лягали головами — 
А вдержали все гордо хоругов!
Огнем мечем ішла на край сваволя
І ворог в пекло замінив наш рай — 
З останнім стрілом ми сходили з поля
Та з прапором покинули свій край!
Не плакали, кидаючи родину — 
Спалили міст і присягли собі:
Або поляжем в бою за Вкраїну, 
Або добудем долю в боротьбі!
Боролися як льви в квадраті смерти,
А хто не ляг, ждав труб у чужині — 
Все був готовий в бій іти і вмерти,
Але добути волю Вітчині!«
І били в дзвін, аж загреміли труби,
Як діти тьми спяніли від вина — 
Ланци невольних рвали тюрморуби 
І ляг з меча їх світу сатана.


І ось вертають по тяжких мозолях
Як земля чорні — душі їх як сніг;
Їх лиця в злотосяйних авреолях,
Над чолами сияють зорі в їх!
Вони святі? — спитав я Михаїла,
»Борці за волю!« — гукнув шестокрил.
На стрічу хмара діток підлетіла,
Несла їм цвіти з батьківських могил.
Хто кликав: слава! — хто їм сипав цвіти...
Витали їх всі пущені з тюрм,
Витали їх батьки, жінки і діти,
Витали всі сияючи слізми...
III.
Пройшли усі. І підійшов до брами
Великий другий вал, що ніс огні — 
Їх лиця  з срібносяйними кругами,
Над чолами язики огняні.
 — Се хто вони? — спитав я Михаїла.
»То сівачі зерна!« — сказав пророк.
Завдяки їм земля загомоніла
Від щастя грою райдужніх красок.
Між ними ті, що шарпали сумління
І рвали душі співом вічних туг;
Між ними ті, що були як з креміння
Серед тюрми, знущання і наруг!
Між ними ті, що в темінь повернули
В серця розбиті кидати огонь;
Між ними ті, що море сколихнули
І двигнули живло з міцних долонь!
На стрічу їм ійшла юрба спровола
Із головами схиленими в низ — 
Руками закривала собі чола
І чув я біль від них, що серце стис.
Чого вони соромляться, пророче?
Спитав Михайла я, а він сказав:
»Не бачиш? Стидно глянути їм в очи!«
Кождий в чолі тавро набите мав.
Між нами сі, що віри не доймали,
Між нами сі, що месть змінили в лесть,
Між нами сі, що карк в ярмо віддали,
Між нами сі, що запродали честь.