церську, і здобувши собі симпатії у «товаришів-солдатів» , шахувати інтеліґентнійшу частину депутатів. Він хотів викликати своєрідну діференціяцію, певно не клясову, бо поміж солдатами були люди досить заможні, а поміж офіцерами депутатами чимало людий було, що належали до т. зв. інтеліґентного пролєтаріяту. «Діференціяція» не випала на користь Винниченка – він більше не виступав перед Всеукраїнською Радою Війск. Депутатів, а військові не захоплювалися політичною премудрістю вожда пролєтаріяту. Можливо, що сказане Винниченком «з початку» зірвалося з його уст мимоволі, як наслідок орґанічної ненависти до війська і до військових, яка була властивою голові першого нашого уряду; сю ненависть він часом умів заховувати, але було, що вона і проривалася в нього на зовні.
Характеристичною рисою наших революційних мас була їх безкомпромісність. Гасло «од нині самі будемо наше життя» вони приняли просто без будь яких застережень. Ні в одній орґанізації, чи громаді не ухвалено постанови зі застереженнями, якими вимагалося би бути обережними і не порвати з Петербургом. Нашим масам не сподобалося російське «постолько – посколько». Український народ не робив ріжниць у відношеннях поміж урядами Московщинни, Туреччини, чи Німного ПРОПУЩЕНО ЧАСТИНУ!Козацтва – всі вони були далекі й чужі, бо своїм урядом українські маси визнають Ц. Раду. Здоровий національний  інстинкт вказував підстави, на яких мало будуватися нове життя. Тими підставами народні маси вважали свою державну скарбницю і свою національну армію. Оподатковуючи себе селянин намагався створити скарбницю, а військо творив, відокремлюючись від Росіян в тилу і на фронті.
Трохи инакше проголошений прінціп самі автори Універсалу. Як саме розуміли вони його, тяжко було відгадати, але без сумніву не так, к народні маси. Бо вже в перших днях по оголошенню Універсалу почалися в Ц. Раді суперечки відносно способу переведення в життя проголошеного прінціпу. В Ц. Раді було чимало членів, що жахалися .ґрандіозного вибуху народного ентузіязму і втративши голову, не знали, що діяти. На засіданнях Ради розпочалися дебати. Одні доводили конечність утворення центрального виконавчого орґану, завданням якого повинно бути надання стихійному утворенню української влади на місцях певної системи, бо така влада вникла сама по собі, а російської влади населення не визнавала і не хотіло до неї звертатися, або й збиралося виганяти зі своїх околиць; були й такі повіти, що російська влада сама тікала з них. Само життя вимагало утворення центрального кермуючого орґану. Проте думка про утворення такого орґану стрінула значну опозицію серед членів Ц. Ради. А саме головне, що в опозиції опинилися « наукові сили» – партія соц.-федералістів і велика частина українських соц.-демократів. В опозиції був, як раз «мозок» Ради. Опозиція не заперечувала конечности утворення

орґану виконавчої влади для цілої України, але не визнавала за українським нардом право «самочинно» творити такий орґан; радили просити дозволу у Петербурга; були й такі, що боялися – « у нас не хватить сили» …
Після довших суперечок всеж більшістю голосів вирішено говорити центральний виконавчий орґан, якому надано назву «Ґенеральний Секретаріят Української Центральної Ради» . За кілька днів зявився на світ божий перший уряд воскресшої України. Він був «коаліційний»; в складі його були: соц.-демократи: 1. В. Винниченко — голова секретаріяту і секретар внутрішніх справ; 2. С. Петлюра — військові справи; 3. Б. Матрос — земельні справи; 4. В. Садовський — судові справи; 5. І. Стешенко — освіта; соц.-революціонери: 1. П Христюк — писар; М. Стасюк — харчові справи; соц.-федералісти: 1. С Єфремов — межинаціональні справи; безпартійні: 1. Х Барановський — фінанси.
Дивним було, що в складі Ґенеральго Секретаріяту опинилися люди, що найбільш завзято боролися против утворення такого орґану (Б Матрос), запевняючи, що «ми не маємо права». 
Минали дні, тижні. Нарешті 27-го червня (ст. ст.) В Винниченко оголосив деклярвцію Ґен. Секретаріяту. Мовчки, з напруженою увагою слухала Ц. Рада першу деклярацію першого українського уряду. А вислухавши плескала в долоні і кричала: «Слава!» Витали деклярацію всі члени Ради. Одним подобався зміст декларації, іншим те, що плещуть у долоні і вигукують сусіди по кріслах…
Деклярація досить довга і поза загальною частиною, ще вказує і завдання кождого секретаріяту з окрема. Подавати цілий зміст деклярації не конче потрібно, досить буде навести лише найбільші яскраві місця. Ґен. Секретаріят уважає момент «серіозним і відповідальним» ; нова українська влада не повинна бкти такою, «як стара европейська». Право творити нове життя Українська Центральна Рада, по думці Секретаріяту, здобула з довіря до себе народних мас, «се право родилось і виросло з одного довіря» без будь якого примусу; «сконцентрована воля» нації чим дальше, все більше «поглиблюється». Проте Ґен. Секретаріят не знає, на яку ступити: «Ми виступили в ту зону, де стираються межі двох влад — моральної і публично-правової» ; Секретаріят безсильний вирішити, «в якій саме половині більше, чи менше стоїмо». Не зважаючи на те, що сам же Секретаріят визнає факт «довіря до кінця, у всіх сферах, як національного, так і економічного і політичного й державного життя», яким наділив український народ свої вибранців, секретарі не почувають у собі досить сили, щоби творити, не оглядаючись на Петербург, бо «лекше довіритись, чим справдити чиєсь довіря». Ґен. Секретарі сміливо підписуються за українську націю: «тут нема ворожнечі до Петербурга», а тільки «цілковита байдужість». Зазначивши, що ніби має забагато вже довіря, Секретаріят

 дальше зазначає , що тільки здобувши собі доовіря і в гнобителів української нації та від їх аґентів на Україні (т. зв. «національні меншости»), зможе закінчити «процес перетворення в публично-правову, повновласну владу зі всіма властивими їй компетенціями, функціями і апаратами» . Прискорення того процесу вважає Ґен. Секретаріят «завданням Ц.Ради в сей критичний, переходовий момент»; виконати завдання береться сам Ґен. Секретаріят і «тільки так і розуміє своє призначення». «Інститут Ґен. Секретаріяту має обхоплювати всі потреби українського народу» і в напрямку задоволення їх буде провадити свою роботу.
«Найпершою перешкодою для плянового переведення сієї роботи є недостача політично-соціяльної і національної свідомости й мала зорґанізованість народніх мас. В сьому криється найбільша погроза»… Гірка, але свята правда! Народні маси в собі колосальні запаси енерґії та ще здоровий життєвий інстинкт, а свідомости вони не мали, бо колиб її мали в належній мірі, то напевно не віддалиб свого довіря людям, що самі не були свідомі своїх завдань. Та й звідкіль могли народні маси здобути ту свідомість? — Навіть у час революції верхи нашої демократії більше клопоталися про «загальні здобутки революції», про «єдиний революційний фронт» та про «врятування Росії», ніж про інтереси нашої нації, що нагородила їх «довірям до кінця»! Навіть у час революції народнім масам запаморочували голови, творучи про «братнє співжиття» з Москалями. І в тому дійсно «криється найбільша небезпека» для нашого визволення.
В деклярації заповідалося, що Ґен. Секретар внутрішніх справ в першу чергу візьметься поглиблювати в масах свідомість конечности «орґанізвції автономного ладу на Україні»; до компетенції сього ж Секретаріяту належало і « підготовлення… орґанізації єдиної краєвої автономної влади»… З сього було видно, що Ґен. Секретаріят не збирався творити навіть автономії, а тільки підготовляти. Пійзніше я довідався, що на засіданнях Ґен. Секретаріяту дійшло до палких дебат з приводу того, чи «творити автономію», чи «підготовляти» і нарешті вирішено «підготовляти». Не багато революційного запалу і розмаху мали наші Ґен. Секретарі та й на відвагу не хорували.
В справах фінансових Секретаріят збирався проводити «підготовчу працю». Секретаріят земельних справ «в цілях підготовки… має підготовити проєкт земельного закону». Секретаріят військових справ збирався «українізувати військо», замість того, щоб творити українське військо.
На кінці деклярації Ґен Секретаріаят вмістив погано замаскований вибрик проти невеликої купки української інтеліґєнції, котра підходила до справи нашого визволення не з боку підготовлення до автономії та ратуваня Росії, а з боку боротьби проти Росії за утворення Самостійної Української Держави і негайного «самочинного» творення головної підстави державности


— національної армії. В деклярації згадано про «анархістичні елементи українства « з якими Ґен. Секретарі збиралися «боротися неухильно».
А Петербург пильно стежив, що робиться у нас. Оголошення Універсалу зіпсувало там настрої. З початку там повірили в серйозність замірів Центральної Ради і не знали, з якого боку починати вирішення справи. Як видно, з відвози петербурзького уряду, там рішили, що Україна відокремлюється від Росії ї, бо закликали: «Брати Українці! Не відривайтеся від загальної Батьківщини! Не розвалюйте загального війська!» Тільки опамятавшись, почали російські партії та орґанізації виносити постанови про «скасуваня Універсалу». Побачивши, що за рішучими словами Універсалу ми не збираємося робити рішучих діл, Росіяни придивляються, з якого боку можна би заатакувати наше «самовизначіння». Вони шукали найслабшого місця в нашій позиції, тобто найменших елементів серед нашої демократії, щоб націлити свій удар безпомилково.
Реакційні російські кола радили просто зліквідувати силою нас. Та фактично надійної сили Росіяни не мали. Взяти якунебудь військову частину і послаити в Київ проти Ц. Ради було небезпечно, бо в кождій частині було багато Українців. Тому петербурзький уряд, який складався по части з елємнтів реакційних, по части з піби-то демократичних, доручив цілу нашу справу своїй «демократичній» частині.
Неначе по команді (можливо дійсно по команді) посипалися «демократичні» резолюції російської демократії. В резолюціях ніби й справді визнавали нам право на самовизначення (аж до автономії включно!), але тільки, коли на те згодяться російську Установчі Збори. В резолюції Всеросійської Ради Селянських Депутатів так таки й сказано: «Всеросійські Установчі Збори… єдиний повновласний господар російської держави» . Воноб там і байдужісінько було, кого там Росіяни вважають своїм господарем, але все лихо в тому, що російська революційна демократія не погоджувалася з тим, що в Київі, Харкові, Катеринославі, Одесі не російська держава. В сій самії резолюції росіяни визнають в «інтересі… добра самого українського народу конче потрібним скасування виданого Укр. Ц. Радою Універсалу». Всеросійський зїзд Рад Робітничих і Солдатських Депутатів теж клопочеться про «добро» українського народу і визнає, «що автономію (для України Г.Ю) можуть остаточно установити лише Всеросійські Установчі Збори». Взагалі російська демократія вважала за найкрасше, щоби Ц Рада сама відмовилася від прінціпів, проголошених у Першому Універсалі.
Петербург мав своїх вірних аґентів на Україні. То були: урядовці ріжних установ, що одержували з російської державної скарбниці додаткову платню та премії в нагороду за «русифікацію» нашого народу, російські військові, що катували в свій час український народ, коли він пробував заворушитись люди «свободних професій» у вигляді Росіян – адвокатів,

агрономів, інжинірів, техніків і т. п., що обслуговували інтереси Роісян-поміщиківна Україні; до аґентів  пануючої нації належали також Поляки й Жиди. Ота «демократія» ворожої нам національности ретельно виконувала директиви з Петербурга і виявляючи «разумную» ініціятиву боролася проти нас. Ся «демократія» справді була відважною – навколо клекотіло українське море, а вона сиділа серед хвиль і говорила. Нічого більше не могла вона вдіяти, але виголошувати промови, зверені проти нашого революційного руху, сидючи в нашій же столиці, в той час було не аби якою смілістю. Виконуючи директиви з Петербурга, російська «демократія» в Київі шукає порозуміння з Центральною Радою. Знову відбуваються засідання тої «демократії», на яких виступили і представники Ц. Ради: М. Грушевський і В. Виннеченко. Перший підхоплює російське гасло «обєднання демократії», а другий признається, що «в розєднанню(з Росіянами Г. .Ю.) не можна йти далі, що треба прийти до порозуміння». Мало того В. Виннеченко запевняє наших ворогів, що «до часу порозуміння Ґен. Секретаріят не видасть ніякого акту». Як боялися провідники нашої демократії відірватися від Петербурга, як прагнули вони порозуміння угоди з нашими ворогами! Говорили вони обидва щиро. І в тому власне й була наша траґедія, що вони не вміли говорити з ворогами, як слід, ще більше, вони не вважали Росіян за ворогів. З того всього був задоволений Петербург і його аґенти на Україні. Прочитавши «підготовчу» деклярацію Ґен. Секретаріяту і почувши заяви М. Грушевського та В. Виннеченка наші вороги рішили, що «не такий дідько страшний, як його малюють», що Ц. Рада не думає і навіть боїться відірватися  «від Загальної Батьківщини». Швидко до Київа приїхали гості з Петербурга.
Будучи чудово поінформованими про дійсний стан на Україні, Петербурзький Уряд вирішив підтримати наших угодовців поти радикальних елементів українства, чи, як сказано в деклярації Ґен. Секретаріяту, проти «анархістичних елементів». Длятого до Київа поїхали міністри-«демократи»: Керепський, Церетелі та Тищенко (теж демократ!). Демократам лекше вговорити демократів, отож Петербург і вислав до вас відповідну принаду, щоби піймати на гачок. Приїхали російські міністри до Київа несподівано і посто до своїх аґентів. Там вони радилася, як би найкрасше навернути Ц. Раду до «законности». Тільки нарадившись, почали міністри балачки з представниками Ради.
Обидві сторони були за порозумінням. Проте, як належить у таких випадках, торгувалися завзято й уперто. Представники Ц. Ради подали проєкт доповнення останньої депутатами від «меншостий». Вони пропонували неукраїнцям 30% місць. Проєкт був дуже вигідний для Росіян, проте російська демократія і міністри не погоджувалися на нього. Побачивши нерішучість і уступчивість Ц. Ради її бажання досягати порозуміння-компромісу за всяку ціну. Росіяни «обнаглєлі»; вони вимагали для «меншостий» цілих 50% місць. Рада, власне її верхи, можливо 

і погодилася на російську пропозицію колиб не боялася стратити авторитет у масах; тому більше 30% місць нашим ворогам дати вона боялася.
Солодко зітхали верхи нашої демократії, чекаючи поки то дійде до бажаного порозуміння; боязко їх було «творити наше життя» без згоди Петербурга. В ті часи «Нова Рада» писала: «Треба сподіватися, що сим разом порозуміння дійде вже до щасливого кінця» – («Нова Рада», 1/VII ст. ст.). І щеб не дійшло! Коли обидві сторони так хотіли того порозуміння. Дійсно, що порозуміння дійшло до «щасливого кінця», який не віщував щасливого кінця національній революції, на чолі якої опинились угодовці.
Наші демократи так зраділи порозумінням, що обома руками підписалися; «волим під царя Московського!» Спільно з російським міністрами вироблено текст Другого Універсалу, яким касувалися революційні прінціпи, проголошені в Першому Універсалі. Російська демократія і недемократія мали підстави радіти – «для добра самого Українського народу» Центральна Рада касували «виданий нею Універсал». Та Росіяни були більше досвідчені в політиці і не висловлювали голосно своїх почувань, як робили те наші демократи з «Нової Ради» та М. Грушевський з Винниченком. Навпаки, Росіяни на зовні виявляли невдоволення з угоди.
Другий Універсал оголошено на засіданні Центральної Ради 3-го липня ст. ст. Після оголошення автори його витали один одного «Витаю вас і всю Україну з новим ладом», — говорив Винниченко в промові на засіданні Ради. Україна не витала ні Другого Універсалу, ні його авторів. Останнім нічого не залишалося, як тільки як тільки потішити себе: «Ми дійсно переходимо велику межу нашого безправства», – так говорив голова Ґен. Секретаріяту. Автори Другого Універсалу так жахалися «безправства»,що без сорому заявили: «Ми рішуче відкидаємо проби самочинного здійснювання автономії України до всеросійських Установчих Зборів» (слова Другого Універсалу) і що Ґен. Секретаріят буде діяти «орґан тимчасового правительства (російського Г. Ю.)».
За все те обіцяли пани петербурзькі міністри «признати… Ґен. Секретаріят, якого склад означить правительство… Через отсей орґан будуть здійснюватися заходи, що відносяться до орґанізції краю та його управи». Більше нічого не одержали угодовці. Вони жахалися безмежности революційного «безправства» і раділи, що Петербург обіцяв признати їх своїми урядовцями і дати їх обмежене право.
Аналізуючи обидва Універсали, не тяжко побачити, що обидва вони писалися «прімєнітєльно к обстоятєлбствам». Перший Універсал вимусили революційні маси — се революційний акт. Другий Універсал вимусила російська демократія – маєо «волим під царя Московського».
Уже по виробленню тексту угоди, В. Винниченка подав