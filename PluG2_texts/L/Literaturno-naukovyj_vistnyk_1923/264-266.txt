бечек с. Чонгелек: біля озера Чокрак та біля Єні- Кале, також біля рогу Ескіз на березі Азовського моря. Але всі сі джерела ще дуже малообслідовані і видимо з дуже обмеженими запасами нафти.1)
Нафта ж галицька в значній мірі стоїть у залежности від французького капіталу2), і тому, що Франція сама має велику потребу нафти, нема ніякого сумніву, що навіть коли б Галичина війшла в склад Української держави, лише частина нафти могла би дістатися на український ринок.
 Таким чином Україні потрібно б стати на шлях відповідних торговельних і політичних договорів, щоби забезпечити свої інтереси що до нафти.
Надзвичайної ваги є той факт, що найблизша сусідка України, Ромунія, належить до країн, в якої натрах є багатющі зародки нафти, і хоч з одного боку ромунські нафтові підприємства находяться в дуже великій залежности від заграничного капіталу, але сучасна політика ромунського уряду ведеться уперто в напрямку суто-ромунських інтересів, аж до проекту націоналізації підземних богацтв, що забезпечило б Ромунії повне і вільне розпорядження своїми нафтовими землями і підприємствами.
У всякім разі при установлюванню будучих наших політичних і економічних взаїмних відносин із Ромунією, треба мати головно на увазі щоб забезпечити Україні частину нафтового експорту Ромунії.3)
1)  Ibidem, стор.23.
2) В Romania Petrolifera з 10/ΧІІ 1922р. читаємо: « З рапорту п. Людвіка Вінсена – президента польсько-ромунського нафтового комітету, видно, що 18 французьких товариств вклало біля 800 міліонів франц. франків у польську нафтову промисловість, при чому згідно угоді вся решта нафти та її дистилятів, здобутих сими підприємствами, яка залишається після покриття внутрішніх потреб Польщі (розмір сих потреб нормований) має бути експортована до Франції, або де-инде по вказівкам франц. уряду. (Стата: «Franta in petrolul polonez).
 3) Не дивлячись на те, що Ромунія, як і Україна, є головним чином країною сільсько-господарською, між сими державами є цілковито можливий і бажаний для взаємних інтересів жвавий торговельний обмін. Для дальшого розвитку ромунської промисловости  і транспорту бракує заліза і залізних виробів. Тому в обмін за нафту Україна  моглаб постачати Ромунії сталь, залізо, залізні рельси, шполи, траверзи і залізні труби для нафтопроводів, а також різні инші залізні вироби для нафтової промисловости. Приймаючи на увагу низький курс ромунської валюти і бажання Ромунії емансипуватись від закордонного капіталу бодай шляхом скорочення її закупок у краях із високою валютою, приходимо до висновку, що уложення торговельного договору між Ромунією і Україною не тілько бажане, а й необхідне. На се вже звертає увагу й тепер  торговельна преса, як пр. Romania Petrolifera, Argus і и.
 
Таж політика уложення найкористніших  умов відносно нафти муситъ провадитись і відносно нафти кавказъкої, де інтереси нашої державности вимагають підтримки самостійних змагань кавказьких республик. Доки кавказъка нафта буде залишатися в розпорядженню московсъкого центра , вона буде використана без сумніву в інтересах съого центра і його спільників.
Се вже справа поводирів нашої зовнішнъої політики, аби вести її так, щоб наші нафтові інтереси на територіях наших сусідів, богатих нафтою, не були були принесені в жертву иншим цілям, бо треба завжди мати на увазі, що коли вугля є насущим «чорним хлібом» економічного життя народів, то нафта є тією «водою», без якої не може істнувати державний організм при сучасному стані техніки.
Як хліб та вода є найнеобхіднішими  предметами для життя живому організму, так вугля й нафта потрібні для державного і націоналъного оргнізму.
Все ж таки приходимо до того висновку , що нафту мусимо привозити з-за кордону, і значитъ, за неї платити а щоб платити, треба мати відповідні платні засоби з одного боку, а з другого ж треба вжити всіх можливих засобів, щоб купувати нафти як можна менше, бо ми не можемо аніхвилю забувати, щонаші фінанси при умові, що ми не маємо зародків «шляхотних меалів», мають навіть після нашого державного відродження перебуватище довгий час у стані тяжкої крізи і хорування. Навіть для Франції з її високою валютою і золотим запасом, що займе друге місце в світі після Спол. Держ. Півн. Америки, закупно нафти для задоволення потреб сієїкраїни вважається справою дуже дорогою, що обтяжує надмірно і бюджет дежави і весъ торговелъний балянс країни.
Тому, коли першим і найголовнішим завданням нашої майбутнъї нафтової політики буде заключення відповідних торговелъних договорів, то одночасно на треба теж піти шляхом Франції, аби винайти способи здобуття плинного палива, а також способи змінити його, або обмеження його вжитку. Тому дозволимо собі розглянути тут деякі в съому відношенню можливости і пляни , які бодай частинно моглиб уже бути здійснені, якби не жахливі події останніх років московсъкої окупації нашої батъківщини , що зруйнувала до останнього все її еконмічне життя.
Розглянемо з початку, які инші види палива і механічної енергії є на Україні і можливости їх використання, що в значній мірі зменшило б вживання нафти.
Найзвичайніше з них се дерево, яке в наші часи є вже рідким благом природи у нас на Україні, де ліси ще навіть перед війною складали лише 1/10 всієї площі так, що на одну душу населення при-
 
ходило всього коло 1/8 десятини лісової площі. Крім того більша частина українських лісів була в північно-західній її частині, решта ж країни представляла і представляє з себе безмежний степ. Наслідком воєнних подій і хижацького нищення лісів в часах большевицького панування українські ліси до того винищені і знівечені, що на них не тільки не можна рахувати, як на джерело палива  для промисловости, а навпаки, вони потребують дуже пильної від дальшого нищення і визискування.
Инше діло вугілля. До України належить більша частина богатого камінним вуглем Донецького басейну, якого загальні запаси вугля по обрахункам ґеольоґів виносять до 3,374.000 міліонів пудів, і з тої кількости 33% камінного вугля, а решта – антрацити.
По обрахунках дослідувачів пересічна річна продукція української частини Дон. басейну давала коло 1.300 міліон. пудів вугля і антрациту разом.1) Правда вугільні копальні на Україні використовувалися ще досить екстензивно продукція їх моглаб бути значно збільшена, але се вимагало б знову великих капіталів, яких нам бракує, а головно знову таки багато часу, а паливо потрібне нам зараз же  від першого моменту початку відбудови нашої країни і її промисловости. За часи ж червоного панування продукція вугля Дон. басейну так підупала, що напр. в 1920 р. виносила всього 273 міл. пудів, з яких на самі копальні й инші місцеві потреби зужито 135 міл. пудів.
Рівночасно мусимо зазначити, що передвоєнної продукції камінного вугля з  Дон. басейну виставало на потреби майже лише самої України2) і сумежних з нею районів, а тимчасом самостійна Українська Держава не може обмежитись тим, щоб мати лише ту промисловість, яку вона мала в межах колишньої Росії, будучи позбавлена цілковито промисловости текстильної, воєнних заводів і досить вистарчаючої власним потребам продукції машин, приладдя і іншого для сільського господарства України, яка мала б  для того досить сирівців і при свойому рості
________________ 
1)  І. Фещ.-Чопівський, Проблєми, стор. 4.
2)  Вжиток вугля на  Україні перед війною був:
На потреби укр. залізниць державн. і приватн.   .  400  міл. пуд.  30%
 ’’       ’’       металюрґічної промисловости   .       .  300   ’’     ’’     25’’
 ’’       ’’       цукрової                ’’                      .       .   60   ’’     ’’       5’’
 ’’       ’’       всякої іншої          ’’                      .        . 200  ’’     ’’      15’’ 
 ’’       ’’      пароплавства державн. і приватн.         . 40    ’’     ’’       3’’
 ’’       ’’      хатного вживання    .       .       .      .       .  50   ’’     ’’       4’’ 
Зуживали самі копальні      .      .       .       .      .       . 250  ’’     ’’      20’’

                                                                               1.3000   міл. пуд.  100% 
Проф. І. Фещ.-Чопівський, Проблєми палива і транспорту на Україні, стор.4.
