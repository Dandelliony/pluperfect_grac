закончилісь”. Про Ґазети менш революційного напряму й говорити нічого.
Вислідом наради було утворення мертво народженого передпарламенту, в якому Українці з великими труднощами здобули собі на 500 членів 7 місць. Звичайно Ц. Рада своїх представників туди не послала.
Свої спостереження з демократичної наради я по приїзді в Київ висловив у статті “Демократична Нарада і українські домагання”, яку друкував у Віснику В. Генер. Комітету. Висновок її був той, що “час настав знову рішуче змінити свою тактику. Треба не забувати того, що революція не скінчилась, революція відбувається і до осягнення своєї мети, ми повинні далі йти більш широким і рішучим кроком революційної творчости ”, що можна сказати й тепер.
 В. Біднов.

Спомин про Адріяна Кащенка.
29 березня 1921 року в Катеринославі помер, після тяжкої дворічної хвороби, автор широко розповсюджених популярних історичних оповідань Адріян Кащенко. Життя та діяльність сього письменника мало відомі, бо крім рецензій на його книжки та двох ювилейних невеличких статий (в Київському “Книгарі” за 1918 р. – стаття П. Єфремова та камянецькій “Освіті” – 1918 р., ч. 1 – стаття В. Біднова), ніде нічо про нього не знаходимо. Через те вважаємо не зайвим подати про А. Кащенка деякі відомости, що маємо головним чином на підставі особистого знайомства з небіжчиком.
Народився він в 1858 року недалеко од повітового міста Олександрівська на Катеринославщині, в маєтку свого батька, дворянина, що мав кріпаків. Тут він і ріс до того часу, коли треба було вчити його у школі. Тоді батьки віддали його до Ґуберніяльної дворянської Ґімназі в Катеринославі (пізніше вона називалася першою хлопячою Ґімназією). На свята та літо батьки забирали сина до дому. Як ті околиці, де він народивя (Дніпро, Великий Луг, Хортиця, Кичкас), так і Катеринослав – се осередок колишнього Запорожя, де збереглося немало пам’яток од славного січового товариства, де в народній масі ширилося багато оповідань про запорозьких козаків, про минуле місцевого краю, якими користувалися такі дослідувачі минулого Степової України, як архиепископ катеринославський Гавриїл Розанов, академік І. Срезневський, Я. П. Новицький, Д. І. Яворницький та ин. Серед дворових кріпаків, які були в Кащенкового батька, був один старий дід, що мів добре оповідати про Запорожців та взагалі старовину і його оповідання дуже охоче слухав молодий А. Кащенко; під впливом сих 
оповідань у ньому прокидалась цікавість та любов до минулого свого краю. З оповідання Кащенка “Мандрівка на Пороги” (Катеринослав 1916 р.), яке має автобіографічний характер, видно, що ся зацікавленість місцевою історією виявлялася у ньому дуже вчасно. Умови життя, степова природа, оточення, памятки старовини – все те мусіло розвинути все те в А. Кащенку інтерес до минулого Катеринославщини, до славних часів Запорожа.
Як учився А. Кащенко в Ґімазії ,не знаємо; очевидно, шкільна наука вдавалася йому слабо; далі четвертої кляси він не пішов (а дехто з його сучасників завляв, ніби він пройшов лише дві перші кляси). Після Ґімназії А. Кащенко пішов до “юнкерської” школи старшин і в кінці 70-х років XIX ст. ми бачимо його вже офіцером, який одбував службу в Катеринославі. На початку 80-х років почався економічний розквіт західної Катеринославщини, завдяки тому, що зусиллями тутешнього видатного діяча М. Поля стали добувати в Криворізькому районі залізо й проведено залізницю від Катеринослава до станції Долинської. Через те й сам Катеринослав почав розвиватися економічно, а по часи й культурно. Тоді А. Кащенко покидає військову службу й стає урядовцем залізнодорожного контролю. На посаді контрольного урядовця він залишається аж до своєї хвороби 1918 р., при чому він досяг високих ступнів – начальника контролю, й отримав “Ґенеральського чина”, був переведений в Туапсе (на Кавказі), потім до Перма і знову до Катеринослава (1914 р.). таким чином мало не все своє життя А. Кащенко провів у Катеринославі. Влітку 1918р. в нього одібрало язика й праву руку; він не міг писати і ледви говорив: розібрати те, що говорив, говорив було надзвичайно трудно. Ся тяжка хвороба, розвиваючися з часом, під впливом тяжких матеріальних умов, мучила його більше двох двох років, доки звела в могилу.
Літературну діяльність А. Кащенко розпочав у 80-х роках, коли він випустив кілька народніх казочок (між ними й “Жарптиця, або з паном не дружись, жінці правди не кажи” – під псевдонімом А. Тертишний). Нахил у ньому до таких праць викликала його прихильність до народніх оповідань, що він придбав дуже рано. Катеринославське громадянство, його культурне життя підтримували в ньому його нахил до такої праці. В Катеринославі жив відомий етноҐраф наш Г. Залюбовський, який збирав етнографічні матеріали і давав на сторінках ріжних періодичних видань невеличкі замітки з місцевої історії; в реальній школі вчителював знавець народньої української словесности, досліджувач “Слова о полку Ігореві” та козацьких дум, М. А. Андрієвський, про якого, як свого вчителя в Рівненській Ґімназії не дуже прихильно говорить Вол. Короленко в “Записках моєго современника”; М. А. Андрієвський виступив у Катеринославі з прилюдними лєкціями про думи, наслідком чого було видання його праці: “Козацкая дума о трехь Азовскихь братьяхь вь пересказать, сь обьясненіями, розборомь, и картой, (Одесса, 1884 р., 82 ст.)”, 1885 р. до Катеринослава прибув на
постійне тут мешкання відомий поет і етноҐраф Іван Манжура, який своїм життям мав вплив серед місцевої людности. Тутешній нотар Олександер Єгоров захоплюється місцевою старовиною і своїми в ріжних катеринославських виданнях, а ще більше сатиричними, робить вражіння як на російське, так і українське (дуже тоді невеличке) громадянство, пробуджуючи серед нього зацікавлення до минулого Катеринославщини (цікава в сьому відношенню його книжечка: “Екатеринославськое блуканіє” – історичні відомости про заснування Катеринослава). В 1885 – 1886 рр. тойже А. Єгоров видає тижневик “Степь”, на російській мові, в якому давав місце й творам українським. Тут у перше надруковано водевіль Марка Кропивницького “По ревізії” ; тутже містилися й поезії Івана Манжури (під псевдонімом “Іван Калічка”), шо потім (1889 р.) ввійшли в виданий А. Єгоровом збірник творів Манжури “Степові Думи”. 1887 року Катеринослав святкував столітній ювилей свого заснування. Міське самоврядування та громадянство заздалегідь почало готовитися до свята. Секретареви міської думи Владимирову було доручено виготовити історію Катеринослава (склав лише історичну записку); ухвалено було видавати тижневик “Екатеринославскій Юбилейний Листокь” зі спеціяльним завданням освітлити минуле Катеринослава (1786 р. запорозьку слободу Половицю переїменовано на Катеринослав), а разом із тим цілої Степової України, якої столицею вважався колись Катеринослав. На сторінках сього “Юбилейного Листка” вміщено багато дрібних статий, споминів, заміток, що освітлювали деякі боки минулого Катеринослава, дано чимало й матеріалу етноҐрафічного. Отася вся духовна атмоссфера, всі отсі течії й симпатії серед катеринославського громадянство захоплювали й А. Кащенка, доказом чого служить опубліковане ним на сторінках “Екатер. Юбилейного Листка” народнє оповідання-лєҐнда про могили-Близнюки, що знаходяться недалеко од Катеринослава по дорозі до Ненаситецького порога. Згадане оповідання про могили- Близнюки (так звуть дві – одна коло другої – високі могили) А. Кащенко записав од одного солдата, свого Джури. Крім “Юбилейного Листка” дослідувачі катеринославської старовини ( А. Н. Поль, Я. П. Новицький, Г. Залюбовський, А. Єгоров, потім Д. Яворницький) містили свої праці та матеріали історичні й етноҐрафічні ще на сторінках “Екатеринославскихь Губернскихь Вьдомостей”, урядового, мало поширеного видання і воно в деякій мірі задовольнило тих, хто цікавився історією Степової України. А. Кащенко й тут знаходив те, що відповідало його давним симпатіям.
Катеринославське поступове громадянство (російське), щоб ушановати столітній ювилей м. Катеринослава, утворило “комісію народніх читань”, яка проіснувала 20-ть років; вона ставила своїм завданням популяризацію наукового знання серед робітничих мас через лєкції та читання та впровадження концертів,
