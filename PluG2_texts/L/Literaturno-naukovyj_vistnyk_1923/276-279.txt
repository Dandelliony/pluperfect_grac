Осуд во ім’я  кличів С. Бржовского :  »Треба валити у вас стопудовим молотом ; що слабе, нехай гине, — а що міцне, нехай ще міцніше стане«.
І тільки безпощадна критика зможе очистити атмосферу, в якій дусяться молоді поети, у яких є дійсна іскра божа.
Колиж порівнати еміґрантські журнали з журналами, що виходили й виходять там за Збручем, то приходиться признати, що Піємонтом духового життя був, є і буде Київ. У тамошніх поетів багато кривлення, незрілости, студентських революційних вибриків, але там чується живий нерв, там чується голос рідної землі. Там цвите справжнє дерево українського духа, а тут — тільки зівяле листє, відорване бурею і закинене в куток життя.

Райнер М. Рільке. 
1.Я живу колами в розстанню…
Я живу колами в розстанню
Що над Річу тануть, мов без мети
Я може й не довершу останнє,
Але я мушу се останнє знайти.
Я кружу довкола Бога, Вежі,
Я тисячоліттями кружив,
І не знаю, хто я в безмежі :
Сокіл, буря, чи великий спів.

2.Поет.
Годино, утікаєш пріч, 
А жалиш боляче крилами.
І що мій день? що кожна ніч?
І що творитиму устами?
Кохана, дім, куди прийшов, — 
Не мій, і вічно не для мене.
Все полоню ; і полонене
Збогачене, втікає знов.

Пер. Ю. Липа




БІБЛІОҐРАФІЯ.
Василь Ґрейджа-Донський. Квіти з терньом. Поезії. Ужгород, 1923. Ст. 80, 160.
З поза зеленого Бескиду долітають до нас перші ластівки, віщуни весни Закарпатської України, яка переживає тепер добу відродження, добу, що нам Галичанам нагадує роки появи перших творів М. Шашкевича. Закарпаттє дає перші прояви життя, ставить перші, несміливі кроки в царині літературної творчости. Бо хоч Закарпатська Україна видала давнійше кілька співців, як Олександер Духнович і инші, але їх скорше можна зачислити між російських, ніж українських письменників. І тому, наскільки не помиляюся, Василь Ґренджа Донський чи не перший національно свідомий поет тієї каїни.
Перед нами збірка поезій сього поета »Квіти з терньом«. Вірші не вибагливі своєю формою, їм далеко до досконалости і віртуозности сучасних поетів, деякі вірші навіть прикро вражають ухо читача, вихованого на модерній літературі, але коли взяти під увагу ту пропасть, що ділить рівень культури Ужгороду від рівня Київа, чи Львова, то мусимо признати, що в особі В. Ґ Донського український Парнас витає на свойому порозі дійсно талановитого співця. Ось послухайте, як співає сей гість :
» Хабаж наші гіркі сльози
В море не стікали ?
Хибаж тоті сині моря
Вже повисихали ?
Треба огньом бурі тучі
Наше горе стерти,
Щоб ми встали і воскресли
З духовної смерти
А дальше :
» Незадармо ллється кровця
Та по тому полю,
Вернулися хлопці з бою
Та принесли волю.
Так рішено, щоб злучити
Землі українські.
Сами будем панувати
В своїй власній хаті
Гет, погані некливані,
До чорта прокляті !
Здобув я кровйов дім свободи,
Його нечесно не вбаляй,
Бо за волю готов я згинуть,
За мій маленький рідний край.

Якжеж серцю не томитись
Та як йому не боліти ?
Коли виджу, Україно,
В біді твої малі діти.
Мова Донського чиста українська з невеликою примішкою місцевого говору, а зміст віршів вказує, що »Руснак« зпоза Бескида стає помалу свідомим Українцем. А що найважнійше, — у автора замітна творча конечність, його поезії безумовно є овочем душевної потреби найти вираз своїм змаганням у слові, а те найкрасший знак, що молодий дебютант при довшій праці над собою зможе стати справжнім поетом. Творча конечність, се пробний камінь, яким можна найкрасше провірити, чи дебютант криє в собі іскру божу,чи ні. А провіривши проби пера В. Ґ. Донського в цілій збірці, дійсно мимоволі хочеться кликнути молодому співцеви через зелені гори щирі слова привіту і заохоти до дальшої праці.
Обовящком громадянства не дозволити змарнуватися молодому поетови, а піддержати його в праці. Ол. Бабій.
Франціска Геджсен Бернет. Малий Льорд. Повість для молодіжи. Переклала Варвара Літинська. Ілюстрації А. Жмуди. »Бібліотека для молоді«. Накладом Михайла Таранька. Львів, 1923, ст. 208, 80.
Сам один, без ніякої підмоги, в тяжких часах нашого лихоліття потрапив п.  М. Таранько утворити численну літературу для дітий. Се неабияка заслуга перед українською культурою, особливо в Наддністрянщині, спеціяльно бідній на книжки для дітий і молодіжи, сеї підстави нації. Лише хто змалку призвичаїться до читання, матиме в з рілих літах інтерес до друкованого слова й буде добрим консументом рідної літератури. Тільки тоді позбудемося того антікультурного явища, що його бачимо тепер : з усіх товарів найдешевший – українська книжка – на ринку стоїть що до покупна на останнім місці. Цілі численні родини обмежуються калєндарем та ґазетою. У наших людий у Галичині – за малими виїмками – ще не виробилося потягу до книжки. Книжка для них не є неминучою, наглою потребою, котру треба негайно заспокоїти поруч з иншими потребами. У нас ще майже нема людий, що не моглиб жити без своєї навіть ґазети, не кажу вже про журнал то що. Навіть панове студенти університету не ждуть – не діждуться найновійшої книжки журналу, або заповідженого видання якогось нашого письменника.
Досі видав д. Таранько кількадесять дрібних книжечок – оповіданнячок та пєсок для діточого театру. Тепер береться до більших річий. »Малий Льорд« пані Фр. Бернет саме перша з задуманої ним бібліотеки повістевої літератури для молодіжи.

Книжка ся вчить живої, діяльної любови до людий. Ніде навмисне не підчеркуючи моральних наказів, в живім, цікавім оповіданню показує авторка велику вагу чинної любови, велику ціну доброго серця, тепло й заразом інтересно малюючи пригоди симпатичного хлопчика й його матері. Мораль випливає сама з себе й тим більше на вас ділає, що оповідання дійсно інтересне. Певне, старша людина не може не відчути своєрідної солодкавости й старомодности »Малого Льорда«. Надто все складається добре, хлопець – занадто чемна дитина, свого роду Wunderkind на сім грішнім світі, надто вже все діється як у казці, а не в реальному життю. Але малого читача се не разитиме, а швидше навпаки, захопить його увагу. А що повість анґлійської письменниці малює сфери здебільшого далекі для українського читача, то й ся обставина теж немало причиниться до захоплення книжкою. Малий й бо читач, як і простий читач із народу, більше цікавий і вразливий на щось екзотичне, казкове, ніж на те буденне, сіре життя, що йде кругом нього. 
»Малий Льорд« варт успіху не лише задля внутрішніх прикмет, але й задля прикмет зовнішніх : книжка видана як на теперішні часи гарно, дуже добрим виразним шрифтом і з богатьома ілюстраціями. Переклад, зладжений гарною українською мовою, читається легко. Деякі нечисленні польонізми і галицькі ідіоми, недогляди правописи та очевидні друкарські помилки легко буде справити в другім виданню. Вол. Дорошенко.
Матеріяли до воєнної історії. Кн. друга. М. Капустянський, Ґен. Штабу ґенерал-хорунжий : Похід українських армій на Київ-Одесу в 1919 році. (Короткий воєнно-історичний огляд). Часть ІІІ. З 25 кольоровими схемами-шкіцами і документами в додатках. Львів, 1922. Ст. 128, 80.
Вже більше пів року минуло від часу появи на книгарських полицях третьої частини цінної праці ґен. Капустянського. Про причини, які заставали автора взятися до її написання, говорить він у передмові : »Досвід світової війни і великої »безкровної« російської революції яскраво підкреслив, що в боротьбі між озброєними народами бере гору та сторона, яка всебічно до неї підготовилася. Значіннє духа, волі до побіди, мілітаризація має і надто їх проводаторів (інтеліґенції) є одним з могутніх чинників озброєної боротьби. Поцілунками та красними словами не зупинити ворожої навали і не оборонити добробуту своєї держави. Треба завчасно мілітаризувати свою націю і підготовляти її психіку до майбутньої боротьби. Одним з засобів до сього є вивченнє воєнної історії і знайомство з боєвими чинами рідного війська та горяча