— «Что билі у него»?! – кивнув він головою в напрямку до кабінету Керенського.
— Ну, а що ви робите, пане полковнику? Та! Дозвольте вас поздоровити з авансом.
— «Я, что делаю»? – почав він скороговоркою і очи його забігали ще більш нервово, ніж як се я пам'ятав, було давнійше.
— «Я теперь формірую свої ударния войска. Ви же меня знаєте!? Ви же знаєте, что Муравйова єще ніхто і нікогда не побеждал!? О-о-о!! Я тепер уже скоро окончу свої форміровання і разнесу Нємцев!... Р-р-разнесу в одін два мєсяца, в дребезгі!! Ну, до свіданія, —я спешу!» — закінчив він виявляючи велику збентеженість. Ми попрощалися побажавши один другому успіху.
— « Хто він такий? Знаєте, він робить вражіння якогось божевільного, такий нервовий і чудний!?» — запитав мене Пилькевич.
— Так він очевидно не при собі. Я його знав ще в одеській школі прапорщиків у 1915/16 роках, де він у ранзі капітана ґренадирського полку Олександра ІІІ був ротним командиром у той час, як там був інструктором. Звільнено його, здається, зовсім як психічно-неурівноваженим в наслідок тяжкого поранення і контузії на війні — пояснив я Пилькевичу.
В одній зі саль, через які ми переходили прямуючи до виходу, на зустріч нам, твердим кроком, «по строєвому», підійшов моторний гвардієць, підпрапорщик і відрапортував, звертаючись до Пилькевича, що він є фельдфебель «дижурної роти» при палаті і прохав нас зайти поздоровитися з ротою, яка вже вистроєна в своїм приміщенню чекає на нас. Звичайно ми з великою охотою і ціквістю пішли за ним. Тут же у палаті, в одній з крайніх кімнат, була приміщена «дижурова рота». Здається кімната й перед революцією мала те саме призначення, була солідно улаштована, як військова касарня.
Увіходимо у кімнату, де без зброї стоїть вистроєна рота.
— «Струнко»! — чується голосна команда, як тільки ми переступили поріг касарні.
Салютуючи проходимо повз фронту. Кождий вояк і пялив у нас очи, в яких світиться якась глибока лагідність і зацікавленість. На обличах видно задоволення, що нарешті їх відвідує й оглядає своя військова влада. Я тоді в тій лаві людий вичитував гордість того, що й вони можуть показати себе, у своїй красі представникам своєїж військової влади.
Пилькевич у кількох словах сказав коротенький привіт і подяку за пошану та такий чудовий вигляд Українців-вояків.
— «Слава Україні! Слава центральній раді! Слава Генеральному Комітетови! Слава! Могутньо залунало з сотні «ґвардейських» грудий.
Покотилася могутня луна слави України, що вирвалась такою бурею з сих грудий. Покотилася по всіх кімнатах, коритарах і салях сеї величезної суворої, тепер напів порожної палати

центра колишнього деспотизму, а сучасної нещирости та змагання утримати на довше під ногами «царського наслідія Едіную і Неділімую». Ся луна, що розляглася по всьому двірці, викликала у мене почуття того, що розколина в «Неділімій» досягла уже самого серця її і потрясає єством усієї «Едіної». Таким відгуком вона відбилася в мої душі.
Поінформувавши коротенько вояків про наші національні справи, ми попрощалися з ними і звернулися до виходу під відгук несчисленних голосів: «На Україну нас забирайте скорше!» « Там ваше діло, а не тут»! «Витайте Центр. Раду, витайте Генеральний Комітет, батька Грушевського, Петлюру»! «Менше просіть у Петербурзі, а робіть своє діло самі»! «Ми допоможемо»!... й наше, ще довго долітало до нашого уха.
Фельдфебель провожав нас аж за браму. Всі вартові, повз яких ми проходили, віддавали нам пошану. Се дивувало проходячих тут військових і ріжних революційних діячів так саме, як тих, що бачили й чули в салі рапорт фельдфебля. Там навіть зібрався їх невеличкий гурток, який роззявивши роти, дивився на нас, не розуміючи, що се все значить? Чому звичайним двом офіцерам віддають так старанно пошану «по старорежімному», та ще й рапортує на «каком то странном язике» фельдфебель, у той час, коли салдати давно уже перестали салютувати навіть старим ґенералам.
— «Вибачте, що на хвилину вас затримаю і дозволю собі сказати вам два-три слова» — промовив фельдфебель перед тим, як ми мали уже попрощатися.
— Дуже просимо, кажіть!
— «Чому ви з Київа усе їздите на переговори до Петербурга? Хіба без сього не можна як небудь инакше!?»
— Ну, а як же инакше? Адже треба богато мправ полагодити безпосередними переговорами. Се ліпше і скорше.
— «Ні ми думаємо, що ви тут ні до чого не договоритеся, бо їх треба лише примусити підписати те, що Україні треба».
— Ну, а як же ви їх примусите?
— «Я гадаю, що треба привезти їх до Київа, та там і примусити».
— Як же саме се можна зробити!? — питаємо зі здивуванням.
— «Дуже легко! Ви тільки доручіть се нам, то ми їх з усім гуздром так як будуть сидіти на раді міністрів, доставимо у Київ Центральній Раді. Ну, а там уже наша сила! Вони підпишуть усе, що скажете, а тоді нехай собі йдуть під три чорти!» — закінчив свої поради фельдфебель.
Ми злегка посміялися над його наївністю розв'язати таким шляхом наші взаємовідносини з бувшою Росією, хоч би навіть дійсно можливо було привезти міністрів до Київа, і сердечно попрощалися з ним.
— Ну, завтра спитаємо Керенського, що значить, що він у Ставці казав нам, що українські військові частини не ліпші

від російських, а тут доручається охорона Правительства власне українському війську, та ще в часи найбільш критичні й небезпечні, бо ми же стоїмо на передодні демократичної наради, а як поставиться вона до Правительства, то се велике питання!?
На жаль се й залишилося лише наміром, бо, як звичайно, для приняття українських делегацій Правительством і окремими міністрами, в назначений час не знайшлося «вільного часу».

Г. Йосипенко

Московська комуністична партія на Вел.Україні.
(Допись із Вел. України).
Комуністична партія України — «К. П (б) У »1) нараховує тепер у своїх рядах 45–50 тисяч членів; із них старих партійних робітників, що мають солідний стаж, нараховується дуже малий відсоток. Головий контінґент комплєктується з молодих членів, що вступили до партії в «партійню нєдєлю» — під час широкої кампанії для вербовання членів у тяжкі для совітської влади дні наступу Української армії та армії Денікіна в 1919 р. Велика частина членів також набрана з червоноармійської молоді, що піддалася впливови агітації, головним чином, курсантів багатьох командних і політичних курсів, розкиданих по всій теріторії України.
Соціальний склад членів партій не дає їй права зватися робітничою партією. Партійна перепись 1922 року, яка провадилась у «всеросійському» розмірі з Україною включно, дала наглядно пізнати на скільки комуністична партія, спершу дійсно робітнича партія, засмітилася дрібнобуржуазними та інтелігентськими здеклясованими елєментами — головним чином совітськими урядовцями та селянами — «незаможниками», — через що і втратила довіря та прихильність серед широких робітничих кол. ХІ партійний з'їзд, який відбувся в березні 1922 року констатував сю чергову крізу в партії, що виявляється в занадто низькому відсотку пролєтарів серед членів партії та що се явище загрожує партії, яка захлинеться дрібнобуржуазною стихією (особливо в зв’язку з «Непом») і разом з тим утратить свою пролєтарську ідеолоґію. З’їзд звернув на се велику увагу, а саме: — З метою затримання колосального зменшення відсотка пролеєтарів, на пропозицію Зіновєва на томуж ХІ з’зді ухвалено ряд постанов, що звично обмежували вступ до партії осіб непролєтарського походження (рекомендація 5-ти членів
1)«К. П. (б) У.» — філіяРосійської комуністичної партії. Опріч неї маємо на Україні «У. К. П.» — Українську комуністичну партію.

 партії — робітників із п’ятирічним партійним стажем). Сі заходи, безумовно затримують зріст непролєтарського елєменту в партії та одночасно стають взагалі одною з причин затримання зросту партії тому, що не дивлячись на всі прихильні умови, на гарноналагоджений аґітаційно-пропаґандистичний  апарат, на всі привілей, якими користуються члени партії в порівнянню з иншими громадянами, серед робітників не спостерігається нахилу до вступу в члени партії. Навпаки, в останні часи констатовано і то в величезних розмірах, залишення робітниками і не робітниками рядів партії.
Організаційний апарат партії має такий вигляд: На самім низу волосні «комячейка», далі районні, повітові та губерніяльні комітети, нарешті центральний комітет, який виділяє поміж себе політичне бюро. Апарат ґуберніяльного комітету має такі відділи: орґанізаційно-інструкторський, аґітаційно пропаґандистичний для праці для національних меншостей (Українців теж уважають за національну меншість на Україні!), серед жіноцтва і т.д, статистичний, історично-партійний транспортний відділ для роботи на селі, бюро комуністичного студенства, комісія для поліпшення стану комуністів і цілий ряд инших дрібних відділів та контрольна комісія. Комітет комуністичного союза молоді з організаційного боку, самостійний і працює лише під ідейною управою партії. Губерніяльні конференції скликаються два рази на рік, всеукраїнський з’їзд лише раз на рік весною і всеукраїнська конференція один раз на рік в осени. Склад партійних робітників значно занепав. Його доповнюється малодосвідченим комуністичним молодняком. А треба зауважити, що робота, яка провадиться тепер у самій партії, ускладнена і серйозна. Особливо дотепно налагоджена робота аґітаційно — пропаґандистична та реєстраційно-статистична. Проводиться також військова муштра членів у частинах «Чон»1) але й тут, незважаючи на вживання і військової і партійної дисципліни, наслідків ні одної, ні другої не відчувається — на навчання комунарі майже не являються. Влучний засіб для притягнення комуністів до військової муштри практикується в літі — всі комуністи відсилаються на тиждень до збройних таборів, де і провадиться муштра; в збірних таборах переводиться справжня воєнщина з досить міцною дисципліною.
Таким чином, розглядаючи стан комуністичної партії цілком об’єктивно, приходимо до такого висновку: Партії, як ґрупи людей, об’єднаних однією метою, якаб являлась аванґардом робітничої кляси та обстоювала її інтереси — такої партії нема — комуністична партія не є такою. Тепер комуністична партія уявляє собою конґльомерат найріжнійших людей по інтелєктуальному, ідеольоґічному, національному та соціальному складу, зв’язаних поміж собою лише механічною, «які по інерції залиша-
1)«Чон» — «чіни особаго назначенія». Єсе тереторіальна військова орґанізація членів комуністичної партії.

ються в рядах партії. Річ у тім, що весь партійний апарат і партійна преса так влучно обставила справу травлі кождого члена, який виходить з ріжних мотивів з партії, що вийти з партії — значить остаточно віддати своє самолюбство найгіршому глуму та приниженню. Той, хто виходить із партії, звичайно кваліфікується, як "шкурник", "дезертир", "отроєний непоманією" і т. ин. Звичайно, що такі епітети, які переслідують кождого, хто виступає з партії, і які являються на шпальтах місцевої преси, примушують багатьох стримуватися до часу від виходу з партії — людина і на далі залишає при собі партійний білєт, не будучи орґанічно звязаною з партією, ідеольоґічно чужою їй, ненавидячою її. Зміцнення внутрішньої-партійної ідеольоґічної роботи йде в напрямку поширення марксистської освіти, але ся робота не зворушує тої сонливости, в якій перебувають широкі партійні маси, ся сонливість се грізний симптом для партії.
Треба ще згадати про внутрішні течії в партії та про політику останньої. Після Х партійного зїзду в 1921 році, коли т. зв. «робітнича опозиція» була дійсно сильна, обставини складалися так, що намічалися контури до утворення нової дійсно робітничої комуністичної партії. X зїзд. який дотепно навів критерій новим течіям та їх ідеольоґам, передав вирішення сього питання конґресови комуністичного інтернаціонала. Після того опозиції, як чогось легального і сильного, що могло би стати наперекір теперішнім керманичам партії, не стало. Було вже сказано про причини сього явища, які зводяться до: 1) Суворої партійної дисципліни, що швидко, рішуче і без жалю розправляється з опозицією в самому зародку. 2) Відсутности у загалі будь якої живої партійної думки. Нові проєкти, нові думки ідуть не з низів партії і не затверджуються центром, але навпаки, тон надає центр, а його підхоплюють (звичайно не завжди) місцях, намагаючись розгойдати в сьому напрямку широкі маси. Про дрібні опозиції, шо виникають майже в кождій місцевій орґанізації, про т. зв. "ухили", "хоробливі течії" нема що розводитися: вони так само швидко вмирають, як і народжуються. Але те, що таких місцевих явищ занадто багато, свідчить про моральний розклад партії. Тільки сильні репресії з гори, та брак єдности в низах удержують неподільність партії, приводять до загибелі опозицію.
Що торкається взаїмних відношень між партією та Урядом як у центрі, так і на місцях, то фактично все сконструовано так: — Диктатура фабричного та селянського пролєтаріяту, як у Росії, такі на Україні, майже з перших днів після жовтневого перевороту стала диктатурою комуністичної партії — остання неподільно панує в совітській державі, є одинокою лєґальною і заразом пануючою партією. Всі відповідальні посади в державному совітському апараті займають кандидати партії; політика совітів є політикою комуністичної партії. Кожда новина, яка має проводитися в життя, кожде прінціпіяльне питання
 попереду всього обмірковується в партійних орґанах (у центрі — «політбюро», на місцях — ріжні «коми»: Ґуберніяльні, повітові чи инші) попереду (у центрі ніяльні, повітові чи инші) і тільки після такого обміркування в готовому вже вигляді передається в орґани совітської влади. Не з'їзд совітів і не Всеросійський Центральний "Ісполнітєльний” Комітет є висшою законодатною і виконною владою в державі совітів, але політичне бюро («політбюро») російської комуністичної партії.
Широко використовуючи своє привілеловане становище, партія на скликуваних «рго forma» з’їздах совітів завжди проводить свій список у склад уряду; таким способом забезпечується політика партії в державі. Трапляється і так, що який небудь з вибраних «наркомів» у практичній діяльности розхо- диться з поглядами «політбюра» партії; трапляються розходження і прінціпіяльних питаннях. Тоді справа вирішується просто: Центральний комітет партії відкликає такого «наркома» і виставляє другого кандидата, якого затверджує "ВЦІК", де сидять такіж самі, звязані партійою дисципліною члени партії. Взагалі справа поставлена так, що в ґуберніяльних та повітових містах, партійний апарат намагається зовні так обставити всі свої махінації, що нібито совітський апарат — одно, а партійний — друге і партія неначеб безпосереднього зв’зку з урядом не має.До речі — XI-й з’їзд партії виніс таку постанову: щоби збільшити відповідальність совітських урядовців, які стоять на чолі ріжних державних органів, з одного боку, а з другого, щоби закріпити і поширити чисто партійну роботу, конечним є гостро розмежувати партійний апарат від державного совітського апарату, партійну роботу від совітської роботи. Тому тепер партійні комітети безпосередно не призначають завідуючих тими чи иншими відділами ґуберніяльного чи повітового виконавчого комітету, як се було перше, не розглядають ріжних, навіть  прінціпіяльних питань,які виникають в одному чи другому совітському органі, але роблять усе "комунистической фракцієй совета". Фактично робиться се так: Преэзидія комуністичної фракції, в якої склад входить кілька членів ґуберніяльного, чи повітового комітету партії, уявляє собою партійний комітет у мініятурі, призначає урядовців («пропонує»), звертаючи іх у ріжні совітські орґани, розглядає окремі прінціпіяльві питання і т. д., — як кажуть, «не вмер Данило, болячка задавила»…
Великих непорозумінь між партією і совітськими орґанами не спостерігається хочби через те, що совітські орґани так чи инакше підлягають партї та проводять її політику, а ті, що стоять на чолі органів влади, періодично складають звіти перед партійними комітетами на плєнарних засіданнях і на загальних зборах партії. Що торкається «низин»,— то в повітах, волостях і селах партійні і совітські органи майже цілком зєднані і там не вважають потрібним, хочби для людського ока і згідно совітській конституції, розмежовувати іх.
Цікаво зачепити питання про вибори до совітів, коли тут