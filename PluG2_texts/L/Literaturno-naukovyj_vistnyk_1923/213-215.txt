світло і було так, гейби хто серед великої тиші десь далеко, дуже далеко обертав ключем у замку. 
Юра гейби кривився...
До опівночи узбиралося багато загаченої води у ярі між двома скалами і вода отік здулася, розсердилася і вдарила насамперед о таму, відтак о береги, а відтак отік погадкувала тай помаленько, помаленько, Зовсім помаленько обернулася горі. 
Виринув також місяць і розпустив свій срібний волос у Багівцевім зеркалі. 
Вітер звіваєся і зуміваєся, хоче з гори погладити воду, а тимчасом єї гет збурив. А тоді і верби і трави і ліщина схиляють д собі голови і перешіптуються:
Багівець обернувся д горі…
3 мадярського переклав Марко Черемшини
Франц Фарга. 
Гарота.
Було се в Парижі, в червни, коротко перед вибухом світової війни. Шалено розбавлена зграя відвідала сього вечера кільканайцять барів у латинській частині міста і вже зближалася північ, коли опинилася в одній монтматрській таверні. Ніч була душна, вповита горячкою грізної бурі, що нависла над домами, повна беззвучних блискавок, немов потвора на засідці. Широка саля, навкруги якої високо в горі тягнулися дві галерії, була переповнена гістьми. Голосний регіт упав на прихожих, вереск жінок, оклики "браво" і пронизливий свист, що розлягався з най- висшої галерії: се глядачі виявляли свое захопленнє. На естраді, що зносилася напроти входових дверий, танцювали дві молоді дівчині, майже діти, той огидливий танець апашів, вигаданий спрагненими реклями, несповна розуму комедіянтами, які надали йому фальшиву марку паризького шумовиння. 
Кельнер пропхав прибулих під саму естраду, де якесь товариство збовванілих провінціялів якраз збиралося до відходу. Столик стояв ніби в нижі між задною стіною пяніна і групою

високих, листястих вазонів із ростинами так, що лишався вільний вид тільки на сцену.
“Тут ми будемо неначе в льожі”- заявила Нінета.
“Оля! Трам, траля, трам” — верещала Тітіна, вдаряючи о стіл у ритм кастанєтів. Потім звернулася до Джемса: “Не витріщайся на мене такий закоханий, старий пянюго!” І вона дала йому під бік стусана, що він на неї зовсім не звертає уваги.
“А-о! You’re very tipsy” (Ви добре випили!) – пробурмотів він флєгматично, запалюючи коротку люльку.
Альберт почувався трохи ніяково. Яна гляділа на нього нього безперестанно з  закамянілою безпомічною усмішкою. Обличе було мізерне і безкровне, малі усточка здавалися привялою квіткоо, а червоне волосе ясніло на висках, немов таємниче полумя. Вона стискала крадькома його руку так, шо аж боліло.
Він махав до неї головою, майже милосердно. Ся банальна пригода вже йому нудилася. Але поновна буря оплесків публіки увільнила його від відповіди. Почалося клясканнє в руки до такту, тимчасом як усі хором ревіли: “Воціляс! Воціляс!”, аж еспанська трупа вийшла походом на сцену: квартет мандоліністів і гітаристів спершу, а за ними тиснулися ріжнобарвно костюмовані пари танцюристів.
Дивно, як тепер змінилася фізіономія свята. Яскраві барви стали самі собою зрозумілі, єдналися в пестру і брутальну гармонію. Немов влилася хвиля шорсткої природности разом із трупою до салі і робила все зрозумілим: горячі погляди і приспішені рухи, глибокий горляний сміх, безжурно веселі оклики до земляків між публикою. По дзвінкій прелюдії гітар, зірвався нараз задирливий ритм “passe valle”, хор приєднався радісно і по короткій павзі, немов віддихаючи, почалася монотонна мельодія, все повторюваної “sevillan-и”, що всеж таки підбадьорувала, стискала за серце супроводом кастанєтів і острим тріскотом пальцями танцюристів. Три з поміж фіяменч ступали по- воли на край естради, хитаючи клубами. Припасована шовкова горсетка огортала нестиснені груди, широкі, шелестливі спідниці надувалися і блестіли матово, яскраво гафтований шаль, із френзлями, обтяженими фігурками з рога, здавався живою шкірою гадюки, що полискуючи складками, прилягала до кождого руху. Одна з дівчат була надзвичайно гарна, струнка і жиляста, з гордовито холодним обличем. їi товаришки були менші, одна гляділа

хитро і підступно та порушалася скоро й комічно, друга була несмілива, майже соромязлива.
В глибині почав один співак, сивоволосий старик, псальмодувати : “Тengo una canariera”... a дівчата зривалися одна до другої з визиваючими мінами, то знов утікали від себе, надбігали шумними скоками, вививалися зі звабливими усмішками, вигиналися мов батіжки, а маяннє спідниць, блискавичне посуваннє ніг, круженнє голих рук, що вилискували з під складок мантилі, немов меви в поспішному леті, все те ділало немов тяжка як одур горячка, що зривала глядачів із сиджень, а всі Еспанці, що були на салі, почали немов божевільні кричати: “Olle! Olle! Bendita sui taа madre!”...
Коли танець  часово успокоювався, повний пристрастної туги, чути було голос “сantaor-a”, що з півпримкненими очима співав свої строфи. Джемс, що розумів по еспанськи, схилявся до Альберта і перекладав йому деякі вірші:
“Очи мої вродливиці… вони подібні до мого болю. великі, немов моя журба. чорні немов мій страх”…
Але маляр майже не прислухувався до нього. Він зібрав усі змисли, щоби віссати в себе се дивовижне представленнє. Від жовтої занавіски, шо висіла в глибині естради, відбивалися всі барви ще більш яскраво; зелені жупани і червоні пояси музикантів зливалися в одну широку стрічку, а фіяменчі подібні були до метеорів, що ярко прискають.
“Ci чорні відьми так дуже подобаються тобі?.. Поглянь теж на мене ! …”
Се Яна тягнула його з заздрістю за руку.
Він стряс її нетерпеливо. Двоє очий погідно звернулся на нього, вперто і мелянхолійно.. Була се одна зі співачок, уже досить перецвіла. Біла коса відбивалася визиваючо від гладко причесаного волося, обличе було вузеньке і жовтаве, але з ніж- ними рисами.
Альберт глядів немов причарований на бліді уста жінки, що здавалися вповиті глибокою, безнадійною розпукою. Се тревало може доброї пів хвилини, потім поховзнувся ї погляд, туманний і тяжкий від нього, щоби блиснув нараз підступною і жорстокою ненавистю. Альберт, що слідкував за ї зором, нехотячи здрігнувся. Трохи з боку від двох молодих мандоліністів сидів музикант, що грав на басовій гітарі, малий, горбатий, відразливо поганий. Його темно брунатне, знищене віспою обличе було подібне до тих монгольських машкар, що їх можна поба-