вистав, вечірок серед робучого населення Катеринослава. Не вважаючи на ріжні обмеження та перешкоди з боку тодішнього неприхильного до освіти підозрілого до всяких проб зближення інтеліґенції з робітництвом російського уряду, в особі ґубернаторів і жандармерії, згадана висше комісія робила велике діло, впровадила поважну культурну роботу. В члени "комісії народніх читань" записувалося богато охочих і жваво провадили роботу, зацікавлюючи широкі маси. Роздобуто фонди, збудовано прекрасний будинок для лекцій і вистав, складено велику бібліотеку. Нечисленні представники українського громадянства в Катеринославі теж беруть активну участь у діяльності сієї комісії;вони утворили драматичний і співочий гурток, щоб робити українські вистави та концерти, дбали про доновлення бібліотеки українськими книжками (сю бібліотеку спалено на Хрестовій улиці підчас жидівського погрому в жовтні 1905 року), вживали наших засобів демонструвати й ширити придушену тоді старим режімом українську ідею. Праця в сій комісії була практичною школою для виховання національної свідомости серед тої української по походженню молоді, що брала участь у драматичних та спів чих гуртках. Тут працювали такі пізнійші діячі катеринославської "Просвіти", як відомий на Катеринославщині поет Микола Кузьменко, Максим Ємець, ідеальний розповсюджувач української книжки Микола Богуславський, Ганна Веснянка-Куличенко та инші; серед них був і А. Кащенко, якого захоплювала така праця й розвивала в ньому національну свідомість. Значіння таких драматичних і співочих гуртків було вияснене пізнійше самим А. Кащенком в його довісті "Зоряно", яка з'явилася спершу в літературному збірнику "Терновий Вінок" яке має в собі богато автобіографічних рис самого автора. В листуванні зі згаданим висше Мих. Кузьменком, вже коли А. Кащенко перебував далеко од Катеринослава, він теж нераз підкреслював велике виховуюче значіння сих гуртків для нього під національним оглядом.
Наскільки мені відомо, за свої історичні оповідання А. Кащенко береться тоді, коли залишив рідний і близький йому Катеринослав. У писанні він виявляв свої симпатії до далекого рідного краю, і незабутній 1905 рік, рік першої революції, що скинута пута з українського слова в межах колишньої російської імперії, спричинився до інтенсивности його літературної праці: очевидно, він став почувати себе сміливійше і почав писати більше. 1906 року в Катеринославі виходять (у виданні Чуюна) два його оповідання: "Дим" та "Запорозька слава", а потім пішла довга низка инших оповідань виключно історичного змісту. В осени 1914 р. А. Кащенко знову повернувся да Катеринослава, де знайшов Гурток Українців, які працовали пд прапором "Просвіти" Катеринославське товариство "Просвіта" засноване 1905 р., не вважаючи на ріжні адміністративні утиски потрохи провадило українську національно-культурну справу,підтримували звязки з робітництвом та селянством,мало свої

філії в селах Мануйлівці, Діївці, Перещепиній, Криничках і вело свою справу досить, як на ті часи, іптензивно; на початку світової війни заложило на передмісті Катеринослава−Мандриківці їдальню, де гурток українського жіноцтва, на чолі з Л. Бідновою, годував родини тих (виключно Українців), що мусіли піти до війська, а з літа 1915 р. таж "Просвіта" зорґанізувала "Галицький Комітет", що ставив своїм завданням допомагати тим Українцям з Галичини, яких московський уряд евакував на Катеринославщину. Все те робилося місцевими просвітянами для того, щоб через допустимі з боку російського уряду форми добродійности ширити в масах української людности національну свідомість. Але така діяльність українського громадянства здавалася для місцевої ґуберніяльної адміністрації підозрілою; вона стежить за членами "Просвіти", в кінці листопада 1915 р. арештує кількох людий за приналежність до соціял-демократичної партії, а саме товариство "Просвіту" з її благодійними установами ліквідує. Тоді Українці вступають членами до російського товариства "Научнаго общества", орґанізують при ньому окрему "комісію для вивчення місцевого краю" і що тижня влаштовують засідання, на яких читалися реферати з історії, ґеоґрафії та етноґрафії Катеринославщини, провадилися національні співи та инша освітня робота. Помешкання для сих засідань охоче давала в своїй торговельній дівочій школі росіянка С. І. Степанова, що потім від 1917 р. виступає, як завзята противниця українського руху. Голова комісії для вивчення місцевого краю Л. Біднова вживала всіх заходів збільшити кількість членів сеї комісії й зробити її засідання цікавими для вашого громадянства, яке всіма способами підтримувало сю комісію. Мало не одночасно з утворенням "комісії для вивчення місцевого краю", з ініціятиви молодого та енерґійного педагога Евгена Вирового було засноване й "Українське видавництво в Катеринославі", що й досі провадить свою видавничу діяльність у Німеччині; воно розпочало сю працю зі ста рублів. Жваве життя українського громадянства в 1914—16 роках захопило й А. Кащенка. В доброчинній діяльности "Просвіти" він безпосередної участи не брав, але скрізь, де міг, впливав завдяки своєму службовому, високому положенню; за те почав інтензивно виготовляти свої оповідання, іноді читати їх у "комісії для вивчення місцевого краю", як чергові реферати. Так прочитав він у зазначеній "комісії": "Бусурманська неволя" (положення Українців у татарсько-турецькій неволі, по думах), "Великий Луг", деякі розділи з "Оповідань про славне військо запорозьке низове", та ин... Тодіж таки А. Кащенко виготував для Українського видавництва в Катеринославі" дитячі оповідання: "Перерід", "Мандрівка на Пороги" та "Згадки про Сагайдачне та його околиці", які видано 1916 р. Твори А. Кащенка швидко розходились і тому їх охоче видавали, а дехто з громадян, от як Павло Маненко, вмовляли А. Кащенка писати нові праці літературно-історичного змісту; тойже П. Маненко намовив

його написати "Оповідання про славне військо Запорозьке низове". Немало представників тодішнього українського громадянства визнавали праці А. Кащенка придатними до пробудження національної свідомости в широких масах, а тому енерґійно поширювали їх. Книжки А. Кащенка справді користувалися симпатіями учеників та селянства, не вважаючи на те, що в українській пресі з'являлися дуже гострі, неприхильні до них рецензії (вкажемо хочби на одеську "Основу" 1914 р.). Особливо великий попит на книжки А. Кащенка помічаємо від часів другої революції 1917 року, коли вони друкувалися десятками тисяч примірників і протягом одного року видержували по кілька видань. Кинуте большевиками гасло інтернаціоналізму ні трохи не заважало розповсюдженню книжок А. Кащенка; останній заснував 1917 р. власне видавництво й передруковував одну книжку за другою. Того року він видав вісімнацять книжечок своїх творів.
Через революцію скинули Українці з себе ті національно-культурні обмеження та гніт, яких вони зазнали за царських часів. Розпочалася ґрандіозна праця над пробудженням національної свідомости серед нашого селянства та робітництва, які мали стихійне почуття національної окремішности, але се почуття не було освідомлене. Потрібна була велика, невпинна праця української інтеліґенції. На жаль, невелика кількість сеї інтеліґенції (та ще до того поділеної партійними проґрамами на богато непримиримо-ворожих один до одного таборів) не давала можливостей проводити сю працю в потрібних розмірах. Сильно гальмувала справу інтеліґенції над пробудженням національної свідомости народніх українських мас ще й недостача придатної до того літератури. Твори А. Кащенка давали єдиний до того матеріял. Богато селян і представників селянської інтеліґенції зробилися свідомими Українцями завдяки тому, що читали історичні оповідання А. Кащенка. Його писання, не вважаючи на всю їх примітивність, разом із популярною історією України Миколи Аркаса, найбільше причинилися до розвитку національної свідомости серед нашого селянства та робітництва на великій Україні, і під сим оглядом вони матимуть велике значіння ще довгий час, бо поки що не маємо нічого ліпшого. Не даром московські большевики на Україні, стоючи на ґрунті інтернаціоналізму, себто визначаючи лише "єдиний обіцепонятний русскій язик",вважають твори А.Кащенка шкідливими для себе, джерелом шовінізму і ставлять людині в провину те, що вона тримає в себе твори А. Кащенка.
Не одержавши повної, закінченої, навіть середньої освіти, А.Кащенко немав ґрунтового знання історії України,а придбав його як самоук, шляхом читання історичних праць старого походження, найбільше популярного змісту. Йому відомі були ті статі історичного змісту, що появлялися в ріжних катеринославських виданнях, походячи од тих діячів 80-х та 90-х років, що про них згадувалося висше. Користувався він працями