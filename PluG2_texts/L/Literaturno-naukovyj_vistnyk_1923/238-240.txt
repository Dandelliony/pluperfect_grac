З історії Гуцульщини
I.
	Гуцульщина, чудова гірська країна з своїм расовим населеннєм та ориґінальню  народньою культурою, від першої половини XIX в. притягала до себе увагу дослідників і письменників. Присвячено їй цілий ряд більших і менших праць,  — згадаймо хочаб Українців Вагилевича, Головацького, Витвицького, Шухевича, Вовка, Гнатюка, Онищука, Німця Кайндля і Поляка Кольберґа. Але Гуцульщину досліджувано до тепер головно з етноґрафічного й антропольоґічного боку, натомість історична минувшина гуцульської країни полишилася без систематичного досліду. Одинокий тільки Юліян Целевич у інтересних нарисах про опришків увійшов глибше у внутрішню історію Покуття, та Гуцульщини. Але й написати історію Гуцулів та їх краю річ дуже важка, бо майже нема підготовних студій і навіть сирий матеріял виданий у невеликій мірі, а більшість його лежить іще нарушена в архівах. Тому й у межах сеї статі неможливо дати повний огляд історії Гуцульщини, можна порушити тільки деякі більш інтересні епізоди з її давного життя.
	Теперішня територія галицької Гуцульщини обіймає сорок громад у сих трьох повітах: у косівськім — 25 громад; у печевіжнськім — 10; у надвірнянськім — 5 громад. У нашім огляді головно звертаємо увагу на гуцульські села, але принагідно торкаємося й сусідніх сіл та містечок.
	Про походження Гуцулів наука до тепер не могла сказати нічого певного. Самі мешканці гір звуть себе не тільки Гуцулами, а також Руснаками, руськими людьми, тепер уже й Українцями. Назва Гуцулія, здається, досить нова: професор Гаке (Haquet),що обїздив з доручення австрійського уряду наші гори 1793 р., називає верховинців "правдивими Покутянами", "гірськими Русинами", — назви Гуцулів ще не згадує. Мабуть назва Гуцул є румунська, повстала із гоц — злодій і окінчення — ул; так певно Волохи звали карпатських опришків, з часом і инші сусіди почали звати верховинців зпід Чорногори Гуцулами. Антропольоґічно Гуцули се, як виказали поміри пок. проф. Вовка, суцільний чистий етнічний тип, — чужі расові домішки дуже невеликі. Гуцули рішучо належать не до чужих екзотичних народів (Узи, Печеніги), як думали давні дослідники, але до українського племени.
	Археольоґічні знахідки вказують, що Покуттє й сама Гуцульщина вже у дуже давні епохи мала якесь населеннє й початкову культуру. І так знаходяться тут предмети вже з камяної епохи, — хоч іще дуже рідко; камяні вироби стрічаються в околицях Коломиї; в Снятині над Прутом знайдено кремінний ніж, у Рожнові в камяному гробі викопано камяний ніж; в Ми
 
куличині знайшлося камяне ядро, т. зв. nucleus. З новійшої мідяної епохи віднайдено деякі предмети у Слободі Рунґурській: плоску сокиру, ніж і гачок до вудки; між Косовом і Химчином знайдено також мідяну сокиру. У значнім числі знаходяться на Покутті також памятки з римських часів, а саме римські монети, так в околиці Коломиї, в Снятині і навіть у глибоких горах у Текучій: тут на присілку Гнилиця щорічно при оранню одного поля добувають римські монети з часів цісарства. Як відомо від часів Траяна, границі римської держави сягали аж під Карпати, тоді римські купці заходили також у нашу Гуцульщину.
	З княжих часів про наші гори не маємо майже ніяких згадок. На підгірю найзначнійшою оселею була тоді Коломия. Тут уже були солеварні і коломийська сіль ішла в далекі сторони аж до Києва. Король Данило доходи з соли уживав на утриманнє війська. Галицька літопись подає з Коломиї характеристичний образок боротьби князя з боярами. Галицькі бояри називали Данила своїм князем, а самі держали всю землю. Доброслав Судич, попів внук, запанував як князь і грабував усю землю; без волі князя він прийшов у Бакоту і перейняв ціле Понизє... І було в землі велике замішаннє і грабуваннє від них. Данило, як довідався про се, з великим жалем прислав свойого стольника Якова до Доброслава, — сказати боярам: "Я ваш князь, а ви мене не слухаєтеся, грабуєте землю; я тобі, Доброславе, заборонив приймати в службу чернигівських бояр, а казав роздавати волости галицьким. Коломойськуж сіль затримайте для мене". Доброслав сказав на те: "Добре". Але тим часом,як Яков сидів у нього, прийшли Лазар Домажирич та Івор Молибожич, два беззаконники з мужичого роду, і поклонилися Доброславу до землі. Яков здивувася і питав, чого вони так кланяються, — Доброслав відповів: " Я дам їм Коломию!" — Яков сказав: " Як же ти міг без княжого дозволу дати її їм? Адже наші великі князі мають Коломию на удержання оружників, а сі не варті мати і своєї батьківщини!" — але Доброслав на те тільки засміявся й сказав: "Щож уже скажу на се?!" — Отже в Коломийщині були значні державні землі, які бояре хотіли захопити для себе. Але які оселі були вже тоді на південь від Коломиї і як далеко в гори сягала кольонізація, про се не знаємо нічого певного. Можна здогадуватися, що людські оселі опанували наперед родючу низину над Прутом, а звідти посувалися поволі долинами рік Бистриці, Прута, Черемоша й инших у глибину гір. Гори притягали населеннє богацтвом полонин і "жиру" в букових лісах; для більших промисловців були цінні сільні жерела біля теперішнього Березова, Косова, Кут і ин.; березівська і свирська баня походять мабуть із княжих часів, — тоді банями називано солеварні. Назви деяких місцевостей у горах вказують на їх старовинність. Дуже давна, — може найдавніша з усіх — є назва Дземброні під Чорногорою, ще з тих часів, як у нашій мові були носові звуки і говорено 
 
"дзембр" чи "зембр" замість "зубр". Город коло Косова, Городище коло Брустур, Городище біля Іспаса над Пістинькою, Городище біля Тюдева, — се останки давніх укріплень. Село Іспас над Пістинькою, гора св. Покрови коло Дебеславець, Манастирське під Косовом — сліди поширення христіянства. Пасмо Руський Діл у Чорногорі — чи не гранична гора галицької держави на полудни? Печеніжин, Татарів вказують на оселі Печенігів і Татар. Але село Княждвір коло Коломиї, Княже над Черемошем і гора Княже біля с. Лючки скорше звуться від волоських князів-війтів, як від князів давної галицької держави.
	По занепаді галицької держави (1340 р.) Гуцульщина і Покуттє аж по Прут перейшли мабуть до молдавського воєвідства; під польську окупацію перейшли аж 1395 р. Але протягом XlV віку і до половини XV в. не маємо ще ніяких докладнійших вісток із сих околиць.
	Щойно в половині XV в., в роках 1440 — 1460, відкривається поволі нашим очам таємнича країна на південь від Коломиї. Там за Прутом, одна по одній виринають нові оселі, — чи справді нові, чи тільки вперше нам відомі? Так чуємо вперше Печеніжин і Ключів, села галицького каштеляна Івана Колі; Ключів згодом переходить у руки шляхтичів Українців, Олекси та Василя з Переросля. Теперішні Дебеславці звуться Добеславці і мають також власників Українців Марка з Яниковець та Дмитра з Підвербець. Над рікою Рибницею згадується Рознів (Рожнів) і Рудники. Тут починається справжнє Покуттє, — тоді се не вся Коломийщина, а тільки невелика країна в куті між Прутом і Черемошем. Над самим Черемошем є села Рибно й Кути, на які мали привілеї ще від Ягайла якісь Беняш та Індрих, сини Жиґимонта (може Чехи?). Між Кутами й Рибном було село Звижин чи Здвижин, якого сьогодні карти вже не вказують; і чи залишилася по ньому память десь на місці? По другім боці Черемоша згадуються теперішні буковинські села Банилів, Замостє і Миліїв. Дальше під самими горами є Косово (Косів). Спершу се було тільки село, що належало до державних земель. Відомий литовський князь Свитригайло, який за згодою брата Ягайла управляв у Галичині деякими землями, надав 1424 р. Косів Максимови або згадується монастир (теперішнє село Монастирське), пасіка, дубина й по горах "обчини", себто спільні землі (тепер "вібчини"). Пізнійше Косів належав до земель снятинського староства; в 1472 р. згадується тут уже жупа, себто копальня соли. З початком XVI в. Косів перейшов у державу шляхтичів Українців, Шумлянських, Марка й Максима. Недалеко є Пустинь (Пістинь), може названа так від монастирської пустині? — Делятин був гніздом української шляхти Делятинських, з яких жили тоді Івашко, Мелешко, Стецько й Костко. З сіл чистої Гуцульщини в XV в. знаємо вже Березів; і тут є цілий гурт дрібної шляхти, Українців, як Станко, Сенько, Юрко. Березівська шляхта се

