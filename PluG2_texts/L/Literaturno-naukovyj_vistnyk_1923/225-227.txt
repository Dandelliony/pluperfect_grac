Не знаю, може на кого небудь його манєра говорити і робить велике вражіння, мені ж вона здавалась, якимсь блазнуванням, що зовсім не відповідали повазі хвилі. Всі його вигуки надміррим голосом, всі його широкі жести, ґримаси, похитування головою, притоптування ногами і бігання по сцені в глиб і вперед, робили на мене гнітуче вражіння. Ставало жалко, що революцвйним самодержцем всієї бувшої імперії є такий гістеричний тип паяца. Може й дійсності не так було, може Керенський справді був чоловіком зелізної волі, як то він намагався показати формою, способом, а по части окремими реченнями своєї промови, але у мене мене було вражіння протилежне. Другого ще промовця з такимиж манєрами говорити, я бачив пізнійше в Одесі в особі большевицького "главковерха" Муравйова, що залив кровю Україну, але я його дійсно знав ще з 1915 року, як чоловіка зелізної волі, що він зрештою доказав, але "психічно не урівноваженого", висловлюючись мягко, як наслідок тяжкого поранення і контузії на війні.
В довгих своїх гістеричних викриках Керенський з початку виправдовувайся, що він не завинив у Корніловщині, а потім перейшов сам до нападу і жалуючись на розпаношену анархію він гнівно-погрозливо заявив, що Гельснфорсу отримав тєлєґраму про те, що 15 вересня "самочинно зачиняє свої праці фінляндський сойм", на двері якого російський революційний уряд наложив свої "революціонния, запретітельния" печатки. Коли він заявив далі, що російська фльота і залога Гельсінфорса заявили, що не дозволять урядови чинити насильства над фінським народом, почулиця гучні оплески на честь фльоти і війська з лав представників національностий, большевиків, а також, хоч не такі рясні, з лав представників совітів.
Се страшенно роздратувало Керенського і він несамовитим голосом прохарчав-прокричав: "Ми знаємо, хто зрадив нас у Фінляндії!" і кинув свій гнівний зір в бік лав, де сиділи націоналісти. Не знаю, чи хто небудь тоді зрозумів сей його вигук, але я добре зрозумів!
Він був звернений знову на адресу того народу, якому він у Київі погрожував своїм безмежно-цинічним "рукі прочь!", а також якому, при відсутности представників вІд того народу, він у Москві на "Государственном совІщанії" поставив своє ганебне питання: "Скажі мнІ, хто дал тебе 30 сребреніков".
Річ у тому, що майже уся Гельсінфорська залога і значна частина екіпажів військової фльоти, що там була, складалися з Українців. Коли Гельсіфорська українська рада довідалась, що правительство гадає вжити проти Фінів військо "для подавленія їх самочіннаго осуществені своїх національних стремленій", запрохала Генеральний Комітет, який бути в такому разі; той звичайно відповів, що ні в якому разі не виступати проти Фінів,яких домагання співзвучні з українськими, а навпаки при потребі допомогти. Аби скріпити своє: "Ми знаєм, кто нім ізмініл...", Керенський знайшов гідним
на всеросійській нараді видати за абсолютну правду непровірену чутку, що ніби то німецька ескадра, ознайомившись зі станом річий,наближається до Фінської затоки, щоби в Фінляндії висадити десант. Ся неправдива чутка, що вже на другий день урядово була спростована, викликала сильвий відгук у серцях всеросійського легковірного натовпу, який виявився у бурі гніву до тих, хто висловив своїми оплесками чпівчуття Фінам. Счинився неймовірний галас, репет: "Слушайте ізміннікі! Почему не аплодіруєте!?..." та инше. Дехто, очевидно з найбільш "патріотично" настроєних дєлєґатів, вискочив зі своїх місць і погрозливо розмахуючи руками, з оскаженілим обличем викрикував рижні лайки в бік народностий. Цікаво, що увесь гнів був перенесений виключно на "сепаратістов", "народности", хоч, скажемо, большевики оплескували більш демонстративно, ніж перші.
Тяжке, гнітюче вражіння зробила на нас ся дика, мерзотна (інакше кваліфікувати її не можна) сцена- се факт, який глибоко врізавс в наші душі представників бувших поневолених царатом народів. Кождий з нас відчув і обмінявся гадками, що ми мабуть помилково "по недосмотру" допущені сюди, а не посажені в "Крести" замісць большевиків, як "ізміннікі" своєму віковічному рабству.
Голова зборів Чхеідзе під час сього ганебного нападк досить довго залишався спокійно сидіти, не покликуючи аудиторію до спокою. Коли уже дехто з крикунів охрип,а нас, у літеральному значінню,з гори уже досить добре обпилювати, і "отара" сама почала затихати, почувся звонок голови, який заспокоїв сих "патріотів". До порядку нікого не поклиано, а навіть ні голова, ні хто инший не висловив жалю, як то водиться, з приводу таких тяжких образ дєлєґатам.
Викликавши гучний, тріскучий, але дешевий ефект, нічого не доказавши і не виправдавшись, не вказавши нічого конкретного наперед, Керенський, під несамовито гучні оплески, своїх "поклонніков" тріумфально пройшов до льожі уряду.
Почалися безконечні дебати над питанням, чи творити в дальшому уряд коаліційний, чи соціялістичний.
Увесь дальший перебіг дебат і взагалі праць робив таке вражіння, що нараду скликано не для того, щоби дізнатися про думку свієї демократії Росії, а на те, щоби викинути сій демократії сучасних каліфів: Церетелього, Керенського, Чхеідзого, Авксентєєва, Дана, Грца й инших. Здавалося, що їм байдуже було до того, що думає Росія, але ясно було, що вони лише бажали через демократичну нараду підперти свій захитаний авторітет"вождей революції". Головним їх адвокатом був Церетелі і правду кажучи, дуже талановитим, котрий виступав безліч разів, коли треба було бортнити погляд сих "вождей". В той час, як з "інородцами" торгувалися за кожду хвилину їх промов, Церетелі виступав за кождому засіданні в чергу, а ще більше поза чергою, по три-чотири рази в засідання в необмеженим часом. Коли більшість наради своїм голосованням ясно виявляє свою думку, яка не відповідала гадці аранжерів наради, то Церетелі неодмінно виступав і починав "разяснять". Навіть не спинявся він пере самочинними внесеннями "редакційних поправок у ревоції, приняті редакційно, або "согласітельною" комісіями; сі "поправки" іноді зовсім міняли попередню думку. Один такий випадок привів до величезного скандалу, що мало не зірвав усієї наради. Резолюцію передпарлямент він зредаґував так, що передпарлямент має бути відповідальний перед урядом у той час, усі прпдставники ґруп і партій говорили виключно про те, що правительство має бути відповідальне перед парляментом.
Коли се зауважило з трибуни, Церетелі виступив із довгою промовою, заявляючи, що власне кажучи, він зробив лише редакційну поправку у виробленому давнійше проєкті резолюції, на який усі погодилися.
З гострою відповідю йому виступив большевик Каменєв, який межи иншим сказав: "Ви ето називаєте редакціаонной поправкой а в благоустроєних государствах ето називается государственним перевором"!...
Церетелі не поліз за словом до кишені і в свою чергу виступив гостро проти большевиків, обвинувачуюючи їх, і не безпідставно, в "передержках", власне-шахрайстві, при чому заявив: "Когда я буду слідуйщій раз говоріть с большевікамі, то возьму пять пісцов і двух нотаріусов"...
Се страшенно обурило большевиків, хоч се обурення здавалося було штучно роздуте, як тактичний крок. В їх імени виступив із сильною горячою промовою Троцький, який закликаючи болтшевиків і инших солідарних із ними, покинути на знак протесту нараду, закінчив свою промову: " Ми обращаємся к народу, пусть жівйот чесний демократіческій мір ! Вся власть совєтам! Вся земля народу! Пусть жівйот учредітельноє собраніе!" Після сього серед страшенної лайки і галасу большевики залишили збори, щоб знову вернутися на другий день, побачивши що "маси" за ними ще не підуть.
Боротьба "за коаліцію" і проти неї досягла свого апоґея в кінці наради, перед поіменним голосованням сього кардинального пункту і з'осереджувалася вона головно в двох особах Церетельного і Троцького. Правда виступав також часто і довго лідер есерів Чернов, який спочатку говорив проти коаліції; згодом зїхав на коаліцію "с лучшими буржуазними елементами", а при голосованні "воздержался" від нього. Коаліція була "протягнута" дуже малою більшістю, що дало доказ повного розбиття російської демокрактії, яке привело згодом до панування большевиків.
Демократична нарада була останньою маніфестацією російської соціялістичної демократії свого безсилля і нездарности до широкої позитивної творчо-державної праці. І начеб то в пімсту за свою безпорадність, вона одноцільним міцним фронтом, ро- 
