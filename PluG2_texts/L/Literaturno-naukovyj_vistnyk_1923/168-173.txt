прибилося до нас з »чужого берега«. А прибилося так богато, до тогож настільки нерівномірної вартости, що сама сеґреґація і обтрушуваннє себе з балясту вимагає часу і сил, які ужиті на позитивну працю далиб що найменше у двоє стількм успіхів, аніж ми їх можемо занотувати на другій з черги виставі. І тут уже треба собі сказати з натиском, що коли ходить про виставу як провірку мистецьких талантів, якими в даний момент розпоряджає українська культура, то ся провірка випала понад сподіваннє блискуче. І колиб тільки се було її завданнєм, колиб артистам, які приняли в ній участь, ходило тільки про слово у всесвітньому культурному парляменті, без огляду на те, якою мовою се слово буде проголошене, то перед рецензентом станулоб одно з найлегших завдань оцінки явища при допомозі загально принятого і випробуваного естетичного мірила.
Алеж не в тому лягла істота вистави, а що найменше не в тому зясовуються змагання тих людей, що ведені далеко глибшими, духовими спонуками утворили »Гурток«. Ті люди, а бодай їх квалітативна більшість, хоче говорити про свої думки і почування — не загально зрозумілим, купецьким есперантом, але своєю рідною мовою. І власне в тому, чи і на скільки їм се вдається, лежить вага їх чергового збірного виступу, тільки в тому зясовується цікавість другої мистецької вистави для майбутнього історика українського мистецтва.
Євангелія, в якомуб були зібрані канони обявлення національного мистецтва, іще не має. Може його ніколи й не буде, раз мистецьке життє світа зясовується в до- і відосередних хитаннях творчої психіки, яка ховзається по поверхні явищ, то знов сягає в глибину їх істоти, залежно від пануючих у даний момент збірних настроїв.
І може бути, що імператив шукання національного облича в мистецтві належить до явищ хвилевої реакції на денаціоналізуючий натиск із боку сил ворожих у рівній мірі мистецтву, як і нації, алеж за сим імперативом промовляє один з найдужших життєвих моторів, яким є самозберігаючий інстинкт раси, інстинкт, який заєдно був творчий і запліднюючий.
Відвідувачів вистави з першого погляду вдаря небезпечне як для цілости, так і для поодиноких експонатів переладуваннє стін. От вам і перша з »умов«, серед яких доводиться жити нашому мистецтву. Неможливість розміщення експонатів після хочаби найскромніших метод забезпечення кождому з них мінімум свободи вислову, індивідуального ділання на глядача. І мабуть добре зробили малярі Магалевський та Манастирський, що подаючись перед аґресивністю »молодих«, примістили свої праці в першій привступній кімнатці. Позбавлена

 яркого освітлення, вона не вабила до себе тих, яким залежало на сильних ефектах і тому остала свобіднійша. Те, що згадані артисти втратили на освітленню, у двоє »відбили« собі на розміщенню. Значить — виграли. Виграв Манастирський, що в полусумерку першої кімнати показав нам свій »Портрет Матері«, один із красших портретів на виставі. Виграв Магалевський, якого спокійним пейзажним етюдам могло стати ніяково там у великій салі, поруч експресивних Ковжунів і Подушків.
Тутже над входом у велику салю приміщено »Пастухів« Крайківського; осінна мрака, що окутала дві постаті похилені над погасаючою ватрою, як не можна красше гармонізує з полусутінком кімнати. Є ще в сій кімнаті кілька образочків К. Костирка, симпатичних своєю скромністю і тишиною провінціяльної закутини. Цілість першої кімнати промовляє до нас довірливою мовою прятелів, далеких уже нині від боїв і змагань, а всеж таки близьких і чутких на все, що гарне, що навіяне споминами пережитого, чи надіями майбутнього. Деинде побачимо запал, завзяттє нервозність — шуканнє, тут віє на нас спокоєм, контемпляцією. Бо коли візьмемо під увагу картини Манастирського і Магалевського, то зразу побачимо, що маємо діло з артистами, що давно уже пережили свою „Strum und Drangperiode“, підсумували осягнене. І може їм одна картина вдатися красше, друга не дописати, але се вже не змінить їх фактури. До тої життєвої грані дійшов мабуть молодший від них Костирко. Великий за те знак питання доводиться поставити над картиною Крайківського. Про нього, як про індивідуальність, а тим паче молоду індивідуальність, не говорить ся картина — нічого.
Але ходімо до другої, великої салі, де по стінах і параванах розвішане усе малярство і ґрафіка нашої вистави. Перше, заки глянемо на найблизшу по дорозі стінку Р. Лісовського, приковує нашу увагу стінка, яку поділили поміж себе О. Кульчицька і Л. Перфецький.
Про Кульчицьку, як про вповні зрілу і свідому своїх цілий артистку, якої імя відоме уже з цілого ряду публичних виступів, на сьому місці не потрібно за довго розводитися. Всеж таки важко не підчеркнути, що її участь у нашому мистецькому надбанню заслугує на моноґрафію, яка скорше, чи пізнійше мусить бути написана. В минулому році виставила Кульчицька ряд переважно дрібних картин, офорт і дереворитів, в яких прийшло до слова її специфічно жіноче зацікавленнє предметом і формою його малярської та ґрафічної передачі. Тоді очарувала нас Кульчицька ювілерством техніки, яку в силі зродити тільки дуже інтимне відношеннє до поставленого перед собою завдання. Се були річи дрібні, підхожі для затишних жіночих будуарів або колєкціонерських

тек. Сього року задивувала на Кульчицька обширними і якби по мужеськи трактованими полотнами, з яких звертає на себе увагу трійця декоративних композицій, як „Pieta“, »Тайна Вечера« та »Ходи!«. Я назвав їх »декоративними«, хоч супроти незрівноваження, сильно драматизованого змісту вони викликують вражіннє холодного, а при тім непевного експерименту. Вони занадто »змістовні« як на декорацію, до якої не підходять ще й відсутністю здецидованого композиційного заложення, а занадто плоскі і упрощувані в красці і рисунку як на картини. І тому я думаю далеко характеристичнійшими для фактури Кульчицької вийшли в свойому погідному реалізмі от хочби »Яблінки« або ті дві »Портретні студії« сестри артистки, з яких кожда зновуж таки нагадує нам стінку Кульчицької з попереднього року. Теплом ніжного жіночого серця віє від таких жанрових етюдів, як »Мамина спідниця«, »Пастушок« та инші. Мало до характеристики індивідуальности артистки придають символічні жанри в роді »Весни«, »Осені« та »Лісовика і дівчини«. Характеристичне, що офорта »На той бік«, виставлена минулого року, викликала далеко сильнійше вражіннє, аніж та сама композиція виведена в олійній техніці п. з. »Тіні Незабутих Предків«.
В порівнянню з минулим роком, Кульчицька виставила тепер дуже мало ґрафіки. Усього чотири проєкти деревориту »Чотири пори року« та серію краскових дереворитів на тему казки »В чужому пірю«. Алеж як раз та ґрафіка, се те живе огниво, що єднає Кульчицьку зі змаганнями нашої мистецької молоді, яка промощує шляхи до закопаних дідами скарбів національного мистецтва. І коли дивитися на Кульчицьку з точки погляду поставленого на вступі заложення, то се є твори, які збережуть імя Кульчицької для історії українського мистецтва.
Тутже в товаристві спокійної і зрівноваженої Кульчицької, розвішано картини темпераментного Л. Перфецького. І знову поневолі насувається порівнаннє того, що бачимо нині, з тим, що виставив Перфецький минулого року. Баталіст з крови й кости не зрадив своєму покликанню, але наскількиж обогатів. протягом такого, розмірно короткого часу! Обогатів не тільки шириною сюжетних заінтересовань, але наблизився до того, що зветься »мистецтвом«, а що ще рік тому було таким чужим для нього. Мистецтвом, значить творчою радістю не тільки вірно заобсервованим, але й гарно відтвореним моментом, що сам собою, без того прикметника »гарно«, вирішує характер його баталістичного закроєння, але з мистецтвом далеко ще не покривається. І коли рік тому Перфецький міг декого затрівожити своєю одностоонністю, то в обличчю нинішньої вистави сі побоювання в повні розвіялися.

Протягом року удосконалив себе Перфецький як маляр коня і зрослослого з ним чоловіка (»На лінії Королевець-Водопіж«), трунув у собі струну маляра-психольоґа (»Батерія в небезпеці«), виявився чутким на ефекти окутаного дощевою імлою пейсажу (»Засідка«), а коли йому було треба, умів намалювати жінку, раз любуючись її актом (230), то знов вичуваючи її химерну психіку (»Карнаваловий мотив«). В кінці в своїй »Батальній майстерні« та кількох ґраціозних шаржах виявив Перфецький ширину і глибінь свого самосвідомого інтелєкту. Все те прикмети, які примушують нас не бачити недостач і недотягнень Перфецького там, де він користується чи новою для себе технікою, чи поневолі розвязує накинен собі завданнє. А одного ніяк не можна тратити з уваги, що Перфецький се людина молода, навіть за молода в порівнянню з осягненими собою успіхами. Легкість, з якою артист розвязує усе нові й нові проблєми, каже сподіватися, що й проблєма вичарування з його сюжетів очеркнено расового елєменту, не справить йому внайблизшій будуччині надто великих труднощів.
Історія мистецтв дала нам нераз уже й не двічи доказ того, на скільки небезпечна для індивідуальности того, чи другого артиста являється акварельна техніка. З неї звичайно починають свою карієру жінки і аматори, яким вона здається найбільше приступною тоді, коли справжні, свідомі себе артисти, що взялися за неї, напружують усі свої сили, щоб по слизькій доріжці дешевенького ефекту не відбігти від дійсного мистецтва на манівці солодкавої банальности. Бо аквареля дає нам в порівнянню напр. з олієм о ціле небо більше можливостий в оперуванню ніжними, а разом із тим дискретними тонами цвітів, зелені, неба, мертвої натури, але в парі з тим у тій техніці границя поміж підчеркненнєм індивідуальности й її безповоротною затратою, найбільш трудна до вичуття.
На нашій виставі маємо кількох артистів, які оперують акварелею і як раз на їх експонатах можемо ствердити правдивість сказаного повисше. Гляньмо хочби на аматорів у роді симпатичного Вальнера або Морської, яка вибрала собі акварельну техніку в переконанню, що нею найлекше досгне ідеалу піддобрювання під тон того чи другого »екзотичного« аквареліста з „London News«. Се артисти, яким аквареля послужила до осягнення дуже »інтимного« вражіння, а рівночасно позбавила нас певности, де кінчається психе аматора, а починається індивідуальність артиста. Попробуймо поставити поруч тих аматорських починань грізну боротьбу з самим собою В. Крижанівського, який втратив уже давно ілюзію що до »легкости« акварелі на те, щоби в погоні за собою найти… Врубеля (»Благовіщеннє«,

 »Пані з доґами«, »Цвіти«). Крижанівський шукає себе (»Казка«), шукає суто національного персонажу і форми вислову (»Св. Михаїл« і ґрафіка) і се йому тут і там удається, але хтож не бачить, в якій душевній муці, в якому незрівноваженню родяться та кристалізуються його композиційні ідеї? А він теж аквареліст, що беручись до олію, може що найвисше піддобрюватись під Станіславського, польського артиста, про якого говорилося, як про поета українського пейсажу… Акварелістом почуває себе Р. Лісовський, який дав нам кільканайцять акварельних етюдів цвітів і пейсажів, дав з легкої руки сміливого техніка, але може як раз тому виявив себе далеко слабше, аніж у плоскій ґрафіці, якою заняв на виставці одно з перших місць. Акварелі Лісовського се картинки привабливі своєю декоративністю, деколи жемчуги в свойому роді, але про Лісовського як про індивідульність і спадкоємця великих традицій, свідчить в першу чергу його ґрафіка.
На ліво від входових дверей до великої салі, на стінці, де рік тому була Кульчицька, розвішав свої образочки Л. Ґец. Доокола більшої композиції в овалю, яка задихає академією і… Новаківським, розміщено ряд головок, рисунків і пейсажів, які в цілому взяті не разять уже давною нездецидованістю в доборі засобів виразу, але всеж таки про Ґеца говорять тільки, що все те йому дуже дешево обходиться, без творчих мук, поривів і упадків, як се буває в молодих людий, що шукають. На мистецькій »біржі« ті ричі добре платится і слушно — вони дають дуже богато з того, чого вимагає публика. Але є там річи, що переростають рівень поправности і покупности. Се кілька пейсажних етюдів, архитектурних зарисовок та один акт (44). Є се та нитка, яка єднає Ґеца з майбутнім, коли він найде сили і змогу орястися з під хвилевих чужих впливів.
Є на нашій виставі невеличка ґрупа експонатів, що вдаривши нас своєю неожиданістю, полишає по собі вражіннє чогось загадкового. Я маю на думці три найкрасші на виставі ґрафічні композиції, підписані моноґрамою С. Ольшанської-Стефановичевої — »Ангел«, »Сонет« і »Папоротин цвіт«. Виведені упевненою рукою бравурного ґрафіка, видержані в композиції і в стилю українізованої візантики, три сі перлини аж просяться до поширення в репродукціях. Не попереджені нічим, примушують нас думати, що маємо діло або з ґеніяльним метеоритом в роді Берн Джонса, абож з … випадковістю, яка чейже відіграла свою роль в історії культури.
Занотувавши явище, мусимо ждати на потвердженнє одного з наших припущень…
П. Холодний виступив сього року з кількома портретами, з яких найбільш інтересний поясний портрет п. Ольшанської-Стефановичевої.

В порівнянню з давнійшими жіночими портретами Холодного, який з далеко красшими успіхами малював досі здецидовані мужеські облича, сей портрет вражає нас фінезийністю техніки, яка дала артистови змогу підчеркнути в портреті те, що специфічно жіноче, привабливе, загадкове. Соняшним спомином давно минулих »добрих часів« є його »Бабця«, що в костюмі з часів Бідермаєра іде стежкою поміж житами. Картиною, що далі удержує Холодного на чолі тих, що шукають загубленої душі народу, є сього року »Цариця Небесна«, шкіц до образа для Холоївської церкви. Поволі, не спішучись, але закрвплюючи раз на все осягнене, іде Холодний своїм шляхом. Дійшовши до пражерел духової культури українського народу, пробившися до них крізь баляст пізнійших, неорґанічних наверствовань, Холодний викликає вражіннє творця, який знає закляттє для брам Сезаму. Узброєний в те закляттє, проходить він зачаровану палату, кімнату за кімнатою з упевненістю, що скорше чи пізнійше дійде до престольної салі.
Як і того року, показав нам Холодний кілька прегарних пейсажних етюдів та портретних начерків, в яких бачимо наглядно, що Холодний не устає в праці не тільки над поглибленнєм своїх концепцій, але й над обогаченнєм своїх, й без того уже не вбогих, технічних засобів.
Розрісся аж на дві стінки, завішані від сталі до низу, П. Ковжун. Правда, з ґрафіки виставв річи переважно відомі з репродукцій, але хиба репродукція, при нинішньому стані фабрикації в стилі заступити ориґінал колиб ним була навіть плоска, однотонна ґрафіка? І власне щойно на виставі можемо переконатися, як немилосердно кривдили Ковжуна цинкоґрафи та перепелетники, з яких останнім не було кому звернути уваги, що вони роблять вандальство, коли мистецьку обгортку наліплюють на тектуру опоганену плодами їх інтраліґаторської промисловости. Крім обгорток, серед яких є красші і слабші, хоч попадають і шедеври в свойому роді (»Великий Шум«, »Як Юра Шикманюк брив Черемош«, »Прижмуреним Оком«), виставив Ковжун карикатури, друковані в сатиричних журналах, кілька надрукованих ще шаржів (красший з них — В. Крижанівського) та ряд олійних етюдів. Кождому, що гляне на стінки Ковжуна, просто дивно, відкіля в того молодого нервозного чоловіка, якому чейже життє рожами не встелене, набирається стільки сил та інвенції, щоб протягом так короткого часу сотворити цілу ґалєрію, щоб врешті, а се є факт, заважити своєю індивідуальністю на ґрафічному характері цілого видавничого руху Галицької України, майже без виїмків. А коли так, то чиж не благословенна була та хвиля, коли киданий бурею прибився Ковжун до нашого беріжка? Коли Холодному припала честь голови