32
Роберт Тресіні, який носив у крови незрушимість, свого іменника і патрона Роберта Ловеляса, подумав навіть, що хоч на хвилину став примхою сеї дівчини, яка чейже не могла поводитися так само і з іншими, бо надто скоро мусіла би загинути з виснаження. Ся ідіотична думка на кілька хвилин опанувала ту, зрештою сильну й тверезу людину! Але між одною пестощю і другою, порожність обдужену в нім сим сильнім , як любов поривом пристрасти, пройняв нагло легкий дрощ сумніву...
Якийсь голос із глибини його душі говорив йому: „Не тебе кохає вона в тобі“, бо в момент найбільшого унесення й обіймів спостеріг він, як далека була вона від нього думками, затоплена очима з бразолєту , що мала на руці, на якій був портрет якогось мужчини. Кілька еспанських слів, кинених нею в суміш із криками бакхантики, яких Тресіні не розумів, відносилась очевидно до сього портрету. Думка, що він тут грає ролю другого, що є заступником когось иншого — сей факт такий частий серед наших нікчемних обичаїв, при нашій звироднілій фантазії,се відшкодованнє за неможливе — ратунок зроспащених душ, що не можуть посідати предмету своїх бажань і килаються на злуди, переможно захопило його думку і мало не довело до скаженини. В нападі безглуздої заздрости, не пануючи над собою, брутально вхопив її за рами, хотячи глянути на бранзолєту, на яку дивилась вона з таким огнем у хвилі, коли здавалось належала до нього цілком.
— „Покажи мені ту бранзолєту“ — сказав голосом ще брутальнішим, ніж рух, який зробила при тім його рука.
Вона зрозуміла і відповіла без усякої чванливості: „Відкіля в тебе ся заздрість на таку... як я?...“ Але вона не вимовила слова „повія“. Ні, на велике здивованнє Тресінього вжила такого виразу, яким назвав би її хиба пяний візний, щоб її образити.
„Хочеш подивитися? — додала вона. — Добре, глянь!“
І піднесла йому до очий своє чудове рамя, що ще пахло упоюючим потом роскоші якій вони що йно віддавалися.
Був се портрет бридкої, але шляхотної, щуплої, похмурої людини, з оливковим обличєм і чорно-жовтими очима: поотрет бандита, або еспанського гранда. Се був мабуть таки еспанський гранд, бо на шиї яснів йому ланцюх відзнаки Золотого Руна.
„Звідки се ти взяла?“ — запитав він і подумав, що почує зараз цілий роман про звичайну історію зведенн,, яку вони всі розповідають.
33
— „Узяла?“ — повторила вона з обуреннєм. Por Dios! Се він сам мені дав“.
— „Хто він? Твій коханець певно, — спитав Тресіні. — Ти його певно зрадила. Він тебе певно вигнав і ти докотилася аж сюди.
— „Ні, се не мій коханець“, — відказала холодно, нечула як бронза на те ганебне припущеннє.
— „Може він уже ним не є — сказав Тресіні, — та ти його ще кохаєш. Я се добре бачив у твоїх очах“.
Стала гірко сміятися:
— „Ах, ти нічого не розумієш ні в коханню, ні в ненависти !
— скникнула вона. Кохати сю людину? Я його ненавиджу! Се мій чоловік !
— „Твій чоловік ?“
— „Так, мій чоловік, відказала вона, найвизначніший магнат Еспанії, потрійний герцоґ, потрійний маркіз, пятикратний граф, гранд Еспанії всіх степенів, кавалер ордеру Золотого Руна. А я — герцогиня д’Аркос де Сієра Лєоне“.
Тресіні приголомшений тими словами, не сумнівався одначе про їх правдивість. Був переконаний, що не брехала. Пізнав її нарешті. Подібність, яку перед тим завважив, не була злудою.
(Конець буде) 

 Ю. Л.
Червоне.
Всюди навколо палають криваві вогні...
Іде Червоний там хтось на високім коні:
Кінь з брязкотіннєм ступає по людських кістках;
Вороном чорним кружляє над селами Жах.
          *    *    *
Люде знесилені ; люде до всього байдужі...
Землю спустошену крови вкривають калюжі,
Крови тієї вона вже приймати не хоче.
Сумно усім ; тільки він — Гість Чероний регоче.   
          *    *    *
Сміхом пекольним він людям у вічі сміється ;
Сміх той зухвалий по цілому світу несеться.
Тільки ж не чують його до братернього горя байдужі...
Землю се більше вкривають червонкалюжі.

3
34
В. К.
Всеукраїнський військовий Ґен. Комітет і Тимчасове Правительство1).
(Уривок із споминів)
1. У головній квартирі Керенського
Виправляючи до ставки Головного Команданта Армії ( початок вересня 1917 р.) осібну делєгацію зі своїх членів: С. Петлюри, П. Скрипичинського і мене, Всеукр. військовий Ґенеральний Комітет хотів більшого переконання „Ставки“, аби домагання його були підперті ґенеральним Секретаріятом одноголосно, себто, щоби за ними дали свій голос і представники національних меншостий.
Як і треба було сподіватися, один лише член Секретаріяту Рафес (жидівський с. д. Бунд) виступив проти домагань „Українізації штика“. Але на другий день після годинного мого і В. Павленка переконування його, що се відповідає інтересам, а також усеї „рускої“ армії, він нарешті дав свою згоду. При тім в очах у нього заблищали сльози і він схвильовано сказав:
„Ви мене убѣділі подпісать себѣ смертний пріговор“. Для нас залишилося тайною, в чому від добачав „смертний пріговор“ собі. Сей випадок з Рафесом, якнайліпше висвітлює відношення не Українців, навіть тих, що ніби то пішли разом з нами до українізації армії, а заразом і до закріплення українством позицій.
Одинадцятого вересня у вечері,/окремим ваґоном, який нам дали „самочинно“ залізничники, бо висша московська влада в Київі забороняла дати його нам, ми виїхали до могилева, не в той час перебував „Верховний Головнокомандуючий“ Керенський.
На другий день ранком ми були уже в Могилеві.
1)В нинішнім числі друкуємо уривки зі споминів В. К., який брав діяльну участь в українській революції спеціяльно і працях Всеукр. Військового Ґенер. Комітету. В сих споминах (Як і в споминах Г. Юртик) червоною смугою переходять три моменти так характеристичні для сеї революції: 1)Недостаточна свідомість в українських провідників, що в їх спорі з демократичною Росією гра йде на „ пан, або пропав“. 2) Ясне розуміння Москалів обєктивних (засадично ворожах Росії) тенденцій української революції і пляновість у боротьбі з останньою; нарешті: 3) Яскраво н а ц і о н а л і с т и ч н и й і р е в о л ю ц і й н и й настрій українських мас, якому не все дотримували кроку свідомі зусилля тодішніх провідників, і не все вміли його використати. Здається, що в сих трьох моментах треба взагалі шукати причин вибуху укр. революції і її моментальної невдачі.                       Ред.
35
О десятій годині я зі Скрипичинським у супроводі представника Ґенер. Комітету при ставці В. Павленка, пішли до потягу-канцелярії „Главковерха“ , аби там умовитися про прийняття нашої делєгації Кереньским, а також поінформуватися самим та поінформувати про суть наших домагань тих з його окруження, що можуть зробити відповідне падготовлення для наших переговорів.
Тут стрів нас дуже ввічливо помічник Начальника штабу „главковерха“ Вирубов. З Вирубовом я стрівся вперше. Він зробив вражіння високоінтеліґентної людини, вислухав нас уважно, обговорив х нами деякі деталі і точно, всебічно з’ясував для себе суть наших вимог. Мені тоді здалося, що він добре зрозумів усю вагу запропонованих нами упорядкувань в українізації армії, а мое не стільки зрозумів, як інтуїтивно відчув усю силу і вагу українського національного військогового руху; тому, здавалося, наша точка погляду знайшла в нього повне співчуття.
Тут же я перший раз стрінув комісара Південно-західного фронту Йорданського, який зробив вражіння досить блідої, невиразної особи, з дуже обмеженим політично-партійним обрієм.
По умовленні про прийняття нашої делєгації вечером Керенським, ми опустили потяг. На пероні двірця я стрінув двох бувших унтер-офіцерів моєї роти, які тепер були в так званому ударному корніловському полку, що в сей час грузився в ешелопи, щоби залишити Могилів. Розмовляючи з ними, я почув із невеличкого гурта салдат „вврних временному правітельству і революції“, що тримали охоронну службу при Ставці, голосний насмішливий вигук, що викликав гучний сміх серед усього гурта:
— „Гляді-ка! Наш Сєрай пашол!“(В російській армії „Сірим“ насмішливо-образливо прозивали новобранців).
Я подиився в бік кивка голов того, що говорив і там побачив, як шидко нерввим ходом ішов від ваґонів Керенський.
— Ну, подумав я, і не високо ж стоїть у Ставці авторитет Керенського !
У вечері Керенський прийняв нас у своєму ваґоні. З нашого боку були: Петлюра, Павленко, Скрипчинський і я. З Керенським були: Вирубов і ще кілька висших офіцирів штабу.Всі розмови вели Петлюра і Керенський, а з інших рідко хто вставляв своє слово, або давав пояснення.
Керенський глибоко сидів у кріслі і, здавалось, уважно, з великою терпеливістю слухав пояснення, виводи і домагання Петлюри. Обличе Керенського і вся його постать робили вражіння, що він еретомлений до краю,тому він лише иноді, якось мляво, ставив питання, або висловлювався проти.Останнє робив він рідко і стримано. Очевидно він уже був до наших вимог приготований і мав свою вироблену думку.Майже
*
з усіма доводами Петлюри, видимо, погоджувався, через що вам здавалося, що на сей раз наші вимоги будуть задоволені.
З уваг Керенського врізалися мені в память головно дві.
Переказую їх на память, тому не ручу, що вони були такі слово в слово,але по змісту передаю точно.
Перша, що мовляв „не думайте, что ваші українскія часті лучше другіх“, на що одержав від Петлюри пояснення і докази противні його думці. Також нас підтримав, не памятаю хто з присутніх штабовців увагою, що дійсно українські частини далеко красші від инших у всіх відношеннях.
Друга увага його була: „ Ви добіваєтесь українізації такого большого чісла дівізій, а вѣдь у вас же для ніх нѣт командного состава! Ви же не імѣете у себя офіцеров висшіх рангов!?“ — В сій увазі він мав цілковиту рацію, бо до захоплення большевиками влади, а особливо до гетьманського перевороту, ми дійсно мали дуже мало офіцерів висших ранґ, а також ґенерального штабу, які признавались би до українства. На сю увагу нам було досить тяжко відповісти Керенському, а тому доводилось давати пояснення, чому ми не маємо таких старшин, та при яких умовах будем мати инше, ходячи, як кажуть „навкруги та навколо“.
В се побачення умовлено з Керенським, що: а) Він оголосить наказ про затвердження українськими 15 піх. дивізій, разом із запасовими полками. б) Ґенеральний Військовий комітет і инші українські військові орґанізації будуть рівноуправнені: в) Решта наших вимого приймається на увагу і вони будуть в найкоротшім часі задоволені. Про технічне переведення всього сього життя ми мусіли порозумітися з Начальником Штабу „Верховного Головнокомандуючого“ і Канцелярію військового міністра, яким він дасть відповідні директиви.
В ту ж ніч Керенський виїхав до Петербурга.
На другий день рано риняв нас начальник штабу ґенерал Духонін. З сим високоінтеліґентним, гарним ґенералом, усі ми були вже давніше знайомі, коли він був начальником штабу Головнком. Південно-зах. фронту. Приняв він нас дуже урядово, але все таки стрінув, як старих знайомих.
Вислухавши наші домагання, а також розглянувши технічний план їх преведення, він заявив, що з боку чисто-військового вони не викликають жадних заперечень. Навіть більше, він признав їх цілком відповідними до інтересів армії, а з окрема технічні пляни „прекрасними“. Отже колиб усе від нього залеало, то він можливо лише з незначними поправками негайно згодивсяб на переведення їх у життя. Але тут є не тільки чисто військово-фаховий бік, а також значна домішка політичного характеру, що треба розвіяти безпосередно з урядом.
Нас се здивувало, бо Керенський же з гори обіцяв дати відповідні директиви і очевидно виїхав зі Ставки не зробивши сього.
Коли Петлюра коротенько переказав Духоніну наше побачення з Керенським, він відповів, що дійсно йому в дані директиви, але такі, що далеко не вичерпують наших домагань, тому попрохав лишити в нього всі наші матеріяли до другого дня, коли він дасть остаточну відповідь.
Для нас стало очевидне, що Керенський дав директиви лише загального характеру, доручивши свойму начальникови штабу, обмірковувати наші домагання у всій повноті. На своє побачення з Керенським ми й довідалися, як на необхідність від нього мати прінціпіяльну згоду на суть наших домагань, яку він нам дав, але не переказава сього Духоніну. Тому, що я мусів їхати до Петербурга на демократичну нараду у Ставці і добути від нього точні, позитивні директиви для Духоніна.

2.В Петербурзі.
Прибувши до Петербурга я перемемократичною нараою проінформував представників Ґенерального Комітету, що були там при Головному Штабі, Ґенеральному Штабі і Кабінеті військового міністра, про справи у Київі і про останнє побачення у ставці з Керенським. Тут ми вирішили, що на другий день я й О. Пилькевич підемо до Керенського, щоби остаточно добути від нього конкретні відповіди на домагання Ґенер. Комітету.
На другий день пів до десятої години, маючи вже призначену авдієнцію, йдемо до „Зимової Палати“, де тоді жив Керенський і давав приняття.
Підходимо до брами палати. Вартовий у погонах ґвардейського стірлецького полку зупиняє нас і прохає показати наші „пропуски“. Тому, що їх не було у нас, я показую лєгітимацію члена Ґенер. Комітету. Читає він її один раз, перечитує вдруге і обличе його розпливається у широку, привітну усмішку.
— Так ви, значить, приїхали з Київа ! А чому ви кажете: „З нашого Комітету“? — питає по українськи.
— Як чому!? Та миж український баталіон ґвардійського стрілецького полку. Ось уже зо два тижні, як повнимо охоронну службу при палаті.
— То дуже приємно! — кажу, — але деж нам треба добути „пропуски“?
— Ні! Коли ви маєте лєгітимації, та ще й наші київські, то більше вам нічого не треба. Йдіть просто до тих великих, вхідних дверей і відразу скаіть, що ви з Ґенерального Комітету, то там вас проведуть, куди слід“.—
Не відійшли ми від нього пять кроків, як він знову гукає на нас: „ Вибачте будь ласка! А скажіть, чи швидко заберете нас на Україну з сього гнилого болота!? Страшенно, як хочеться скорше вирватися звідси! Красше день я ніч вартувати там біля вашої Центральної ради, ніж тут стерегти тих „супостатів“!
38
Хто ті „супостати“, ми вже не перепитували, бо здавалося й так зрозуміли.
Підходимо до дверей. Тут вартовий не встиг розявити ота, щоб спитати нас, як чуємо , перший вартовий від воріть кричить що є сили:
— „То наші!! Члени Військового Ґенерального комітету“!
Другий вартовий, вчувши се, в мить вставши струнко, взяв рушницю „на каравул“.
Ми привіталися з ним і почули відповідь на всі груди „по ґвардейському“: „Слава Україні“!Довгими коритарами,через цілу низку ріжних кімнат і саль, ми нарешті добралися до почекальні тих, що приходять на авдієнцію до Голови Правительства і „Верховного Головнокомандуючого“.
Тут біля дверей до кабінету Керенського ми зголосились у „дижурного“ секретаря, чи адютанта, не памятаю, до Керенського. Поруч із сим „дижурним“, по обидвох боках дверий стояли вартові, які почувши наші прізвища і „службовий стан“ виявили на своїх обличах якес почуття самозадоволення і ніби „підтягнулись“. Влучивши хвилину, коли полковник Пилькевич, розглядаючи картини, що висіли по стінах почекальні, проходив близько мимо вартових, ті „взяли на каравул“. Се здивувало багатьох із присутніх тут офіцерів висших чинів і зацікавило їх, що значить таке відношення вартових до полковника Пилькевича.
Коли той пояснив, що ми члени Всеукраїнського військового Ґенерального Комітету, а вартові салдати українського баталіону, то один з ґенералів, зутхнувши тяжко, промовив:
— „Да! Ви щасліви! Вам не прійдеться, навѣрно пережівать того, что ми пережілі, пережіваєм і навѣрно дождьомся еще худшаго!“
Почекавши годину, ми порохали, щоби Керенському зголошено нас окремо. Може він прийме нас поза чергою. „Дижурний“ пішов до кабінету і за три хвилини ми мали відповіль, що „п. Верховноголовнокомандуючий“ спішно їде зараз на засідання міністрів і просить нас зайти завтра о 10 годині ранку.
Виходячи з почекальні, ми на дверях стрінулися з підполковником, у якого на погонах були якісь знаки технічного війська, яких я не розпізнав. Уступаючи один другому дорогу, ми стрінулися нашими поглядами і пізнали один одного.
Передомною стояв бувший капітан у 1915/16 роках Муравйов. Се був той самий Муравйов, що потім розбив під Ґатчиною війська Тимчасовому Правительству, ставши на бік большевиків, а згодом „покоряв“ Україну.
— „А!! Здраствуйтє! Ви, что ж всьо занімаєтесь своїмі хахлацкімі дѣламі! О-о-о! Теперь, думаю, ваш берет!“ — Привитав мене.
— Так, як бачите!
