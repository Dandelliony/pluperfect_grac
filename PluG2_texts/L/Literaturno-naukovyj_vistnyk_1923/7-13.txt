А відтак від кукуруза до сивого сокола, а від фасольки до зазульки тай ще село не наговорилося, не насудилося, а дід вже на заповіли несе.
А селу кривда: А ми того старигана в його душу, — борше ялося йому таку доньку мати, ніж молодій Єленці світ вязати!
Старости погані слова направляють: Таки Мотрюкова хата була Єлені в зорях писана, хоть за Штефаном, хоть за його дедем.
А Єленин дєдя собі думає: Най талан не розходиться, бо йому не довгі гони, а Єленка весь маєток присяде!
Та бо-ж і Мотрюк таку думку на переді має: Не судив Біг Штефанови, то судив Біг мені увесь Мочернаків маєток почерез отту одиначку!
Князь убраний гей на Великдень підпираєся паличкою тай понурив набрескЛе лице в долину, отікби села стидався.
Ґаздині заздріли на другім ґруни дідову княгиню з дружками у золоті тай стали співати про тоту дівчиноньку, що йшла доріжечкою, обсаженою виноградом і заснула, а за нею ішли і рідний дєая і рідна мати і рідні братя, але ніхто не важився вломити винограду і єї збудити, лиш один єї милий вломив китицю винограду і збудив єї зі-сну. 
Мотрюк приступив під гору, щоб віддихатися і посміхнувся до ґаздинь: Не богато я наломлю того винограду!
Ґаздині перечили і віщували дідови ще стільки винограду, що гаджючок в осіці, а ґазди підкліпували против себе і махали руками так, гей на тую лунчину, що змервіла на мерву.
А напротив них із поза зеленої смеречини на кремінному плаєви вийшла гей зоря білявиночка — Єленка, струнка та висока, у святочних запасках та мережаній цурканці, на білім личку засмучена, голубими вічьми розжалена.
Скрипки зойкнули, ґазди вівкнули, а газдині метали князеви під ноги свій голос гей сплетений барвінок.
З помежи. дружок поклонилася молода княгиня своєму князеви, до слюбу ідучи...
II.
На прикінци весілля, коли гості стали з Мотрюкового двору розходитися, а скрипки та співи притихати, Єленка сховалася в колешни і тут доночувала нічку. Коли рано наймити дали дідови до постелі знати, що молода вуйна в ясліх коло маржини,
дід втішний вийшов до вуйни: Видко, що ти, небого, господарска дитина, що талану меш сокотити, коли ти першої ночі до маржинки прилипла!
Єленка обмотала личко білим рантухом і не відзивалася на дідову хвальбу.
Але ти вже мені жінка вінчєна тай тобі в ясліх не ночувати.
Наймити бадьорили молоду ґаздиню: „Йдіт, вуйночко, до газди
свого в хату, а ми маргу обкутаємо, ми прото слуги.
Дід погладив студеними пальцями Єленку по головці, а наймити підводили єї попід руки з колеш ні до хати.
Ґазда наказав наймитам коні у крашений віз запрягати тай ще два осідлані коні до воза п риси лити.
А ти, Єленко, душко, не затинайся тай не норовися, бо ти тепер ґаздиня понад усе село. Грядки повні, скрині ковані, кліть порожного клинка не має, миски в полицях не містяться, кафлева піч всякої страви знає, лиш жити, лиш ґаздувати.
Дід поклав руку на Єленине плече і безпечився.
Єленка відвернулася і сперлася коло полиці тай личко жменями закрила.
Чогось дідова рука єї давить, гей ґралі, чогось дідові слова єї морозом потинають. Чогось єї банно робиться, але єї думки ще з весільного деревця не позлітали, ще на своє місце не повертали. За ким єї банно? Та-же за ненею тай дєдем, ще й як банно! Але вона відознала гадками і дєдю і неню, а бана з серця не відступає. Та не то та тото бана, що дєдю тай неню голубить, але тота тото бана, що за милим тужить. Най-би Штефан до неї так заговорив, най-би ручку поклав поза шию! Най би так вони обоє вінки з голов поскидали!...
Не бануй, Єленко, ні за своїм домом, ні за своїм родом, бо ти в гаразди прийшла, на талані сидиш!
А най я допрошуся тебе, аби ти до мене слово заговорила, аби ти мене за ґазду мала!
Дід вибирав з грядок найкрасшу одежину, запаски найчерленійші, хустки шовкові, чобітки жовтенькі тай коралі з талярами золотими тай перстінці золотенькі.
Уберу ті як паву, як голубку пишну, як леваду в маю. Посажу тебе на кованім возі поручь себе, як свою весну, як свою буйність, як свою памятку. Тай поїдемо через село до дєді й до нені з колачами.
Вийшов у кліть, аби не полошити дівочої соромливости присними очима.
Не похочувала Єленка, а відтак таки поглянула. Коли до слюбу допустила, то не гія дідови противитися, не гія дідовим словом помітати. Але бо-ж і ті запаски за очи ловлють, ті хустки міняться гей цвіт напротив сонця! Що уберя пишна, .що чобітки мудрі, що плечіки як дуги, що коралі палають, що ґердани моргають!
Вергла з себе білу одіж і защіпила на защіпку двері. Уздріла в стіні кругле зеркальце і спробувала коралі.
Запалала як тоті дукати на шиї і на — млі ока скинула з себе запаски тай сорочку і перебиралася поквапно.
Дід слідив за нею з кліти через потайну шибку під грядками і не зводив з неї ока.
Таке молоденьке, як то гусятко, що мохом поростає. Ще груди на верх добре не повибігали, ще клуби на боки не розкололися. Ще біляві, косиці заплітків не замагають. Ще отік і пахи без моху!
Мой, старєку порохнявий, якжеж тобі до такої ярочки дотулитися?
У неї ще лишень цвіт завязуєся, а в тобі старість хрупає!
Єї личко то пупіночок під мохом дрібненьким, а твої хавки гей пень стрепіхатий. 
Єї ручки то білі крильця голубки.
Єї ніжки то дві рибці срібнолускі.
Се на молоці піна, на сонци лелія!
А ти мершя проти цвіту!
Коби Штефан не покійник, то було би кому на цю піну дути, цю лелію леліяти!
Єленка перебралася і. у вікна поглянула:
Коби мене тепер мій Штефан видів, гай, гай!
Ото раз файну Штефаниху маю, — сказав би наретельно.
Або вхопив би на руки тай колисав би, як малу дитину.
Або до серця притулив би.
Або танцював би, мене обертаючи.
Або на долони носив би.
Або... ей, деж я годна тото відгадати, як мій Штефан мене по слюбі гостив би?...
……………………………………………....
Наймити приспособили фіру так, аби ґазда з ґаздинею сиділи на середині, як на подушках мягоньких.
Дід обіздрів віз і коні тай крикнув на наймитів, аби з комори колачі повиносили.

Наймити повні бесаги колачів на вози примістили, а дід поправив собі шовкову хусточку на шиї і відчинив хатні двері тай на порозі радувався і приповідав: Ой що-ж бо це за молодичка, що за орличка?
Я цю горличку піймаю тай у пазуху сховаю. Але ще заки що буде, поїдемо, Єленко, до дєді, до нені, подякувати за весілєчко, за годованєчко, за вихованєчко із маленької лялечки до білявенької ярочки, а від ярочки до молодички.
Єленка вийшла за дідом, а наймити усадовили їх на красих ліжниках серед воза, як лебедів на високому гнізді. Віз полетів дорогою через село, а дід обіймив Єленку попід пахи, отік аби не впала з ліжників тай аби село виділо, що газда молоду ґаздиню шанує і обедує гай аби ніхто другий не оббирався єї за приятіля тай йому житя не пересобачував.
Березинами та толоками овечки ставали і дивилися на богацький віз, на богацьку пару, на богацькі коні.
Дівчата лишали маржину і бігли ід дорозі тай накивуючи пальчиками, покривлювалися дідови і співали :
»А хотівес, старнй діду, любити Єлену,
Було собі посадити в городочку лену«.
Вівчарики штрикали через купиння і співали проти гордовитої Єленки:
»Чорти тебе сотали би з твоєв одиницев,
Не городи перелази, яловов драницев.
А я скочу, перескочу тай не докинуси,
На богацьку одиницу тай не подивлюси«.
……………………………………………….
Гримнули кіньми під Мочернаковими стіньми. Вийшли дєдя тай неня від доньки тай від зятя колачі відобрати, молоденьку молодичку пообзирати, зятя похвалити.
Фуркнула з воза Єленка і дзоркнула чобітками на грегітному подвірю тай не зволяючи себе оглядати, побігла в хату.
Мотрюк передавав колачі і дякував ґрешними словами дєдеви тай нени за подругу годну, за красу із роду, за невидану вроду, за біляве личко і медіну нічку.
В хаті столи вгинаються.
Мочернаків рід не міститься в хаті. Танцює коло Мотрюка та заговорює його облесними словами, але ніхто не вакаєся йому тикати, як сватам звичай. Мочернаки звертаючись до него, кличуть його хоть: бадічку Йване, хоть: зятю наш дорогенький!
Посадили його під образи перед повними мисками тай просили харчувати красними словами.
Але Мотрюк не докинувся ні мясів, ні начинок, ні масних борщів, бо знав свій порядок і ждав на Єленку.
Мочернаки відгадали його волю і увели в хату Єленку та посадили єї за стіл ліворуч коло ґазди свого.
Єленка зумівалася, чого єї межи гістьми сідати, коли вона у себе дома.
Бо бадічка Йван без тебе лижки не підоймуть, — казали ґазди.
Бо любість у парі ходить, у парі пропочиває тай у парі харчує, — казали ґаздині.
Єленка, опинившися коло свого газди, розбезпечилася серед великого свого роду і забуваючи на всі ненині науки, промовила перший раз до ґазди свого: Харчуйте, дєдику, як дома!
Гості видивилися, а Мочерначка поправляла доньку: Лиши дєдика, молодице, ти тепер пантруй ґазду свого, а твого дєдика я сама собі упрошу, бо я йому ґаздиня.
Але Єленка не подавадася: Ви, нене, гадаєте, що я нашого дєдю прошу, — а я прошу Штефанового дєдю, — ану харчуйте, дєдю, як дома!
Гості вмішалися: Бадічка Іван, молодичко, це тобі ґазда приходит, не дєдя, коби здорові були!
Мочерначка упевнювала гостий, що єї донька за своїм дєдем пропадає тай тому кличе дєдем бадічку Івана, бо і за ним пропадає.
Мочернак нахмурився під сивим волосом і посміхнувся тай лагодив дончину похибку: Не перечте, любі гості, челідині, бо вона найборше знає, хто буде дєдем!
Таки так, ґаздиня має зараз знати, чи єї ґазда буде дєдем, — потвердили гості.
Мотрюк чув, що очи всіх гостий на його твари шукають стиду, як бжілки цвіту, але знав, що його червонаве лице більше не почервоніє і сягаючи за начинкою, розповідав, як жінка злісного по весілю кликала свого мужа татком тай добре вгадала, бо за пів року справляв хрестини.
Челядь дивувалася злісній, а ґазди єї хвалили.
Єленка скористала з того, що весь стіл занявся злісною, схилилася і низом попід стіл висовглася як ласичка тай вибігла з хати.
Мочернаки сердилися, але в середині, а до гостий говорили: Отік забагла чогось наша молодичка тай скочила у комору.
Ґаздині притакнули сему здогадови і шепотом собі дошіптувади, що Єленка дуже бліда, а під очима сині круги має.
То порушило присадкуватого та плечистого і на грудіх щетиною порослого Леся, з роду Мочернаків, якого в селі звали з діда-прадіда Полонинським через то, що жив у верхах під полониною, а може через то, що на полонинах пускав кров маржині, — а поза очи звали Смажьиком мабуть через то, що також з діда-прадіда смажив ліки із зілля та смоли і воску і дуже помагав маржині, а може й через то, що в будень ходив у чорній сорочці, пересмаженій у маслі і на сонци. Полонинами привик вія просто і голосно говорити тай головою так потрясати, що весь сивий волос закривав йому чоло й очи. Він зацікавився дуже, чи Мотрюк від него старший, чи молодший тай чому ще не посивів.
Мотрюк обминув то запитаннє усмішкою тай увагою, що най би вороги їх старілися тай сивіли, а вони ще мають час.
Ґаздині поясняли, що бадічка Іван, коби здорові, є білявенькі з роду тай тому не посивіють, а Лесь Полонинський не сходив з дива.
Мой брє, білаку, таже ти верствак мені! Та я сивий як голубець, а ти темнієш у волос, лиш очи сиві!
Не були ми собі на хрестинах, — боронився Мотрюк, — тай не гія нам собі рочки рахувати, — от наперед би більше!
Лесь Полонинський вирахував всі свої дружені доньки і сини тай дорахувався, що Єленка є верствачкою його внучки від найстаршої доньки. Лускав пальцями, наче обертав веретено і дивувався такому нерівному одружінню.
Братічку Іванічку, таже вона тобі могла би бути за внуку, таже ти стара ломага проти такої чічки!
Гості виправдували Івана, що він повдовів, а талан не обій- деся без газдині, як вулий бжіл без матки.
Іван дякував гостям своїми сивими очима, а від Леся обгонився як від влазливого овада.
Що чотири оці, то не двоє, що дві голови, то не одна, що чотири руці, то не дві, — може не так, братчіку Ле’?
Лесь бив кулаком у свою сиву щетину на грудіх і заклинався, що кождий богач ожениться і з сліпою тай глухою, лишень коби за нею загорнув маєтки.
А наша Єленка то у нас сама найбільший маєток, — обізвалися Мочернаки, щоби перетяти бесіду про маєтки.
Лесь зареготався, а відтак витягнув зза ременя жировану флояру, напоїв її пугарем вина і заграв весільної.
Декотрі гості, які знали, що на колачинах не буде скрипки і позабирали з собою сопілки, стали за Лесем сопілками дзвонити і в хату відразу увійшла охота, а за нею появилася Єленка. Одним скоком газди станули навперед молодиць тай вся хата відразу розтанцювалася. Навкірки Іванови взяв Лесь Єленку в танець і приспівував покліпуючи на Івана:
»0й біда мні, хло’, побила, ой біда мні шкрепче,
Ой молоде жінчє маю, — з парубками  шепче«.
А ґаздині то підхопили тай собі стали Іванови співати:
»Гаю, каже, гаю, файну жінку маю,
Через тоту парубію в скриню замикаю.
А вна пішла молоденька у гай по телета,
Один стрілив з дубельтівки, другий з пістолета«.
III.
З полудня став рід розходитися, а Іван запросив Мочернака, аби сідав на його коня тай аби обїхав з ним усю землю, яку помінив Єлені у віні.
Мочернак вимовлявся золотником, але Іван через те натискав ще дужше.
Посідали на сідлані Мотрюкові коні і трапом побігли на лази та луки, як два купці-хитривці.
Мочернак приоставав з заду і пускав зятя навперед себе, щоби видіти, чи ще держиться у сідлі, тай у стременах. Хороба його може зміркувати: волосе як повісмо, лице як той малай, що загнітився, — а на кони сидить, як має бути, хоть вино пив до кождого гостя. Коби ще не попацити таке, як Лесь Срібнарюк, що віддав доньку за богача-діда, а дід поховав і його і доньку тай тепер сидить на маєтках тай у подушках румигає! Але Срібнарюк з’ївся бутинами, а Срібнарюкова донька впала із стога, — то нема що їх тут класти. Єленка уважлива, а Мочернаки силку не пропили. Правда, що Мотрюк виріс на бануши та на скоромі та мясах та приправах, але як якийсь сказав: І тобі не було хиби і у тебе дома не бідома. Ей, про мене най жиє ще й десять годів, я не жду його смерти, надопевне що ні! Най Єленка тіла тай розуму набирає, най у талані розглянеся, най Штефана забуде. — А як непричком станеся божа воля тай Мотрюк замкнет очи, то най .село каже, що собі хоче, а я таки продам єго хати тай усі побої тай заберу доньку д собі, бо то
