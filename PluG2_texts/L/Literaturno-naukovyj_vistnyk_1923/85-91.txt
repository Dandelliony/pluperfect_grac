...
нішного конкурента о владу, треба було ослабити і узалежнити економічно, а національно-політично ослабити і зробити з більшости меншостеюДо так змінених завдань »демократії« очевидно не пасували вже старі кличі про рівність, свободу й братерство, ані старі методи. Ліва опозиція, шо стала правлячою ґрупою, мусіла хопитися проти вчорашного союзника засобів, яких хапається кожда кляса, що приходить до влади.
Так зріст соціальної ваги і політичних впливів демократичних верств, а також свідомости власних клясових і національних інтересів – допровадили до зради демократією – колись так серед неї популярних демократичних кличів. Се отже ніякий парадокс, се пояснення того, що стверджує в своїй статі А. Свентоховський; пояснення тої переоцінки вартостий, про яку я згадав висше. Позичений у Франції 1789 р. політичнпй катехізм лівиці і концепція держави (суверенність нації, конституція) – »перестарілися«. Цілий комплекс ідей, якими жив 19 вік і які витискали на нім свою печать, — романтизм національний (»воля всіх народів!«), соціяльний (»солідарність працюючих всіх країн!«) і політичний (лібералізм, свобідний устрій держави!) – цілий сей комплекс ідей, як політичний чинник умер. На їх місце, на місце романтизму, прийшов клясовий еґоїзм четвертого, зглядно пятого стану, брутальний »демократичний« націоналізм і культ держави яко знарядя клясового пановання тих, над якими вчора панували. 
Здавалосяб, зміна обставин повиннаб була привести в нас і до зміни партійної тактики. Давніше, коли вірилося в чудо демократизації, в міжнародню »солідарність працюючих« – можно ще було управляти стару тактику. Боротьба за загальне виборче право, за право коаліцій, зміну пресового закона, той чи инший поділ виборчих округів, то що – тоді були вказані так методи, що переносили центр ваги роботи з нації на законодатні збори. Подібно радив колись Драгоманів домагатися провінціяльної автономії в загально-російськім розмірі, щоб потім наповнити її – тишком-нишком – національним змістом. Тим часом на сюж дорогу безсилого опортунізму спроваджують нас і деякі сучасні »хитрі малороси«, для яких у Київі є вже українська державність, »є отже там формальна основа для обстоювання тої державности й наповнювання її бажаним змістом1)«. Се саме радить другий »хитрий малорос«: »приняти факт істновання формули радянської демократії...« і стреміти »до заповнення даної формули відповідним змістом«, відкидаючи »стихійні, неорґанізовані вибухи (повстання)« і). На ту саму дорогу пішов був спершу і наш волинський клюб. Тим часом нічого не може бути шкідливійшого від сього »парляментского кретинізму«! А власне через те, що пануючі нації і кляси далеко не такі туподумці, як деякі українські політики. Поляк став мудрий навіть уже перед шкодою, а й Москаля не так легко перехитрити пирятинським Макіявелям. Сі останні гадають, що кожду демократичну формулу можна використати для себе. Тим часом, пануюча нація, згл. кляса, моментально кидає сю формулу до коша, як тільки заходить небезпека, що в своїх льоґічних консеквенціях вона допроваджує до зменшення національного або клясового стану посідання пануючої верстви. Ніяким своїм змістом чужих »формул« нам не дадуть залляти! Демократія, як певна форма державного устрою. через якої еволюцію поневолена нація або кляса може дійти до влади – збанкрутувала. Так самісінько, як і демократія, як союз поневолених кляс ріжних націй. Не змагання до демократизації, до еволюції status quo, а до його знесення! Не союз »трудящого народу« ріжний кляс і націй, але клясово селянський еґоїзм і ксенофобія! – ось що повинніб були взяти за свою проґраму наші політичні партії, а за тактику не заходи перед »леґалъними« . міжнародними трибуналами, не парляментарну діяльність, що збуджує марні надії на можливість реформи status quo, присипляючи змагання до його знесення, віддалюючи самий момент його знесення, а – орґанізацію широких верств, збирання сил і виховання ix в ідеях непримиримости їх інтересів з тим, що істнує; в ідеях селянства, яко самостійного політичного чинника.
Так повинноб було бути... Але є інакше. Про парляментский опортунізм галицьких партій не доводиться говорити, бо до сойму вони не вибирали. За те його слідно було в перших кроках україн. клюбу в соймі Не від річи буде також згадати, що неясна і опортуністична праця клюбу в перші часи черпала своє натхнення з нарад з»випробованими парляментаристами« у Львові... Не від річи буде пригадати й те, що страх розвязувати справи не тільки jure, а й facto не дало нашій нац.-демократії змоги рішити земельне питання тоді, як вона була при владі. Дальші компромітації, ставлення останної карти на Антанту і на Совіти – в усім сім відбилися: і віра в спасенність леґальних заходів, і в »інтернаціональну солідарність працюючих« і страх перед апелем до мас, – всі старі хороби нашого партійництва, які по досвіді війни і революції стали познаками старечої немочі та які не позволяють дуже оптимістично задивлятися на спроби трудової партії вийти з сліпої вулиці...
Такіж небезпечні симптоми виявляє і радикальна партія. Її стара проґрама, майже в цілости на ново принята на квітневому зїзді – се взірець, якою не повинна бути проґрама української селянської партії. З проґрами довідуємося, що партія стоїть »на основі соціялізму«, З резолюцій що стоїть за »єдиний соціяліст. фронта, так ніби психіка селянських мас мала щось спільного з якою будь з десятків сект, на які розбився тепер »соціялізм«! Визволення своєї кляси укр. селянська партія уявляє собі лише »з рівночасним суспільно-економічним визволенням працюючих мас усіх культурних народів«, отже, кажучи конкретно, – рука в руку з польським селянством і пролетаріятом. І се ухвалюється тоді, коли »Пяст« піддержує мазурське осадництво, а соціяль-демократія силкується ослабити наше село через розщеплення його на »незаможних«, i »куркулів« і встановити над селом »диктатуру пролетаріята«, коли скрізь зачинається між робітництвом і селом боротьба за владу. Так затемнюється національну і клясову свідомість нашого селянства, представляючи йому ворогів за приятелів; позбавляючи його значіння самостійного політичного чинника. Далі довідуємося, шо радикали »змагають,до повного усунення мілітаризму і до мирного злучення всіх народів«: ідеольоґія, яка підчас теперішньої bellum omnium contra omnes народів паралізує відпорність мас, нищучи їх здатність до боротьби, Далекою старовиною віє й від домагання »щоб земля, передовсім більшої посілости, перейшла на власність сільських.... громад«, бо тепер чейже, ходить не тільки про більшу, а взагалі про чужу посілість... Наївним і шкідливим романтизмом віє і від проекту проґрами з р. 1922« з правом »повного самоозначення усіх народів на їх етнографічних землях«, романтизмом, що коштував нас уже колись утрати Крима, без якого немислима незалежність Украсив. Про мовну нездібність оперти свою політику на виключно селянській масі і на її психольоґії свідчить і точка про »постепенне обмеження приватної власности«, – точка, яка коштувала наддніпрянські соціялістичні партії цілої популярности в масах, а галицький радикалізм жене в обійми засадничого ворога політичної самодіяльности селянства – соціяльної демократії. I не треба думати, що се лиш мертві слова проґрами, на яку ніхто не зважає. Сими перестарілими й шкідливими гадками переняті й діячі партії, та їх преса. Се не припадок, що ся преса, що ніколи не додумувалася до самостійної клясової селянскої політики все згадуючи про »пролетаріят«, аж до останних часів не знала, що то є самостійна національна
політика: по Антанті зачала була молитися до Совітів. Не припадок і та тісна спілка в яку входить радикальна партія з збанкрутованою і скомпромітованою на Вел. України »партією« соц.-революціонерів, вносячи в свої ряди еміґрантську ґанґрену ґрупи людей без жадних переконань і ідеалів, з повною імпотенцією думки.
Ще дальший і останний крок в сій еволюції зробила третя українсьна партія, соцільна демократія. Вона пішла цілком під диктат своїх учителів: москаля Леніна, жида Троцького і поляка Круліковського. Соціяльна її проґрама на селі – се перелицьована проґрама царського міністра П. Столипіна, розщеплення села на ворожі собі сили і ослабления його в боротьбі за владу з міським пролетаріятом. Ся робота представиться в ще пікантнійшім світлі, коли згадати, що єдине, не розєднане село большевики і Поляки уважають за одиноку підставу українства, яко самостійної політичної сили. В своїй соціяльній проґрамі дішла укр. соціяль-демократія до підпорядковання інтересів укр. селянства інтересам чужонаціонального пролетаріяту, в національній – до отримання вказівок від російської і польської комуністичної партії. 
Як бачимо кріза, яку переходить наше партійне життя досить непокоюча. Вона не стає менш непокоюча від того, що волинські посли збираються, здається, ґреміяльно розсістися по істнуючих уже галицьких партіях. Таке чисто механічне вступлення до старих (під кождим оглядом!) партій, без засягнення думки виборців, без орґанічної фузії волинських і галицьких політичних течій, що внеслаб ферментацію в багно нашої політично думки – є рішучо шкідливе й непотрібне... 
Наше партійне життя се затрутий орґанізм. Невиразність в проґрамі, перестарілий романтизм, соціяльний і національний опортунізм„ запобігання клясово і національно ворожих україн. селянству ґруп, невміння висунути прінціп клясового і національного еґоїзму (радикали); якийсь засушений леґалізм і страх апелювати до мас (трудовики), зрештою повне щдпорядковання чужо-національним інтересам (У. С. Д. П.), або здезорієнтованість (Волиняки)–ось вигляд нашого партійного життя під теперішну хвилю. І се в той час, коли цілковита зміна соціяльной структури суспільности, коли зріст полтичного впливу селянства і робітництва і їх значіння в державі поставив нашу демократію лицем до лиця з ворожою їй чужою демократією; коли практикована колись дорога »малих діл« і »реальних здобутків», для якої маси служили не самостійним чинником, а декорацією  – остаточно завела. 
Ідеольоґія нашого партіництва, що боїться стати на грунт клясово-селянської есклюзивности і національної виключности; що боїться перенести центр ваги партійної робота з партіних верхів із леґальних можливостий (ріжні Антанти!) в »низини« – ся ідеольоґія приносить нам необчислимі шкоди. Вона засушує маси в наївній злуді осягнути щось з чужою помічю (»пролєтаріяту«, Парижа, Москви або Варшави), затемнює національну і клясову свідомість нашого селянства і його дух активности, а тим самим віддаляє момент остаточного розрахунку, забиваючп змагання іти до нього.
Наше партійне життя не доросло до вимог нових часів. Події останних місяців, партійні зїзди, не показали, щоб в лоні самих партій повстали вже нові течії, які змоглиб оздоровити і відмолодитп ґанґренуючі партійні орґанізми. 
Здається, що життя буде приневолене шукати сих нових течій поза істнуючими партійними уґрупованнями.

Меріям.
На чорних раменах...
На чорних раменах
хреста
роспну мій біль...
Кругом стерня глуха пустаi окервавлені уста–...любови цвіль...

Вберу у пелюстки вінків
зелених рут,
що розвиваються, цвитуть,
а в пізну осінь тихо мруть,
тишу гробів…

У діядеми згаслих снів
вберу мій біль...
У шовку багрі хрест горів
болючим зором в низ глядів
...в тпшу гробів...

Іде у тінях піль, ланів
моя душа....
Іде самітка і сумна–
на роздоріжу двох шляхів
під тихим зором згаслих снів
схилилася вона
На чорні рамена хреста...

БІБЛІОҐРАФІЯ.
В.Королів–Старий. Чмелик. (Навколо світа). Роман для юнацтва. З ілюстраціями.(В-по »День«, Прага. Стр. IV+ 420, всл. 80).
Воно, правду кажучи, трохи пізно, писати рецензію літературного твору майже в три роки після його появи, та в нас і то можна оправдати. Недостача відповідного літературно-критичного журнала не дала змоги обговорити все, що появляється на книжному ринку, як слід, як кожда річ на се заслугує. А »Чмелик« безперечно заслугує на те, щоби йому присвятити дещо більше місця, як у звичайній бібліоґрафічній нотатці. Через те й си чудова книжка в нас так мало знана й розширена. І так справа виходить трохи фатально: З одного боку нарікають на недостачу відповідної лєктури для молоді, а з другого боку, коли така література появляється, то дають їй припадати пилом.
»Чмелик», надається, як не можна красше, на лєктуру для доростаючої молоді, – особливо в теперішній важкий для нашого життя час. Бо »Чмелик« – се молодий юнак із Полтавщини, який силою обставин викинений із нормальної колії життя, кидає рідну хату і мусить блукати по світі, а вертає до дому аж тоді, коли під Золотоверхим виграли рідні гармати, і все, що красше, поспішило оборонити свою батьківщину. І в сьому наш »Чмелик«, подібний до того маленького чмелика з ходської народньої байки, що її автор бере за мотто свого твору, що його дім – нехай се буде щілинка в моху, для нього красша за всі золоті палати. І наш герой без вагання кидає Австралію, де встиг уже влаштувати собі яке-таке життя, і їде на Україну, куди кличе обовязок 
Герой оповідач – полтавський семинарист, вихований у глибоко-патріотичній та свідомій українській родині земського діяча: акція зачинається весною 1913 р. Батько нашого юнака іде за »мазепинство». На заслання, куди за ним виїздить його дружина; обидвоє знаходять там смерть. Син-одинак залишається дома. Знайомиться близше з учителем Шульцом, який і здобуває собі великий вплив на нього. Осіню
юнак переїздить у київську семинарію, звідси його викидиють за українофільське »сочиненіє«. Він переходить ґімназію; за розліплюваннє українських плякатів попадає у конфлікт із поліцією, наслідком чого спершу ховається, а потім, користаючи з виїзду Шульца до Німеччини, їде разом із ним за кордон, де звиджує Австралію, Францію, Японію. I ціла повість – се щоденник життя нашого юнака, починаючи від дня арешту батька та виїзду матері.
Тимчасом вибухає всесвітня війна і наш герой вертає до Европи. Із епільоґу врешті довідуємося, що вступив до Усусусів і на вістку про революцію перейшов у російський полон, щоби там далі працювати. В кінци боронить Київа перед большевиками. 
Отсе коротка фабула – інтересна вже сама по собі, а й переведеннє її надзвичайно цікаве. Дуже щасливо вибрана форма: записник доростаючого хлопця, в якому він нотує всі свої переживання. Отсе й дало авторови змогу змалювати дуже точно психольоґію героя, який із »маминого синка«, пестія, мусить стати самостійною людиною. Вся книжка перейнята глубоким патріотизмом; наш герой ні на момент не зраджує своєї ідеї. Пропаґує її по цілому світу. 
Глибока любов до рідного краю – се її головна тенденція; автор на прикладах виказує, що кождий народ повинен любити своє над усе инше і дорожити ним (Чехи, Німці). Сього роду лєкція патріотизму повинна вплинути дуже ублагороднюючо на молоді душі нашого юнацтва, яке виростає в атмосфері надмірного »критицизму« до всього, що рідне. Так само не без доброго впливу лишаться сі місця, де автор говорить про Українців, порозкидуваних по цілому світу. Ось так ми довідуємося, шо коло Риму є в селі Ґрота Феррара стародавній уніятський, василіянський монастир, де правлять по українськи; Українець був дзвонарем собору в Ахені; а що виглядає найбільш сензаційно: теперішня сіямська королева – Українка зпід Києва! Образ Пимоненка висить у липській ґалєрії, а картки Ждахи продаются у Швейцарії; япанськнй архітект збирється оглядати полтавський земський дім, як зразкову українську будівлю.
Побіч того автор встиг тут зібрати і по мистецьки повплітати в своє оповіданнє безліч епізодичного матеріялу, дуже ріжноманітного й займаючого. Багато дізнається читач з обсягу історії, зоольоґії, ботаніки, мінеральоґії, а головно техніки й технольоґії і ще багато инших річий, які пересуваються немов у калєйдоскопі поперед наші очи. Сам жеж опис подорожі теж дуже інтересний повний життя й гумору: у всіх краях підглянеш тільки те, що найцікавійше, так що не мучить нас тут Бедекерівська докладність і обширність.

