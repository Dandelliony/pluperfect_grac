 
Яків! І тесля був, і столяр, і швець, і римар, і чого-чого тільки не вмів робити старий дід Яків. Вітряк мені поставив власними руками, возів понаробляв стільки, що на десять літ вистане їздити,колеса гнув, робив голоблі, шлиї, хомути, столи, шафи… Всі меблі у їдальні,всі вулики у пасіці — усе його робота. А ложки, відра, ковганки, корці, миски, ночви, діжі, лопати!.. О, золоті у нього руки були!..»
Якось, пригадую, зіпсувався й став старий дідунів годинник. Кукав-кукав на стіні в їдальеі й став. Прийшов дід Яків, подивився, покопирсав шилом у середині, посопів і пішов. А через кілька днів приніс новий годинник, увесь із дерева зробив. Вподобався годинник той мойому таткови, коли приїхав був у гості до дідуня, і забрав його з собою до міста. Довго висів він у нас, покіль не зламались якісь зубці в колесах, а тоді віддав його татко до музею разом і двома корцями, різьбленими тонким орнаментом. Тепер перед тими корцями підчас оглядин музею довго простоюють артисти-малярі й архітекти і перемальовують його в свої альбоми…
До діда Якова частенько звідкись прилітав до хати старий чорний крук. Прилетить, роззявить рот і кричить:
— Кра-кра-кра…
Бере його дід Яків на руки, голубить, пестить, пригортає до грудий, годує хлібом, ніжно розмовляє.
А коли нема діда дома, крук летить на хату, сідає на димарі і чекає. Чекає довго, покіль не прийде дід Яків.
Старий сей крук, такий же старий, як і дід Яків. Старий і сердитий. Якось хотів я його погладити по голові. Роззявив крук дзюб і був би вже вхопив мене за палець, коли б не дід Яків. Нікого не підпускає до себе старий крук, окрім одного діда Якова.
Одного разу я чув, як дід Яків, пестячи старого крука, сказав:
— Вірний мій друже! Старі вже, зовсім старі з тобою ми стали.
— А скільки йому літ? — спитав я.
— Скільки? Або я знаю скільки! — відповів дід Яків. — Певне стільки ж, як і мені.
— А вам скільки літ, діду Якове?
На се питання ані сам він, ані хто инший в цілому світі певної відповіди дати не може.


— Може девяносто, а може сто, — відказує дід Яків. — Не був на своїх хрестинах.
Уривцем підслухуючи иноді розмови мого дідуня про діда Якова, я знаю, що трицять літ тому прийшов до нього старий дід, назвав себе дідом Яковом і попросився жити за кусень хліба. Згодився на се мій дідусь, приняв його. Збудував собі дід Яків хижку в саду і від тої пори живе у дідуня. Знав ще я, що у діда Якова була колись своя хата і була своя господа, була жінка і були ждіти, але де все те поділося, про те ніхто в цілому хуторі не знав.
Якось одного дня, коли дідусь, бабуня й я сиділи при ранішнім чаю, до ідальні зайшла Мокрина і повідомила, що до діда Якова прийшов син.
— Іще що вгадай! — обізвався дідусь. — Який там син до лиха!
— А ніхто ж, як він. Кличе-діда татом і молить, благає перейти до нього жити.
— Звідки ж він узявся? — спитав дідусь.
— Або я знаю? — відказала Мокрина. — Такий поважний, статечний... Сам уже на діда виглядає...
Хутко допив я свій чай і чим дуж понісся до дідової хати.
Дід Яків сидів на призьбі, коло ніг його, звинувшись бубликом, лежав Сірко, а якийсь поважний, літній вже чоловік із сивиною у вусах, в новій свитині, білій домотканій сорочці і добрих господарських чоботях, стояв без шапки перед ним, ловив його руки і горяче благав:
— Ходімте, тату! Годі вже вам по чужих людях, по світах хилятися !.. Богом прошу вас: ходімте, тату...
Здивовано дивився на нього дід Яків і ніяк не міг збагнути, чого від нього хоче сей чоловік, що раптом невідомо звідки тут обявився і силою якихсь цілком незрозумілих прав і законів зве його не дідом Яковом, як усі, а якимсь чудним і чужим словом: тато.
Пробув той чоловік на хуторі цілий день до вечора і ні з чим пішов собі. Так і не вдалося йому вблагати діда Якова залишити свою похмуру хижку в тихому затінку niд двома високими гіллястими осокорами.
Такий був дід Яків.
Якось перед жнивами приїхав з міста на хутір мій дядько Василь і привіз із собою якогось високого добродія в окулярах, якого всі називали "паном інженером". Я знав, що мій дядько теж інженер, але що то значило — сього я не знав.
Завжди, коли бували гості в дідуня, вечірній чай пили в саду в альтані. Так було й на сей раз.
Памятаю, сидів я при столі, з зацікавленням розглядав окуляри "пана інженєра" і слухав, як дідусь, дядько Василь і пан інженєр горяче про шось говорили, пересипаючи розмову словами: "залізниця", "осушення", "стація", "прочистка" і ще якимись цілком дорослими, мені незрозумілими виразами. В той час, коли провадилася ся розмова, на доріжці саду показалася фігура діда Якова. Ставши віддаля, він закликав мене:
— Грицю, а йди-но сюди, побачиш щось.
— А-а, дід Яків! — озвався з альтани дядько Василь. — Доброго здоровля, діду! Живі ще, здорові?.. А що там маєте таке цікаве?
— А вже щось маю, — відказав дід Яків. — Іди ж бо,Грицю.
Я встав з-за стола і притьмом підбіг до діда Якова.
— Дивися, сину, що я в лісі спіймав.
I він показав мені якесь маленьке звірятко, яке тримав рукою біля голови. Звірятко перелякано зиркало блискучими оченятами і ворушило довги пухнатим хвостом.
— Не зачіпай тільки, кусається, — попередив дід Яків. — Диви но яке. Сам не знаю, звідки таке взялося. Скільки на світі живу, такого не бачив.
З альтани вийшов дядько Василь і наблизився до нас.
— А покажіть-но, що там у вас таке, діду... О-о, а де ви його спіймали? Се ж горностай, дуже рідке звірятко... Яким таким чином воно опинилося тут?... Дивіться-но, тату! — звернувся він до дідуся.
3 альтани всі вийшли і обступивши діда Якова, почали розглядати звірятко.
— Так, так! — говорив дядько Василь. — Справжній горностай... Дайте мені його, діду.
— А на що?
— Се рідке звірятко.. 3 його шкірок царські мантії роблять...
На що, — питаєте, діду?... А от я його протримаю в клітці до зими, а в зимі, коли скине з себе сю шерсть і стане білий, забю, вичиню шкірку і клочам її напхаю...
— Клочам ! — підхопив дід Яків. — Не хочу… Не дам…
— Я заплачу вам за нього, діду... От, маєте...
І дядько Василь вийняв з кишені червінця.



Дід Яків призирливо глянув на золотий, одвернувся і мовчки niшов геть.
Я ще вам набавлю золотого! — крикнув дядько Василь.
Дід Яків навіть не озирнувся. Він ішов, тяжко гупаючи чобітьми
 по доріжці і сердито бурчав:
— Клочам, каже, напхаю... От тобі й рідке звірятко !.. Клочам !.. А що буде, коли ми зачнемо з рідких звірят здирати шкіру і клочам iх напихати?.. Зовсім зникне звірятко... Я от девяносто
чи сто літ на світі живу і вперше такого бачу, а вінкаже, і потім клочам напхаю. Іди собі до Бога та швидше тікай!- сказав дід Яків і пустив звірятко в траву.
Високо підстрибуючи, горностай хутко подався до ліса.
Дід мовчки подивився йому в слід, постояв, попакав люльку, повернувся і попростав до своеї хижки. Сів на призьбі, дістав сoniлку з-за пазухи і почав грати.
Чудово грав дід Яків! В памяти моїй не затрималося ні одної з тих мельодій, які колись я чув од діда Якова, але коли б се було можливо, я дав би не знати що, щоби хоч раз ще послухати сих тихих, як дитячий сон, прекрасних, як казка, чистих, як голубінь неба, простих, як душа природи, журних дідових пісень..
На другий день по приїзді дядько Василь з паном інженером ходили на болото і щось там оглядали і того ж таки дня в вечері виїхали до міста. А через кілька днів вони повернулися
в двох, привезли з собою кількох техніків інструментами і чудним приладдям до них, розмістили все те в малому садовому домі почали що-днини виходити на багна. Цілими днями, від ранного ранку до пізного вечора, робили вони щось на тих багнах, а коли приходила неділя або свято, брали з собою псів і рушниці, обвішували себе саквами і патронташами і йшли на лови. Цілий день з болота долітали до хутора вибухи стрілів, а над вечір вони верталися і приносили з собою цілі гори набитої дичини: довгоносих вівчариків, водяних курочок, лисок, куличків, чирок, крижніх, перепелиць.
Одної неділі, коли на свитанні вони виходили на лови, дід Яків стояв оддалік, сердито позирав на них з-за хащів і бубонів під ніс:
— 1-у, анахтеми!.. Бога нема у вас... Вистріляють усе, винівечать, винищать і з божої краси мертву пустелю зроблять...Анахтеми! 1роди кляті! Гаспида сини, побий вас лиха година !.. Нехай вас грім скарас !.. Щоб вас земля проглинула. 


І він без краю лаявся, кляв і плювався.
Ловці зібралися і niшли на болото, а дід Яків постояв ще трохи, послав ім у слід кілька страшних проклонів і сердито помандрував до свосі хижі.
Того ж дня, коли над вечір я вернувся до дому з левади, де, прислухаючись до далеких стрілів на болоті, пахкав на всю глотку і шпурляв камінчиками в горобців, я застав якийсь великий незвичайний рух. Ловиі вже були дома і про щось жваво, горяче і збентежено говорили. А дядько Василь бігав по ганках, схвильовано розмахував руками і зупиняючися перед дідунем, сердито кричав:
— Се вже чорт зна що таке! Чорт зна що!.. Се вже ні на що не схоже !.. 1 навіщо ви тримаєте в себе сього божевільного діда, хотів би я знати, сього старого дурня, йолопа, що від довгих літ вже в голову зайшов!.. От вам!.. Маєте !..
Не здаючи собі справи з того, шщо я чув, але почуваючи, що мова йде про діда Якова, я нашорошив уха і врешті поволі все зрозумів.
А вийшло от що. Коли техніки й інженєри були на полюванні, дід Яків узяв сокиру, пішов у садовий дім, де переховувалися інженсрські інструменти і порубав іх на дрізочки. Рубав він іх так люто, що не зоставив цілої ані одної рурки, ані одного колещатка, ані одного шкільця.
Я побіг шукати діда Якова.
— Кого шукасш? — спитав мене парубок Охрім, побачивши, що я зазираю здалека крізь відчинені двері до дідової хати.
— Діда Якова шукаю.
— Еге, не шукай! Нема вже діда Якова.
— А то ж де він подівся? — спитав я.
— Його на збірню повели.
— Чому так?
— Тому, що лиха наробив. Не чув хіба? Арештували діда Якова і в остріг його посадять...
Як грім з ясного неба вразила мене ся несподівана звістка: дід Яків і тюрма ! Сі два поняття якось зовсім не вкладалися, в моїй голові.
Вечір пройшов неспокійно. Інженери послали кудись гонця з телеграмою, комусь про щось писали, довго і голосно радилися. Я вже засипляв, коли ще чув гамір іх голосів.
Проснувшись ранком на другий день, я почув від Мокрини


новину, яка сильно вразила моє дитяче серце: дід Яків у ночі помер на збірні.
В день діда Якова привезли зі збірні і поклали в його хижці.
Я боязко ходив побіля дідової хати, заглядав здалека крізь вікна до середини, але зайти туди боявся. А техніки і пан інженер, чекаючи, покіль привезуть нові інструменти з міста, по які туди послали Охріма, похожали по саду, весело реготалися і врешті, не маючи, що робити, нарадилися йти на лови. Поскликали псів, повистроювалися в ловецькі строї, пообвішувалися саквами й рушницями і весело рушили до Ліса.
В сю мить якраз прилетів до дідової хати старий крук. Залетів у хату, вилетів і сівши на комині, почав голосно крякати:
— Кра-а!.. Кра-а !.. Кра-а!..
— О! А се ще що за напасть? — сказав дядько Василь, проходячи з ловцями повз дідову хижу. — Прилетів сюди нову біду накликати ?.. От я ж тобі, голубчику...
I, хутко схопивши рушницю з плеча, він наставив її проти крука, націлився і стрілив.
Широко розляглася лісом перелякана луна і розбіглася далекими відголосами по болотах, левадах і сіножатях.
Крук змахнув крилами, підскочив і знову впавши на хату, мовчки скотився по соломяній покрівлі на землю.
Дядько Василь підійшов до ньогоі нахилився. 1 тільки було намірився піднести його з землі, як старий крук скрикнув, роззявив скрівавлений дзюб і що сили дзьобнув його за палець.
— І-у, сатано! — закричав дядько Василь, схопив крука за крило і широко розмахнувши ним у повітрі, вдарив об рушницю.
I піднісши в гору неживого крука, показував його ловцям і говорив:
— Іш, чорний який, як сажа. А вкусив як, бестія! Аж кров пішла...
І кинувши крука в кущі, додав:
— Ну, йдемо... Шкода часу дорогого...
Ловці пішли. А я стояв, прислухався до моторошноi тиші,
яка стояла побіля мене, і з жахом поглядав то на дідову хижку,
то на кущ, в якому лежав чорний, заплямлений кровю неживий
крук...
Діда Якова на другий день поховали в лісі біля болота.
Закопали в землю, насипали над ним могилку і поставили березовий білий хрест. А чорного крука я витяг з кущів, поклав

у деревляне пуделко від цигар і співаючи похоронні пісні, закопав на городі...
 
Багато часу проминуло від тої пори. Давно вже померли мій дідусь і моя бабуся. Нема вже поміж живими і мого дядька Василя.
Там, де жив я колись серед загадкової тиші вікових гущавин, давно не ступала нога моя, і тільки зрідка, проїзжаючи залізницею, я перехиляюся через вікно вагона і довго з сумом роздивляюся навкруги, пригадуючи собі, як дивний сон, давно-минулі часи свого дитинства.
Ніщо вже там не нагадує тепер колишньої краси тихого дідуневнго хутора. Там, де було болото, стоять тепер зелені луки, посеред яких ліг довгий залізничий насип, а там, де був колись дідунів дім, стоїть брудна залізнича стація. В день і в ночі розлягається в повітрі пронизливий свист паровиків, і довгі поїзди везуть в один і в другий бік грубі колоди вікового ліса. Пущу, яка колись лякала мене своїм шумом, вирубано до пня і голий степ стоїть на тому місці. Не чути там тепер гудіння болотяних бугаїв, нема там диких качок, вівчариків, ремлюг, давно вже зникли сажалки з хвостатими ополониками й вюнами. Одна тільки горлиця иноді залетить сюди і сівши на рідкому дереві, що зосталося ще на місці вікової діброви, журно заворкує серед голих сумних просторів та иноді в ночі серед росної трави де-не-де задере самотній деркач. Нема вже там комишів, зачахли очерети. 1 не пізнати того місця, де поховано колись старого діда Якова — хреста давно нема, стерся й бугор над його могилою. 1 вже ніщо, куди не кинеш оком, не нагадує тепер про тишу чудової казки, що ще недавно -там жила і раптом без сліду на віки вмерла. 
Свист паротяга і гуркіт коліс. Гуркіт коліс і свист паротяга.
I голий степ навкруги...