Лише інтензивною агрікультурною політикою і всемірною підтримкою розвитку нашого сільського господарства ми зможемо прийти до найскоршої відбудови нашої батьківщини.
Починаючи з відбудови сільського господарства Україна забезпечить потрібні їй платіжні засоби для дальшої відбудови всього економічного свого організму.
Сеж сільське господарство постачатиме в великій кількости потрібні їй паливні матеріяли, головно алкоголь і ростинні олії, яких проби прооби для вживання для опалу і смарування дали вже видатні і добрі результати.
Але вертаючись до нашої теми, ми мусимо знову підкреслити, що (і се конкретизовано на паризькому міжнар. зїзді плинного палива) всі винаходи що до заміни нафти як палива, мають поки що більш теоретичне, ніж практичне значіння, що потрібна ще уперта і може й довгочасна праця над удосконаленням старих і винаходом нових способів, і сим шляхом мусимо йти також ми, коли не хочемо допустити викреслення нас зі збору світових націй і держав.
І все ж таки, як не були би ще люде далеко від остаточного розрішення проблеми палива й механічної енергії взагалі, все ж таки народи, підправившись після тільки що минулої світової війни, яка здавалась подібно великим війнам минулого мала відкинути світ далеко назад і припинити його культурний розвиток, вийшли на віковий шлях вічного прогресу і торжества людського духа. Найблизше майбутнє має розвинути нові горизонти для дальшого поступу людства і ми мусимо закінчити висновком, що коли минувша епоха була ерою пари і вугля, коли її замінила ера двигунів внутрішнього горіння і плинного палива, то ми стоїмо перед ерою гармонізації праці пари, палива газового і використання таких вільних благ природи, як біле та зелене вугля, сила вітрів і може ще багатьох невідомих людству доси можливостий здобуття механічної енергії.
І в сьому відношенню Україні належить відограти першорядну роль завдяки тому, що сама природа заховала в її натрах, на її поверхні, в її водах і повітрю незчислимі титанічні силидля гармонічного розвитку її життя, і треба лише в час, коли ми знову станемо до праці над його відбудовою закинути зайве дрібне, партійне і клясове політиканство, та міцно сплетеними руками всієї нації приступити до реальної праці без зайвих слів та викриків. Природа е вічно творча і покоряти її на користь людству можна лише упертою працею і творчістю, якої є досить (поки що в потенціяльному стані) в нашому народі.
 
Літературні журнали в 1922-23 р.
Під сю пору, коли письменники не завжди мають змогу видавати свої твори окремими книжками, літературні журнали, чи альманахи моглиб хоч у части стати виразом настроїв і духової творчости сучасного покоління.
Переживаємо велику добу національних і соціяльних революцій, добу, коли розбурхані пристрасти і розбуджена душа нації повиннаб найти свій міцний відгомін у письменстві, а тим самим у журналах, про які бажаю говорити .
Деякі з тих журналів містять твори самих письменників емігрантів і є продуктом тих обставин, серед яких живуть автори творів – у таборах. І здавалобся, що тяжкі таборові переживання, туга за утраченою батьківщиною, повинниб викресати іскри справжньої, мистецької творчости. Таж відомо російська еміграція створила цілу емігрантську літературу, до якої з пошаною мусить ставитися вся Росія по сей і по той бік політичної барикади. Такі журнали, як «Жар птица», «Сполохи» стануть монументами сучасної епохи.
Терпіннє, се найкрасше жерело творчости – але для справжніх талантів. Наш Шевченко чи не найкрасшу частину лірики сторив здалека від вітчини – на засланню. Міцкевича відвідувала Муза на чужинецьких бруках, Байрон, Шелллі, Ібзен, а колись Данте пишучи архитвори, не бачили роками рідної землі, втікаючи від політичних переслідувань, чи від іще гіршого – філістерства своїх земляків. Оскар Уайльд писав твори серед тюремних стін, Достоєвський черпав натхнення із своєї муки серед бруду життя на засланню.
Тільки нашим поетам еміграція - не служить.
Серед цілої повені віршів читач не найде одного, про який можна би сказати, що се говорить наболіла душа вигнанця, а не безсилий мозок людини, що пріє з утоми добираючи рими. Замість бунту і протесту наболілої душі – чути зойки і скигління безсилих писклят, яких буря викинула з теплого гнізда ; замість міцних барв, що відповідали б настроям революційної доби, бачиш сірі, анемічні, вилі картини, про які не знаєш, чи се обличчя трупа, чи сухітника. З поміж цілої плеяди поетів у «Веселці», «Русалці» і «Стерних» не замітно й одної індивідуальности, яка вражалаб чись самостійним, оригінальним, своїм. Всі поети намагаються втекти як найдальше життя, всюди замітний односторонний культ форми і мистецтва для мистецтва ; ніде не найдете великого пориву, що приневолює поета бути речником певної ідеї,
 
 а поезію ужити як зброю для перетворення духа людини, для боротьби за високі ідеали людства. А часи естетизму проминули і поезія не може бути колисковою піснею для буржуазних нероб і похоронним гимном навреестеніків і декадентів.
Новітня людина, що не переспала політичної революції. Бажає і в поета бачити революція духа, а життя вимагає, щоб мистецтво було не гимном смерти, тільки гимном життя і боротьби та віри в ідеал. – Всего того не найти в наших журналах.
Берім під увагу журнал виданий в Празі «Стерні». Гарний папір, великий формат. На першім місці передрук прекрасної «Думи» П. Тичини, який одинокий з поетів відчув голос душі народу і гордо береже до тепер прапор української нашої рідної революційної поезії, не поклоняючись чужим божкам. Клим Поліщук повторяє старі мотиви про гречкосійну Україну, про чорнозем, про силу, що йде від грунту. «Червоний світ» се не повість, а хронікарські записи людини, що на розбурхане море революції дивиться з вікна каварні і не в силі бачити глибини моря, тільки шумовиннє, піну, богемічне сміттє, викинене на беріг великих подій. З жалем треба ствердити, що визначний талант Поліщука марнуються в погоні за заробітком. Але се не вина Поліщука.
Антін Павлюк заняв своїми мозольними віршами 11 сторін (!). Павлюк губиться у хаотичній символіці, надмірній декоративности. Я розумію, що взагалі всяка поетична творчість є тільки символом й об’єктивізацією ідеї, отже символ не служить для затемнення, тільки для виявлення й уплястичнення ідей.
Павлюк хоче за всяку ціну бути неприступним і незрозумілим. І справді, люде, що прекрасно розуміють Гетого, чи інших геніїів – не розуміють Павлюка. Але се зовсім не значить, що Павлюк геній – бо геніальність є сусідкою простоти і щирости – всего того, що бракує Павлюкови.
Із прози визначаються «Діссонанс» Федора Дудка, який уміє часом творити дійсно по мистецьки, хоч надмірна балакучість і недостача ядерности вислову шкодить йому. З повним признаннем треба згадати статтю Осипа Кісіля про чеську поезію. Написана з життємм, з молодечою вірою і ненавистю до всього, що нікчемне, пережите і мертве. Такі статі причиняються до очищення цвинтарної атмосфери, що панує серед наших молодих письменників. Натомість стаття Павлюка про новітню укр. лірику повна загальних комуналів і оклепаних фраз. Стаття вартістна хіба – цитататами, яких автор не щадить.
І за се будьмо йому вдячні. Студія Михайла Мухіна про голод на Україні написана із знанням предмету, хоч пренаївна присвята ослаблює її серіозність. 
