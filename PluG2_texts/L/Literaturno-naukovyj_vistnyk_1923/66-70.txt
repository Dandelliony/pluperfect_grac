пропозиції, але остаточно вирішення справи одклали на друге засідання, щоб засягнути більше інформацій. А тимчасом справа ся цілком несподівано виникла в Центр. Раді, і я подав тоді Ц. Раді відомости, як стоїть вона в Ген. Секр. Справа викликала річеві дебати, в наслідок яких прийнято резолюцію в тім сенсі, що державним нашим ідеалом є такий устрій, де релігія мусить бути приватною сферою життя, а тому утворення яких-будь адміністративних уставнов для тої сфери булоб віддаленням від того ідеалу. Маючи таку прінціпіяльну резолюцію, Г. С. вже не піднімав у себе тої справи. Та життя проте давало досить фактів, що примушували нашу адміністрацію приймати участь у церковних справах. Се таки привело до необхідности утворити окремий департамент у Міністерстві В. Справ. Але фактично тактика правительства була та сама і департамент, до тогож дуже невдатно зорганізований, не вніс порядку в церковну ділянку нашого національного життя. 
На перший вигляд здавалося, що інакше поставилося до сеї справи правительство гетьмана, бо воно зразу утворило нове мівістерство ісповідань. Кермування Міністерством запропоновано було мені. Але з огляду на ті політично-соціяльні обставини, в яких стався гетьмансько-державний переворот, я одмовився. Міністром ісповідань став проф. В. В. Зінківський, людина власної особистої гідности, але без ясної національної думки та без твердої вдачі.
Сі останні риси нового керманича державної політики в церковній справі мали дуже прикрі наслідки для нашої церкви. Церковна влада на Україні встигла за сей час вбитися в таку силу, якої не мала ще ніколи. Почалися нагінки на церковно-національний рух і в першу чергу на Центр. Раду. Ті позитивні здобутки, яких досягла Центр. Рада, використав московський елемент у своїх інтересах. Напр. Всеукр. церковний собор відбувся, але вибори до нього проведено під таким тиском, якого не знала і стара столипинська Дума. Напр. на деяких виборчих зборах посли на собор вибиралися по списку, який просто відчитував голова зборів, місцевий архіерей. Першим ділом Всеукр. Собору був вибір на голову укр. церкви відомого за старих російських часів українофоба та реакціонера архіє. Антонія (Храповицького). Другим ділом — було запровадження слідства над  Церковною Радою. Державна влада в особі Міністра Iсповідань була слухняним органом Собору і Митрополита, або бодай не знаходила сили їм перечити. Головнійшим наслідком того всього було взято дуже прикрий напрям для вирішення кардинальної нашої церковно-національної справи — справи церковної автокефалії. Замість автокефаліії запропоновано церковну автономію (в самостійній державі!), але який по суті характер мала ся автономія, видно хоча вже з того, що без згоди московського патріярха голова укр. церкви не міг навіть епископа в себе поставити. В такому напрямі в наслідок соборних постанов, розпочалися і пертрактації гетьманського уряду з московським урядом.

Так прикро закладалися основи вашої церковної самостійности, що має безперечно не мале значіння і для нашої державної самостійности. 3 сього, гадаю, досить видно, що доки не ліквідовано відносин між державою і церквою до ідеалього їх негативвого ступіня, доки додержується фактичний звязок я життям державвим та життям церковним, до того часу мусимо старатися, щоб відносини між ними були установлеві на правильному правному грунті, який один тільки може забезпечити не тільки інтереси церковні, але й державно - національні.
Як уже відомо, гетьман на протязі своєї влади зробив пробу порозуміння з укранськими демократичними елементами. В числі тих кандидатів, яких призначив Нац. Союз, вступив у кабінет і я. Із запропонованих мені портфелів, я вибрав портфель міністра Ісповідань. Хоч як спокусливо було взяти в свої руки напр. справи освітні, але я спинився свідомо на церковних справах, бо се була найбільше запущена ділянка нашого національного життя. Крім усього, за кілька день мав розпочатися другий Всеукраїнський Собор, що збирався під гаслом задавлення поступово-демократичних та національно-українських течій в нашій церкві. Взявши гору над моїм попередником, церковна влада почувала себе в повній силі і мала лише формально перевести на Соборі ті свої завдання, шо поставила собі.
Перші кроки мойого ознайомлення зі справами в міністерстві одкрили мені неімовірні речі. Досить сказати, що епископи призначалися на свої посади без усякого порозуміння з державною владою і роля сеї влади обмежувалась тим, що вона давала всю адміністративну та матеріяльну допомогу епископам, а те, що й як вони робили в державній ділявці, се не мало обходити правительство. Се та инші подібні явища, треба сказати, залежали здебільшого од певної незнайомости відповідних державних чинпиків, бо коли я далі вимагав чого на грунті ясного закону, то звичайно те все виконувалось навіть, коли було не зовсім бажане для представників церковної влади. Так напр. митр. Антоній урочисто заявив мені на Соборі, що на далі вже не буде такого "непорозуміння", як самовільне займання епископами епархіяльних катедр; так само зняв він з програми  соборних засідань, справу позбавлення чину членів церковної Ради, коли я пояснив йому політичний характер такого поступовання та випливаючу з того необхідність відповідвої акції з мого боку в тій справі.
Нарешті на чергу дня Всеукр. Церковного Собору поставлено справу автономіi укр. церкви. Як я вже згадував, позиція правительства в сій справі була вже значно попсована невідповідними зносинами уряду з моск. патріярхом. Кроки ті були фальшиві, але не остаточні. Врешті уряд лише був посередником  у передачі московському патріярхови думки Всеукр. Собора, але своєї власної позиції в сьому не висловлював ще остаточно. Тому я мав обовязок засягнути думку уряду в справі суверенітета укр. церкви. Справу сю поставлено на Раді Міністрів
 і не вважаючи на опір з боку деяких елементів справа автокефалії пройшла подавляючою більшістю. Се дало мені можливість другого дня справу автокефалії оголосити на Соборі в імени цілого правительства.
Але справу на сей раз не доведено до краю. Гетьман проголосив федерацію з Росією, почалось повстання, кабінет деміciонував, церковний собор оголосив відозву до населення з закликом боротися з бунтівниками, з Директорією, колиж гетьманська влада захиталася, то почали епископи на Соборі виступати й проти гетьмана. Все те остаточно відкривало політичний характер церковної влади на Україні. Вона не хотіла знати певних законних меж для себе і доконувала лише тих цілий, які ставила собі з огляду нац.-московського та державно-російського.
Не було иншої ради, як урядови самому взятися до вирішення справи автокефалії української церкви. В січні 1919 р., коли я кермував справами Міністерства Ісповідань, нарада члевів Церк. Ради та Міністерства Ісповідань, була вирішила потребу видати закон про автокефалію укр. церкви в імени уряду. Проєкт  закона, складений сенатором С. Шелухином, внесено в Директорію і затверджено. Справа таким чином вирішена  власне так, як взагалі вирішалися анальогічні справи в инших церквах, що доходили до самостійности. В історії власне не було випадку, колиб пануюча церковна влада цілком добровільно згодилася на самостійність тієї частини своєї пастви, що до сього часу була їй підвладна. Автокефалія навіть грецыкої церкви, в грецькій метрополії, повстала з немалими перешкодами з боку константинопольської патріярхії, і рішаючу роль тут так само взяла на себе державна влада. А, напр., фактична автокефалія болгарської церкви, що вже пів сотні літ існує, ще й досі не визнана константинопольською патріярхією, од якої болгарська церква ранійше залежала (т. з. "болг. схизма"), хоч се, розуміється, не позбавляв болгарську церковну владу чинности в її внутрішних та фактично і зовнішних відносинах; і навпаки, легко собі уявити всі ті непорядки, колиб церква самостійної держави залежала од церковної зверхности в другій державі. Тому ми зрозуміємо позиції ще старого литовського князя Витовта, який категорично заявив соборови епископів, що каратиме смертю усякого, хто з його держави стане вивозити гроші московському патріярхови; як видно, ще й  тоді добре розуміли значіння церковної самостійности — не тільки для самої церкви. Отже українська церква стала самостійною тим самим, так сказати би — фактичним шляхом, на який вступали взагалі ті церковні організми, що доходили самостійности. 
Розуміється, слідом за революцією звичайно йде правне унормування революційних здобутків. Нашим дуже серіозним завданням тепер є твердо угрунтувати ті безперечні основи автокефальности, які українська церква має в своїй історії та в її льогічних висновках. Ми всеж таки мусимо досягти правного 
визнання нашої церковної автокефальности з боку ипших церков і в першу чергу — з боку східних патріярхів.
Мені доля судила велике щастя зробити перші кроки в сім напрямі перед константинопольською патріярхією. Я не буду розповідати історії моїх зносин з візантійською дипльоматією. Скажу лише загально, що увесь характер устрою української церкви в її минувшині, практика її  відносин до инших самостійних церков, насильне порушення попереднього укладу життя нашої церкви шляхом адміністративної репресії з боку иншовірноі турецької влади, навіть через сімонію (підкуп великого везира Отоманської Порти) — вже самі такі факти, мимо всього иншого, творять відповідне вражіння на високу канонічну правосвідомість чинників вселенської патріярхії. Можуть стояти тут на перешкоді власне не стільки формальні причини, скільки неможливість фактичних зносин та фактичного порозуміння з укр. церквою за нинішних умов.
Формальне визнання нашої церковної автокефальности ми  будемо мати — коли не од усіх самостійних церковних організмів  сучасного православного світа, то в усякому разі од більшости їх. Але сама формальність не може нас вязати на шкоду живих інтересів церковних. В анальогічних випадках історичного життя христіянської церкви живий прінціп церковного права, активно перетворившися в самий факт церковної незалежности, вистає собі для доконання висших ідеалів Христової церкви. На такий грунт перетворення свого правного переконання в дійсний факт життя, стала у свій час кожда з нинішних самостійних церков, і се звичайно було для них великим поступом в осягневню церковного ідеалу. На сей грунт стала церква українська, що вже нераз історично доводила невмирущість основ свого життя і в нинішних обставинах довела се найбільш яскраво. Обставини ci накладають на неї велику відповідальність перед своїми вічними завданнями, що головно полягають у духовній користи її членів. Коли візантійські основи московської церкви гіпертрофувалися в "господствующую церковь" московського само- державного режіму, а се натурально привело до дальшої внутрішної крізи московської церкви в ріжних розкладових формах нинішної т. з. "живої церкви", то повстає певна небезпека од якоїбудь спілки з таким отроєним організмом. Не одійти од того шляху, яким так небезпечно досі йшла московська церква, навіть у час свого визволення од самодержавного режіму; прийняти в лоно своє нинішний дух та нинішні форми життя тої церкви, як фермент безперечного розкладу, булоб очевидним збоченням української церкви з сього вже нераз випробуваного правдивого шляху та непростимим гріхом кождого живого члена української церкви. А єдиний спосіб ухилитися од розкладового впливу, найбільш доцільний шлях осягнути конечну мету церкви в умовах її сьогочасного істнування, се —те становище неза-лежности, яке твердо заняла наша церква. 
В. Трепке
Нафта  і  її значіння в сучасній  світовій господарці і політиці
Нафтове питання займає в сучасну епоху не тільки економістів, але і то в далеко навіть ширшій мірі — політиків. Крім цілого ряду монографій та окремих статий в періодичних і неперіодичних органах друку, в часописях і журналах усього світа, воно обговорюсться і дискутується не менш гостро, ніж із парляментських трибун, підчас ріжних світових конференцій, зїздів т. и. Його вживають яко гасло підчас парляментських і навіть президентських виборів, як се особливо гостро виявилося в часи останиніх виборів у Сполучених Державах Піви. Америки. І се стає зрозуміле, коли візьмемо під увагу, що одною з причини переваги держав "Антанти " у що йпо  минулій війні було опанування засобів достав нафти їх промислови, а також армії і фльоті, що дало підставу англійському міністрови льордови Керзонови висло- витися в своїй промові 21-го листопада 1918 року, що «нафта та її дерівати — бензина, смаровила і т. д. набрали велитенської ваги в справі оборони країни... Не буде прибільшеним сказати, що нафтові филі винесли соювників на шлях перемоги», а Людендорф у своїх споминах висловився, що перевага союзників у справі достави нафти була найголовнійшою причиною іх військової перемоги.
Перед війною найважнійшими доставцями нафти були Спол. Держ. Піви. Америки та Росія. За час війни добування нафти в инших країнах світа значно зросло, а Росія після совітського панування зовсім вибула з числа нафтових продуцентів.
Розвиток світової продукції нафти за останні роки показус отся таблиця: 1917 рік 506,7 міліон. барил, 1918 рік 516,8 міліон. барил, 1919 рік 544,9 міліон. барпл, 1920 рік 694,8 міліон. барил, 1921 рік 775,0 міліон. барил.
В звязку з сими даними та широким приспособленням і розвитком двигунів внутрішнього горіння та вживанням плинного (рідкого) палива для фльоти, поширення вживання нафти і iї деріватів у світі представляеться так: в 1860 році 71 тисяча тон, в 1880 р. 4.000 тис. тон, в 1900 р. 25.000 тис. тон, в 1920 р. 102.000 тис. тон, при чому надзвичайно цікавим є той факт, що на потреби фльоти вживано перед війною 1.300 тис. тон, в 1919 р. 5.000 тис. тон, в 1921 р. 12.800 тис. тон так, що коли загальне вживання нафти поширилося за час від 1900 р. по 1920 р. в відношенню 1: 4, то потреби лише самої світової.