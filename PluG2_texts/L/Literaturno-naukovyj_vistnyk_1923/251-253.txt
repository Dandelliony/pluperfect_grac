251
(І. Мазепа – Большевизм і окупація України, Льв.22,ст. 63),Дійсно ударяючий аргумент для філістерів! Так, ніби щось, що робиться тепер у світі, мало преценденти?! Так ніби уряд Гортія, Скоропадського,  чи Лєніна, можна дійсно підвести під якусь чисту форму республіки, чи монархії? Так ніби й сі «небувалі в цілому світі» форми правління не існують нпр. Ще в полуднево-американських деспотіях-республиках? Так якби ся форма не існувала вже за перших дні першого цісарства у Франції, коли Наполєон (без усякої іронії) казав вибивати на монетах: «Цісар Наполєон»  - з одого боку, а з другого – «французька республіка»? – Ні в соціялдемократичні, ні в які инші готові формули життя не вкладається. Воно вимагає не слів, а ідей. Їх заступає соціал-демократам талмуд Маркса і – слова!
Wo eben die Bergiffe fehlen,
Da stellt das Wort zur rechten Zeit sich ein
Далі, що значуть фпази про «соціалізм» і «реакцію» в обставинах, де соціалізм так само, як і реакція спирається на міліарній силі і виявляє такі самі імперіалістичні забаганки супроти слабших сусідів? Що значуть фрази про соціалізм, який устами російського дєлєгата на гамбурзькому зїзді  договорюється до ідеї «демократичного капіталізму», або – «державного капіталізму» устами Лєніна?
Життя наслідком перевороту, принесеного війною, переростає формули, в якій його досі замикалось. Для опанування  й ведення мас потрібні кличі. Соціальний уклад вимагає інших ідей. Але звітки їх узяти вихованим на пожовклих фоліантах соціалістичним проводирям, що так звикли черпати з чужих книжок, з чужої мудрости? 
Безплідність думки цих провідників ніде так не виказує себе, як у безнастнній зміні їх політичних переконань. Ніколи не здобуваються вони на яркий клич, безкомпромісний, що запалює маси, опертий на вдумливім студіюванню дійсности. В них думка все шкандибала за «ходом подій», а не навпаки. Один з геніальних демагогів і теоретик руйнуючого моменту революції писав: «Власне інтереси соц.-дем. (революційної – Д. Д.) агітації приневолюють нас не пристосовуватися  до істнуючої психольогії працюючих мас,але всяко розширювати її і поглиблювати» (ст. Н. Лєніна в «Іскрі», ч. 25 з 25. IX 1902). Сі слова для наших революціонерів величезна антидемократична єресь. Підходячи до найважнішого на Великій Україні питання – за яку форму народоправства належить боротися, наша соц.-демократія не важиться сказати нічого ясного. Для неї «форму державного устрою вирішить рівноправне громадянство». Ще виразніше пише ред.. «Нової 

252
України»: «Чи трудова радянська демократія, - чи загальна демократія, обі більше менше корисні для боротьб проти централізму і диктатури. Вибір одної з сих форм – діло смаку" (ст. М. Шаповала в «Н. Україны», ч. 10 – 11, 22р.). Виходить отже, що вибір тої, чи ішої політичної тактики, є для наших революціонерів лише річю смаку, як вибір тої чи іншої краватки або сподень: у кратки, чи в паски. Для наших революціонерів усе рішатиме «воля більшости», котра своїм вільним голосуванням скаже, яка буде демократія радянська, чи загальна ( «Н. Україна», Прага, квітень, 23).
В хвості за сею більшістю і плелася цілий час наша демократична думка, ніколи не важучися протиставити її стихійному пориву свій організаційний клич. Ось як характеризує хитання сеї думки такий компонентний свідок, як п. с. р. Григоріїв: «Українська політика весь час йшла без керми… Сьогодні з Керенським проти Німців,а завтра  - з большевиками проти Керенського, післязавтра – з Німцями проти большевиків, а трохи згодом знов з большевиками проти Німців. Сьогодні переговорювали з антантою, а завтра одні залицяються до большевиків, а другі до Німців».
Ся тирада тим цікавіша, що є властиво – автокритикою! Бо якраз сей самий автор у нападі щирости, в другій публікації (Г. Наш. – Наші гріхи. «Вільна Спілка», жовтень 1921, Льв.) відкриває нам, хто се властиво займався сими карколомними соками. Показується  - партія автора укр. Соц.-революціонери! В тій цікавій статі (якої автор має всі причини жалувати) читаємо про с-ерів: «Ми обдурили і самих себе несталістю власної позиції, недотриманням власної лінії, нездійсненням власного програму. Ми говорили одно, а робили друге. Говорили про трудовий прінців, про радянську систему влади і т. п.,а самі йшли то за с.-д., то за с.-ф., то ще за кимось іншим. Ми не здійснювали того, що самі хотіли, а робили те, що нам нашіптували» - наша трусість і брак цивільної відваги, повинен був би додати автор. «Ми поважали всяку чужу думку – читаємо далі – і занадто мало шанували себе (свята правда!  - гл. процес Голубовича, Остапенка, Лизанівського; листи Грушевського до Раковського й ин. – Д. Д.). Ми не були революційною партією, що непохитно переводить в життя свої погляди, а добрими сусідами, що намагаються зі всіми жити в злагоді, і Бога не гнівити і чорта не ображати. Ми не були «соглашателями»  по сути, але своєю мягкотілістю допомагали створенню для «соглашательства» об’ктивних умов». – Тепер отже ми бачимо, що свої зикзаки, на які так нарікає п. Григоріїв у «Нов. Україні», завдячує наша політична думка – партії автора.
Дальше перечислюються всі salto mortale, вироблювані с-ерами на Україні. За Центр. Ради стояли вони за «радянською системою», далі – «дали змогу скріпитися гетьманській владі наслідком деякої віри есерів в ес-ефовські благоглупости про
необхідність буржуазного ладу на Україні» (виходить,отже,що люди,які стояли за радянською владою,вірили рівночасно в необхідність буржуазного ладу!). Ще пізніше наші революціонери радянці «поступалися своєю партійною політикою в напрямку декларації негайного парламентаризму» Що можна додати до сього зворушую чого своїм цинізмом признання? Як оцінити сю проституцію думки? Як назвати людей,які по такій сповіді стають на котурни,докоряючи нашим браком сталої ліні? 
Що дивного,що при такій безідейности,при такій бездібности здобутися на тінь оригінальної думки,сим «революціонерам» не лишалося нічого більше,як апелювати до «волі більшости»,яка сама скаже їм чи демократія буде радянська,чи загальна. Їм лишилося лише пристосуватися до «існуючої психології»,навіть не робочих мас,але партійних груп з прозумілих амбітників.
Коли в своїх тактичних міркуваннях наші філістери від соціалізму виявляють таку глибину думки,то вже просто з дива не можна вийти читаючи їх теоретичні міркування! Взірець їх находимо в статі того самого п.Григорієва в квітневій книзі «Н.України». Тут знаходимо ряд блискучих як золото,прозорих як потічна вода сентенцій,а при тім наскрізь оригінальних. Ось деякі з них: «Кожна нація може зберегти свою суверенність тільки маючи власну територія,культуру,господарство». Або: «Нація,яка не має власних політичних ідей,живе чужими». Або ще «Своя держава – се ідеал кожної нації». А коли ви не знаєте,що се є держава,то автор повчає і про себе: «Держава – витвір людської історії». Правда,оригінально? Але се ще нічого. Чим дальше вглиблюємося в розумування автора,тим більшу ерудицію находимо там. Прочитайте хоч такі афоризми: Нації потрібні територія і господарство тому,що – «без території нема є осістися,без господарства нема в що вдягнутися,нема що їсти». Ясно як сонце! І хто по такім прозорім викладі буде ще сумніватися,що територія і господарство це як воздух потрібних народові? Наслідуємо лише автора,а прийдемо до цілого ряду дуже цікавих правд. Нпр.що «без олії в голві не можна братися за перо»,що публіцисти,які не мають власних ідей,повинні мовчати,а не писати,що два рази два є чотири,не доводити з ученим видом,що Дніпро веде в Чорне море,та що для видавання українського соціалістичного місячника в Празі не обійдеться без буржуазних чеських корон,бо се все одно і так усі знають. Всі певне пригадують собі славні сентенції молієрівського лікаря по неволі в роді тих,що його пацієнті через те віднявся язик,що вона втратила мову? Вони є ідеалом логіки і здорового розсудку в порівнянню з з тою безсоромною збираниною загалтних місця безмисльних тавтологій і претенсіонального неуцтва ,від яких аж рояться поучення наших соціалістичних Арістотелів.
У тім відношенню на випередки з соціалістами-революціонерами йдуть і соціал-демократи. В січні 1919р скликано «трудовий конгрес» урядом,в якім були й соціал-демократи на 
