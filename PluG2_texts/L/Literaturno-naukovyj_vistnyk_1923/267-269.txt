                                                                                                                                                 267
населення легко б могла рекрутувати потрубну для всієї тієї промисловости робітничу армію.1)
	Далі мусимо мати на увазі все велике значіння залізної промисловости на Україні, яка потребує великої кількости вугля і то так званого ››товстого вугля‹‹, а найголовнійшого з сього металюрҐічного або коксового вугля, без якого не можна топити при сучасному стані техніки чавуну в доменних  печах. А якраз сього вугляр не такі то великі запаси є в натрах України, а визискування його велося ширшим способом, ніж ››худого‹‹ вугля.2)
	Таким чином вугля не може винести всього тягару для задоволення потреб Української Держави що до палива. До того ж маючи на увазі загальну світову паливну і вугільну крізу, треба б було з вуглем бути дуже обережним, щоб хижацьким і нераціональним вживанням не вичерпати завчасно наших вугільних запасів і не попасти в становище АнҐлії, яка збудувавши на своїх, здавалось би, необмежених запасах вугля свою промисловість і фльоту, які були першими в світі і завдяки яким АнҐлія осягла пануюче положення, потім наслідком війни опинилась нараз у стані затяжної і нероззрішимої видимо вугільної крізи і навіть перед загрозою скорого вичерпання своїх вугільних богацтв.3)
	Крім камінного вугля Україна має, правда, ще значні запаси вугля бурого, а також торфу. Сі матеріяли безумовно в великій мірі пригодяться нам як джерела механічної енерҐії і палива, але вони не виносять далекого транспорту і вже тілько через те можуть бути  використані головно лише як місцеве паливо. Поклади бурого вугля подибуються в районах Єлизавета і Звенигородки, торфяники розложені головно по верхівях Дніпра та його приток.
	Дальшим джерелом механічної і паливної енерҐії являються течії наших рік та їх водоспади й пороги так зване ››біле‹‹ й ››зелене‹‹ вугля.
____________
1)Україна давала залізної руди (1918 р.) з району Криворізького 390,3 міл. пуд., з району Керча 29,3 міл. пуд., з якої ціла третина вивозилася в сирому виді.
2)"Товстого" або "курного" вугля видобувано 79% (запас його в натрах складає лише 35%); "худого" вугля видобувано 21% (загальний запас його виносить 65%). І. Фещ.-Чопівськ., ор. cit., стор. 3.
3)Власне запаси вугля в АнҐлії ще й доси дуже великі і обчислюються фахівцями в 40 міліярдів тон для самої АнҐлії (Pays de Galles et la comté d‛ Jork) і в 20 міліярдів тон для Шкоції, але горішні верстви значно вичерпані і приходиться здобувати вугля з шахт глибиною 200-300 метрів, а в деяких районах навіть і в 1000 метрів, та з бокових мін, що значно утруднює здобичу вугля і ефект праці робітника, при чому сі явища систематично на протязі ряду років указують на реҐрес в анҐл. вугільній промисловости, який не може бути затриманий навіть навіть приміненнєм найповніших машин і способів здобуття вугілля.


	Ся гідро-енерҐія України має дати найменше коло 1,500.000 кінських сил і на протязі 4—5 літ можна б було збудувати кілька гідроелектричних станцій силою прибл. до 500.000 кінськх сил.
	Таким чином природні богацтва України мають досить великі запаси паливної механічної енерҐії і нам не прийдеться вже так виключно залежати від ››живого еліксіру‹‹ сучасної епохи ─ нафти.
	Ми дозволяли собі відтягти увагу читача на тільки що уміщені стрічки тому, що лише після загального огляду паливної справи і джерел механічної енерҐії на Україні, можна собі більш-менш ясно уявити і правильно оцінити проблєму ››паливного палива‹‹ — себ то нафти для України.
	Паливо для наших залізниць, для початку відбудови нашої промисловости, для армії і фльоти водяної й повітрової, для сільського господарства навіть, де без сумніву велику ролю суджено відограти тракторам, бути потрібне від першої ж хвилі, коли почнеться відбудова країни, а тому що найдешевшим поки-що, найвигіднішим відносно транспорту і найнеобхіднійшим паливом всетаки є нафта і її деривати, ми volens-nolens будемо примушені купувати її, а тому найголовнійшим завданням для нашого уряду має бути винайдення тих вартостий, які б ми могли дати в заміну за куповану нами нафту. 
	Коли переглянути всі галузі нашого народнього господарства, то виявляється, що лише сільське господарство є тією галузею нашої національної економіки, яка в першу чергу здібна до відродження і дальшого розвитку, а тим самим для продукування нашої національної валюти і гроша, нашого золотого запасу ─ ››збіжа‹‹.
	Аби нашому хліборобському селянству, що складає коло 90% всего населення України, дати лише спокій і прихильні умови життя та праці, при яких би воно знало, що плоди його праці припадуть йому, а не напів розбійничій сучасній ворожі йому червоній армії і орҐанам совітської влади, можна бути певним, що навіть при примітивних засобах праці се селянство вже за рік-другий дасть змогу Україні викинути на міжнародний хлібний ринок значні кількости збіжа, завдяки чому уряд, який буде користуватися довірям і симпатіями населення, зможе оплатити перші свої закупки за кордоном, а з них у першу чергу нафту. 
	Тому вся політика уряду, який піде дійсним шляхом відбудови країни, має полягати головним чином у тому, щоби можливо як найбільше поширити сільсько-господарську продукцію, поширити культуру в першу чергу збіжа на Україні. Високі ціни, які стоять по всему світі на хліб і инші продукти сільського господарства, а також загострена потреба їх по цілому світі, забезпечують не тільки цілковито збут українького збіжа, коли воно знову попаде на світовий ринок, а й повну користь сільсько-господарського промислу. Тому поруч із переведенням політики забезпечення землею селянства, Україна мусить піти шляхом широких земельних концесій, головно для культури збіжа (також і цукрового буряка) в тих місцевостях, де завдяки рідкости населення і неможливости відразового переведення внутрішньої колонізації. Таким шляхом Україна в найскорший час поверне собі колишнє положення і значіння світової житниці, та зможе забезпечити собі платіжні засоби в формі продуктів сільського господарства. Не можна ані на хвилю забувати того факту, що Україна стояла перед війною на першому місці країн, що експортували збіжа, покриваючи 17,7% всього світового  експорту 1); не можна забувати  того факту, що головною причиною змагань підбити Україну під свій вплив зі сторони Росії й инших держав (напр. Польщі і инш. на протязі нашої тисячелітньої історії) було прагнення зі сторони закордонців у той або инший спосіб використати сю родючу землю в свому власному інтересі. Тим менш ‛ми маємо право помітувати інтересами нашого сільського господарства, основної бази нашої народної економіки. Тому найбільшою небезпекою для нашої батьківщини є безоглядне, базоване на абстрактних теоретичних прінціпах, переведення аҐрарної реформи і укладення нашої земельної конституції. Лише базуючи на віковічних прінціпах, вироблених і переведених у життя самою нацією, можна будувати сю аҐрарну конституцію України, а сі прінціпи вимагають забезпечення земельної власности д і й с н о  х л і б о р о б с ь к о г о  е л е м е н т у  н а ш о ї  н а ц і ї, власности, що відповідає фактичній можливости обгосподарювання посіданого Ґрунту в залежности від стану культури і густоти населення окремих районів.
Але рівночасно з фаворизацією продукції збіжа і по мірі забезпечення потреб світового ринку, що може наступити на протязі вже найблизших 10, а може й меншої скількости літ, належить ужити всіх заходів і метод підвисшення культури так званих промислових ростин,а з них у першу чергу ростин, з яких найвигіднійшим способом одержується алькоголь, а також олійних ростин і цукрового бурака.
Тому не шляхом безоглядної видачі концесій закордонцям на наші природні богацтва і відбудову промисловости, що лише поведе до передчасного та хижацького визискування сих богацтв, особливо тих, що є в натрах нашої батьківщини, на користь сих закордонців, треба відбудовувати народню господарку України. Сей шлях вибраний чужим до інтересів нашої націі і держави урядом і складеним до того ж з людий, що далеко стоять від землі і не розуміють усього значіння сільського господарства.
_______________
1) Les probléms de la restauration economique de I‛ Ukraine, стор. 7.
