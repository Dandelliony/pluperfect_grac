поцілувати руку сій упавшій жінці; не знав одначе, що їй більше сказати. Був у прикрім положенню. Кинула між нього й себе свою історію і тим як сокирою розтяла хвилеві узли, що лучили їх. Подив, перераженнє і погорда боролися між собою в його душі. Але бавитися в мораліста або оказувати співчуттє сій жінці булоб на його думку доказом лихого смаку. Він сам нераз глузував з непрошених і неузнаних моралістів, яких часто можна було спіткати в ті часи, коли то під впливом деяких драм і романів старалися вони підносити упавші жінки немов перевернуті вазони з квітками. Хоч і був скептиком, мав досить здорового розсудку, щоби бачити, що тільки священник, слуга Спасителя, міг би піднести когось, хто впав так низько... Але припускав, що для душі тої жінки пішли би на марно навіть усякі старання духовного отця. Смутні думки роїлися йому в голові, не переривав мовчанки, яка більш гнітила його, ніж її. Вона ж цілковито опанована своїми споминами й думками, говорила далі:
“Думка зганьбити його, замість убити на місци того чоловіка, для якого честь, як її розуміли в світі, значила більше ніж життє, — не прийшла мені одразу до голови. Аж пізніше я впала на неї. По смерти Васконсельоса, про яку в замку напевно нічого не знали, бо труп його й обох чорних, які його забили, без сумніву зникли без сліду, князь звертався до мене лише коротко й офіціяльно перед службою. Бо жінка цезаря мусіла бути понад підозріннє: я мусіла й на далі лишитися в очах усіх бездоганною жінкою князя д’ Аркоса де Сієра Лєоне. Коли ж ми лишалися самі, не відзивалися до себе ні словом. Панувала між нами мовчанка, мовчанка ненависти, яка підсичує себе сама, не потрібуючи слів. Дон Крістовальос і я старалися перевисшити одно другого затятістю і гордістю. Я дусила свої слези. Яж була з родини Туре Кремата. Маю властиву своїй расі (я – італійського походження) здібність укривати свої почування, сиділа перед ним мов закамяніла, щоб він не міг відгадати, що діялося в моїй душі, який плян пімсти дозрівав там. Не міг проникнути в мої думки. Не вирвався мені ні один натяк, ні одно слово, ні один погляд, які б могли зрадити мою тайну. Я могла отже приготувати втечу з того замку, якого мури гнітили мене і де моя плянована пімста ледви увійшла би відома князя. Я не звірилася нікому. Чи мої дуені або камеристки відважилисяб колибудь піднести на мене очи і відгадати мої думки? Спершу я хотіла вибратися до Мадрита; але там князь був всевладний і треба було йому лиш рушити пальцем, щоб я попала в сіти поліції.
Піймав би мене там дуже легко, а спіймавши, умістив би в i n p a c e якогось монастиря, поховав би за його брамами, відтяв від світа, який так мені був потрібний для моєї пімсти. Париж був безпечніший. Отже вибрала його. Се була ліпша сцена, щоб виставити на ній мою ганьбу і мою пімсту; а що я хотіла, щоб се все ударило одного дня як блискавка, то й не могла вибрати ліпшого місця від сього міста, центра всіх чуток, де зїздяться люди з цілого світа. Постановила жити тут як проститутка, — не лякалася сього, — і знизитися аж до останнього щебля, на який може спасти уличниця, що за гроші віддається кождому, хоч би й бандитови! Побожна, якою я була, заким Естебан вирвав мені Бога і заняв його місце – нераз зривалася я в ночи сама і молилася перед моєю чорною Мадонною в замковій каплиці... Власне з сеї каплиці і втікла я одної ночи і дісталася сміло на уривчасті скелі Сієри. Взяла з собою стільки золота й дорогоцінностий, кілько змогла понести. Деякий час я укривалася у селян і вони перепровадили мене потім через границю. Я дібралася до Парижа і віддалася без вагання ділу пімсти яка наповнила моє життє. Так прагнула місти, що нераз хотіла розкохати в собі якогось відважного юнака і післати його до князя, оповістити про його ганьбу. Але лишила сю думку, не хотіла кинути лиш трохи болота на його назвиско і на мою память: я потрібувала піраміди з болота! Чим пізнійше, тим ліпше буду пімщена...”
Перервала. Не була вже синя, але пурпурова. Піт стікав їй з чола. Охрипла – може сором дусив її?... Горячково пірвала карафку, що стояла на комоді і вихилила велику склянку води.
“Тяжко перебути сей сором! – казала – але треба! Я наїлася сього сорому вже досить протягом трох місяців, тепер витримаю й далі! ”
 — Отже се треває вже три місяці? – запитався Тресіні. Не відважився сказати що, — й се недомовленнє було йому ще прикрійше.
 —  Так – відповіла – три місяці. Але що то три місяці? – додала. – Треба ще богато часу, щоби розігріти ту пімсту, яку готую йому, щоб я могла як слід відплатити за те, що не дав мені спожити серця Естебана...”
Говорила се з якоюсь лютою пристрастю, з ненависною мелянхолією. Тресіні ніколи не думав, щоби в одній жінці могло зєднатися стільки шаленої любови й жорстокости. Ніякому творови штуки не приглядався він уважнійше, як сій артистці пімсти, 

яку бачив перед собою... Але одно несподіване почуттє зачало в нім мішатися з розвагою глядача. Він, який гадав, що вже скінчив з усіма мимовільними почуваннями, в якого рефлєксія глузувала з усяких почувань і просто загризала їх, як інколи візники гризуть свої коні, щоби змусити їх до послуху, — почув, що коло сеї жінки він дихає небезпечним повітрєм. Ся кімната насичена брутальною фізичною пристрастю, дусила в нім цивілізовану людину. Хотів конче зачерпнути свіжого повітря, хотів відійти, хоч із думкою, вернути.
Вона бачила, що відходить, тому бажала показати йому ще незнані сторони свого архитвору.
 —  “А се? – спитала погірдливо, вказуючи княжим рухом на чару з блакитного кришталю, яку він наповнив золотом. – Заберіть сі гроші, — сказала. – Хто знає? Може я богатша від вас. Золота не вільно тут лишати. Не приймаю його від нікого. – І зарозуміла на свою низкість, якою мстилася, вона додала: “Я йду за пять франків”.
Се слово було сказане так, як повстало в її думці. Се була остання риса тої перверзної величности, пекольної величности, яку показувала перед ним і про яку великий Корнель, у глибинах своєї трагічної душі з певністю не мав поняття! Несмак, який огорнув Тресінього на її останні слова, дав йому силу відійти. Вибрав свої люїдори, лишаючи тільки жадану суму. “Коли вона того хоче – подумав – то пхну ще глибше сей штилєт, який вбила собі в серце; лишу на нім свою жменю болота, коли так спрагнена його”. Вийшов у крайнім подразненню. Свічники все ще заливали потоками світла поганенькі двері, через які вже раз увійшов. Зрозумів, на що були тут сі свічники, коли відчитав візитівку, прибиту на дверях, як вивіску на ятках. На візитівці великим буквами було написано:
Княгиня д’ Аркос де Сієра Лєоне.
А під тим ординарний вираз на означеннє заняття, якому віддавалася. Тресіні вернув до себе по сій неймовірній авантурі так подразнений, що майже соромився себе самого. Ідіоти – се значить майже цілий світ – гадають, що відмолодженнє булоб чудовим винаходом природи; але ті, які знають життє, знають, що се булаб за користь! Тресіні бачив з переляком, що міг би показатися занадто молодим... і тому постановив ніколи не переступати порога кімнати княгині, хоч і як – або власне тому, що був так заінтересований сею незвичайною жінкою. “По що вертати до тих заповітрених покоїв, в яких добровільно замкнулася
княгиня? Оповіла йому вже все і може собі без труду уявити одноманітні подробиці її страшного, щоденного життя.” Так постановив Тресіні, сидючи самітно при комині в своїм покою. На деякий час замкнувся в себе, відгородився від юрби і забав світа, але не міг перешкодити своїй уяві роскошувати споминами того вечера, як дивною й чудовою поемою, якої подібної не доводилося йому читати ні в Байрона, ні в Шекспіра – його улюблених поетів. Цілі години проводив у своїм фотелю, задуманий, перекидаючи завше отворені картки сеї поеми, повної якогось огидливого, але непереможного чару. Се був для нього льотос, задля якого забував про сальони Парижа – про свою вітчину. Лише велике зусиллє волі змусило його повернути туди. Бездоганні княгині, яких там спотикав, видалися йому трохи нудними... Хоч ніколи не бракувало йому на смілости так само, як і його приятелям, то всеж не оповідав їм нічого з своєї авантури, ведений почуттєм делікатности, яке йому самому видавалося абсурдним, бо чи ж не казала йому сама княгиня оповідати кождому її історію, ширити її скрізь, де лиш міг?... Але він, навпаки, зберігав її для себе, сховав її в найглибших закутках своєї душі, так, як замикається флякон з рідкою есенцією, якої не позволяється нюхати нікому. Дивне явище у чоловіка його вдачі! Ані в Café de Paris, ані в клюбі, ані в театрі, ні в жаднім иншім місці, де сходяться мужчини і оповідають собі ріжні історії, не розмовляв з приятелями без таємного страху почути від них оповіданнє про авантуру, яку пережив сам. Ся можливість наповняла його трівогою, так що в перші десять мінут розмови завше чув неспокій. Але всеж дотримав даного собі слова, уникаючи Rue Basse Rempart і навіть бульварів. Не спирався вже більше о балюстраду Тортоні, як се робили инші “gantsjaunes”, тогочасні сальонові льви. “Колиб побачив її прокляту жовту сукню, готов був би ще зробити дурницю: піти за нею” – думав він. Всі жовті сукні, які здибував, сполохували його приспану фантазію... Тепер любив усі жовті сукні так само, як колись ненавидів їх. “Зіпсула мені смак” – казав сам до себе. Так денді викпивав у нім мужчину. Але те, що мадам де Сталь, яка зналася на сих річах, звала думками демона, було сильнійше і від денді, і віж мужчини. Якась понурість оволоділа ним. Досі був у товаристві завше оживлений, і мав милий, але острий дотеп – а таким власне повинен бути дотеп, бо товариство зачало би нас легковажити, колиб ми не вміли, жартуючи, нагнати йому страху. Але тепер верва покинула його... “Чи він не закоханий?
” – говорили обмовниці. Стара маркіза Клєрамбо, якій здавалося, що Тресіні залицяється до одної з її внучок, і яка була романтично успособлена, як усі в тій добі, сказала йому мимоходом: “Не терплю вас, коли позуєте на Гамлєта! ” Понурість Тресінього перемінилася в терпіннє. Лице стало оловяне. “Що йому є?” – питалися, і може бачили вже в нього рака в жолудку, як у Наполєона, коли одного дня Тресіні втік перед усякими питаннями і допитами, спакувавши як вояк на команду, свій куфер і зникнувши, ніби під землю запався.
Куди пішов? А хто ж би тим займався? Не був цілий рік, потім знов вернув до Парижа і знов зачав уділятися в товаристві. Одного вечера зявився він у еспанського посла, де зібралося тоді найвизначнійше паризьке товариство. Було пізно. Сідали до вечері. Юрба спішила до їдальні. Сальони спорожніли. В кімнаті до гри лишилося кілька панів, що не могли відірватися від віста. Нараз партнер Тресінього, що записував виграні р о б и в нотатнику, оправленім у слоневу кість, зобачив там щось; “Аа!” – скрикнув він тоном, який уживається, коли знаходиться щось, що вже вилетіло з памяти.
 —  “Пане после, — звернувся він тоді до господаря, який, заложивши руки за спину, приглядався грі, — чи в Мадриті живе ще родина Сієра Лєона?”
 —  Чи живе! – відповів посол. – Певно! – Отже є там князь Сієра Лєоне, один із найславнійших з нашої ґрандеци.
 —  А хто є княгиня Сієра Лєона, яка що йно вмерла в Парижу, чим була вона князеви? – запитався знов тамтой.
 —  Се могла бути тільки його жінка – спокійно відказав посол. – Але княгиня властиво не живе вже від двох літ. Зникла – не відомо як і чому; — правда вкрита глибокою тайною! Мусите, панове, знати, що княгиня д’ Аркос де Сієра Лєоне не була особою з наших часів; була одною з тих божевільних жінок, які дають себе поривати коханкам. Мала що найменше таку саму пиху, що й її чоловік, хоч сей і є одним з найбільш гордовитих еспанських Ricos hombres. Окрім того виказувала вона незвичайну, майже монастирську побожність. Жила тільки в Сієра Лєоне, червоно-мармуровій пустелі, де навіть вірли, коли вони там є, напевно гинуть з нудів! Одного дня вона зникла звідтам і ніхто не зміг викрити її сліду. Від того часу князь, сей чоловік ніби позичений з часів Карла V, переїхав до Мадриту. Ніхто не важився питати його ні про що, а сам він ніколи не згадував про те, що щезла так, немов би й не було її ніколи. Походила

вона з дому Туре Кремата з італійської лінії, і була остання в роді.
 —  Так, се все згоджується – перебив грач, розглядаючи записане в своїм нотатнику. – Отже! – додав урочисто, — маю честь повідомити Вашу Ексцелєнцію, що княгиню Сієра Лєоне нині рано поховано, і то – чого ніхто напевне не припускав би – в церкві Сальпетрієр, при якій мешкала!”
По сих словах картярі відложили свої картки і дивилися  здурнілі, то на оповідача, то на посла.
 —  “Але ж так! – говорив далі грач, роскошуючи осягненим вражіннєм, річею, так високо ціненою у Франції! – Я проходив тудою сьогодні в ранці і почув у мурах тої церкви таку могутню музику, що увійшов до середини храму, не звиклого до таких урочистостий... Коли увійшов, мало не впав, побачивши в дверях чорну, покриту подвійними гербами заслону, а перед головним вівтарем величний катафальк. Церква була майже пуста. На лавці убогих сиділо кілька жебраків, а тут і там кілька жінок, з тих страшних прокажених зі шпиталя, які ще не зовсім збожеволіли і могли триматися на ногах. Здивований видом сеї публики, зібраної коло такого пишного катафалька, я підійшов близше і прочитав напис, вкритий великими срібними буквами на чорнім тлі, який занотувяв собі, щоб не забути:
Тут спочиває
Санція Фльорінда Концепціон
Де Турре Кремата,
упавша жінка,
умерла розкаяна дня ... в Сальпетрієр
Requiescat in piece!
Грачі не думали більше про свою гру. Тільки посол, чуючи, що як дипльомат, не може не компромітуючи себе, оказувати здивовання, подібно як офіцер не сміє мати страху, — запитався тоном,який говориться до підвладного урядника:
 —  І ви не зібрали близших інформацій?...
 —  Не було в кого, Ексцелєнціє – відказав грач. Там були самі жебраки, а священники, якіб може могли мене поінформувати, були заняті службою. Зрештою я пригадав собі, що нині буду мати  честь бачити Вас вечером.
 —  Завтра матиму потрібні відомости – відказав посол. І партію докінчено, але переривалося її ріжними увагами, а кождий був так занятий своїми думками, що сі знамениті вістери