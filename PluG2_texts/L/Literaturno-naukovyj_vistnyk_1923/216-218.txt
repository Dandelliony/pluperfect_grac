чити на японських рисунках. Намащене блискуче волосє пушилося над острим чолом грубим оселедцем; стрепіхаті вуса надавали широким устам брутальності і захланности, але найогидливійші були очи. Одно було неживе і лежало непорушно в обвислих повіках, коли тимчасом друге важко підносилося під густими бровами так, що між повіками проблискувало білко. Небаром завважив Альберт, що сі погляди перемінно зверталися то на чорну фіяменчу, то на співачку: там ясніли похітливим блеском, тут запалювалися чортівським глумом.
Ся мовчазна гра так причарувала його, що він забув про все инше, не бачив уже дальших фаз танцю, а музику чув немов тільки з далека. Чи се була комедія заздрости, що тут таємно розгравалася? Або мала ся пантоміна глибший зміст, ховалася в ній якась провина, якась тайна… якийсь злочин може, що зістався непімщений. Чим довше Альберт приглядався до обоїх, тим більше здавалося йому правдивим непевне прочуттє, що навело його на так дивовижні думки. Обличе горбуна кривилося нераз такою ґримасою впертого тріумфу і мстивої насолоди, що жінка ніби омлівала замикаючи очи, тоді як її пальці стискали конвульсийно віяльце, підносячи його в гору, немовби для оборони кинжал… на що старий хихотав згинаючися над своїм інструментом з подвійним завзяттєм шарпаючи струни.
«Поглянь-но на того сивого грішника там!» - шепнула йому Яна, - «ось кого моглаб я лякатися, а як він витріщається на сю бідну жінку!»
Альберт глянув на Яну майже збентежено. Чи вона відгадала його думки, чи може справді розпливався від горбуна якийсь флюїд жаху, що приневолював дивитися на нього з обридженнєм і недовірєм? Він звернувся до Джемса, що приглядався пів прижмуреними очима.
«Слухай… ти…, що думаєш про сю жовту потвору там?»
«Той?...Goddam, його морду вже перед тим я завважив…Неприємно було би стрінути його самому в ночи…»
«Ти справді думаєш?»
«Нехай мене повісять, коли я помиляюся… до таких річий маю добрий нюх… повинен був стати детективом…»
«Поглянь тільки, з якою ненавистю ся співачка поглядає на нього!»
«Її він певно зробив співвинною, а тепер ще до того мститься на ній, бо зраджує її з фіяменчою…зрештою в Еспанії

удар кинджалом не богато значить, хоча нераз ризи кується жаротою…»
Ґарота! Альберт згадав про страшне страченнє злочинця, якому роздушує залізна шруба потилицю і мурашки пробігли йому по плечах.
«Приємне сусідство!...»
«Но, коли ти думаєш, що решта товариства самі чесні люди!... Ми тут на передмістю Монматр… Сеж правдива кльоака Парижа, де аж роїться від усякої голоти…»
Горбун завважив, що йому приглядаються і подивився на них недовірливо, а підбороддє спустив у низ, ніби з переляку. Потім зареготався глумливо.
«Каналія!» - заскреготів розлючений1 Альберт. – «А що за руки має…правдиві п’ястки злочинця!»
Витягнув свій вуглик до рисування, але даремно шукав свого скіцівника.
«Яка шкода… таке шибеничне обличе не стрічається що дня!» - Нараз завважив великі тверді плякати, що мережили край естради. Він зірвав один, - задля сторона була біла без скази; він причепив його шпилькою від капелюха, яку подала Яна, до задної стіни пяніна, а потім забрався без задержки до роботи. Його приятелі були вже призвичаєні до таких химер і навіть не глянули в той бік, а публика не могла його в нижі бачити. Горбун почув знов довгий погляд, яким зміряв його маляр і глядів спершу здивовано на білий простір паперу. Потім зрозумів і надувся підхліблений, а співачка схилилася наперед у тупім зачудованню.
Альберт приложив уже вуглик, щоби рисувати, але затримався знов. Чи був сьому винен пристрастний танець, що рвав нерви і зірвався тепер із подвійною дикістю так, що й він задрожав наче в горячці. Абож був винен сьому хрипкий голос Джемса, що перекладав поодинокі строфи, в яких безперестанно перемінювалися думки про любов і смерть: «Твої очи наче стріли… скільки разів глянеш на мене… гадаю, що вмираю…Не відводи їх від мене… бо хочу, коли вже раз треба вмирати… хочу від радости загинути…»
Альберт чув, що його руки задрожали і несподівана ненависть запала в ньому, немов знайшов спосіб, пімститися на горбуні. Він похапцем став рисувати, але не глядячи на свій модель. Се, що повставало на папері, був чернечий каптур, що згинався з одного кута до середини; під каптуром моторошно

споглядали очні ями, а в другім куті видно було сильвету плечий, що вились від сильного напруження. Кілька хвилин так пройшло, поки Альберт випростувався і поглянув на естраду. Горбун споглядав на рисунок із блідним обличем, на якім блукала злісна усмішка, а співачка стояла близько по заду нього,немов готова до скоку.
«Нуж вперед! Ти мусиш признатися!» - шипів маляр.
Сим разом обхопив старого остро очима і почав скіцувати голову на середині паперу, майже більшу, ніж у натурі. Але здавалося, немов він бачить свій модель крізь якісь чарівні скла, як дику машкару. Ніби ті самі тверді, костисті контури, остре, раптово подане назад чоло, але волосє прилипло до нього кудлатими пасмами, немов напоєне потом; очи були перелякано розтворені і майже вискакували з ям, уста скривлені лютим болем, язик вивалений….
Він чув голос Джемса: «Коли буду лежати у домовині…і хробаки почнуть мене зїдати…»
На переді естради ловили фіяменчі одна другу в френетичнім пориві, опливаючи потом, із божевільними поглядами.
Горбун перестав грати і сидів схилившись,простягнувши гітару ніби для захисту, тоді як жінка держала його сильно за плече, немов боялася, щоби добича не вирвалася їй з рук. Альберт працював із зціпленими зубами, кров шалено стукала в висках, а обличе палало наче у горячці.
«Все йде прекрасно! – шепотів. А все ж таки ще раз задержався, поки приступив до останніх деталів. Він майже здрігнувся перед рисованнєм страшного інструменту, що мав завершити сцену страчення. Але глянув на жінку, що мабуть його зрозуміла, бо гляділа на нього з такою мольбою, благала такими жадними пімсти очима, що він не стримувався більше…
Кілька похапних начерків і за головою виринув стовп…рука мигнула з долини до гори, вхопила з розпукою в порожне…а навколо шиї положилися дві широкі,залізні клямри, і посунулися,душучи на поперек…
Ґарота!...
«By Jave… я думаю, що ти тут копіюєш якогось Ґойя?» - сказав зрівноважений голос Джемса.
Альберт не мав часу відповісти. Горбун заревів охрипло, немов уже чув холодне залізо на своїй потилици, а потім закричав: