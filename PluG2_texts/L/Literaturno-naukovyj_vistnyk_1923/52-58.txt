«Сніг». Се драма ібсенівського характеру, її дієвими особами являються фермер Коль, його жінка й пастор, що мусів шукати захисту на фермі підчас хуртовини. Навкруги них снігова безмежність. Коло лямпи, «одинокої теплої зірки в темній ночі», Колі балакають із пастором. Двох рисочок вистачає, щоб схарактеризувати їх усіх: «Колів, одягнених, але розтріпаних від першого сну», і пастора Мезерва, якого «ледви видно з під великої бараниці». Фермер курить люльку. Чутно, як вітер кидає снігом. Мезерв устає і йде до телєфону (єдиний спосіб комунікації серед сих зимових просторів), щоб заспокоїти свою жінку. Зі всього видно, що вона просить його не їхати далі. Але пастор має певні обов’язки, що змушують його не рахуватися з непогодою. Він іде до стайні, щоб переконатися, що його «любий кінь» почуває себе добре. Підчас його короткої відсутності фермерка, жінка інстинкту, виявляє своє невдоволення. На що вона назвала його «Братом»? Вона ненавидить свого чоловіка «з його десятьма дітьми, між якими ні одно не має десяти років». А його Секта…Вона знає лише її назву. Але ся назва «Racker» ненависна їй. «І що робить він у ночі в таку непогоду? Ся жорстока душа опинилась перед тайною душі євангельської. Вона знає, що люде працюють коло худоби в літі, перегортають землю в осени і мають спати в ночи зимою. Що ж має робити сей чоловік серед доріг, заметених снігом, де лише вітер свистить?
Коли Мезерв повертається зі стайні зі своїм ліхтарем, фермерка кидає кілька слів: сніг, непогода, діти…Мезерв, кивнувши головою в бік снігу, «що заліплює шиби своїм білим видом», відповідає:
Се мені каже йти далі…
се мене кличе, як кликати може війна,
чоловік розуміє се…
Фермерці стає страшно; страшно перед його відвагою, що перевисшує її зрозуміння, сташно перед смертю, що загрожує подорожному, страшно ночі, страшно всього того, чого вона не розуміє. Най не вимовлюють у голос імени «Бога». Як раз Бога перестала вона розуміти. Її самітність — ферма і сад- заселена лише річами реальними. І серед сих умовин боротьба є чесною…Але сього вечера чоловік, що міряється з бурею, стає істотою висшого порядку. Трохи жалощів залишилося в її серци до сеї добровільної жертви, бо Мезерв мусить загинути. 
Він не загинув. В ранці телєфонує до них.»Те, що мені зіпсувало всю ніч, для нього було лише іграшкою», скрикує фермерка зі злобою, розятреною побідою Мезерва. Сам фермер не такий сердитий. Він знає, куди їде пастор. «Він має виголошувати проповіди». Його настрій не виливається в балаканину. Він не борониться від того чару, що має в собі служитель Бога: «Стало тихо, як у порожній церкві», коли він пішов. 
Те, чого не може передати найбільш докладний переклад, се суворість сеї поеми, оточеної безмежною нічю, заваленої снігом. Засхлі душі Колів, відважна душа пастора, всі три вони перебувають під настроєм одного вражінн-ворожий сніг, перепона, яку треба перемогти. 
Фростови не бракує ні ніжности, ні гумору. Але він заглядає в глибину душ. Він доколупується до найпримітивніших еґоїзмів. Тому він не пише солодких пасторалів. Він не відступає перед прозаїзмом, за який на нього нападають закорінілі традиціоналісти. Коли читаєш Фроста, то розумієш, що треба вміти багато забути, щоб повернути до простого вислову простих душ. Вірш, якого він вживає, се білий вірш Шекспіра та Мільтона з пятьома наголосами. Але в ньому ми маєм діло з новою формою, яка наприклад, відкидає звичайні елєменти сполучення вірша, яка підкреслює окреме слово, одно якесь слово, тому що воно віддає інтонацію голосу або якийсь жест. Роберт Бравнінґ досягав на сьому полі надзвичайних ефектів. Богацтвом звуків і елєґанцією вірша не можна до нього рівняти Фроста. Але ж у віршах Бравнінґа бренять радісні голоси і сміх італійського ренесансу, тоді як Фрост у своїх відбиває всі суворі риси Нової Анґлії. 
Раса, що заселює Схід уже постарілась. Вона зірвала з європейською традицією. Замкнені в своїм пуританстві і цілковито віддані ділу кольонізації, піоніри мусіли спромоглися на ґрандіозне зусилля, яке змарнувало їм душу. Людська енерґія не може виконувати анормальної роботи не відчувши після того утоми. Нова Анґлія вже знеможена. Відірвана нагло від столітньої традиції, де мала вона шукати точку підпори? «Колі» задубіли від тяжкої праці на полі. Мезерв загартував свою волю в боротьбі з бурями листопада. 
Пасторови, так само як і фермерам, бракує фантазії. Се ознака душевної втоми і старости раси. 
Ал Фрост рівночасно мяляр витрівалої волі. Він іде дуже далеко в сих своїх дослідах що до морального підупаду. В нього можна знайти деґенератів, божевільних, або бодай напів божевільних людий з якоюсь настирливою ідеєю, як наприклад сей фермер, над котрим простяглась тінь від горба, чорна і зловорожа. Образ смерти стає у нього вічною примарою. 
Але булоб помилкою вбачати в творах Фроста лише сей мертвотілий реалізм. Раса Нової Анґлії перевтомлена, але все ще сильна. Часами в серці Фростових селян жевріє якась іскра, яка свідчить про існування полумени. В них залишилося щось від енерґії піонірів. В них ще тріває спадщина їх міцної волі. Треба тепер тілько дати їй розгорнутися; треба, щоб Нова Анґлія стала свідомою себе і тоді там утвориться національна традиція. Піоніри перетворяться в робітників, таких самих, як ми всі в нашій старій Европі. 
Фростови надзвичайно удаються типии старих дідів, яких очи й серце вже відвергаються від сучасного життя. В них ще жевріють огники волі, і до них Фрост ставиться з особливою прихильністю. В своїй «зимовій ночі» (Mountain interval) поет
знаходить слова такої наївної ніжности, що вони не піддаються аналізі. 
Читач уже мабуть сам пригадав собі Мезерва, що так розсердив фермерку Коль, і завважив, що сьому пасторови не бракує сильної волі. Фермер казав, що душа його залишила після себе пахощі в хаті. І се дійсно так. Правда, хвилинами в нього являється мало приємний тон проповідника, що нам не подобається. Він проповідує з приводу пса, лямпи, книжки. Правда також і те, що він показав себе занадто вже суворим відносно до фермерки, якій він перешкодив спати. Але одночасно він зве своїх коний «любими». До своєї жінки він каже: «Я не для того телєфоную вам, щоб ви умовляли мене вертати до дому». Але ся суворість і є власне доказом його совісности. Він ризикує своїм життям у дорозі підчас снігової бурі. Бо хуртовина лютує, а перегони великі. Коли б його спіткала там смерть, що сталось би з його жінкою та десятьма дітьми? Він не зважується відповісти на се питання, алей його ставить собі в душі практичний розум фермерки Коль. Він не сентиментальна натура. Се не личило-б тому, хто кождої хвилини мусить бути готовим допомогти хворому, проповідувати слово боже, одним словом, чинити. І будьте певні, що більшість тих вояків, що билися на європейській землі, робили се з того почуття, що і Мезерв, коли він виправляється далі в дорогу:
Чоловік се зрозуміє…
Їх сентиментальність, може і дає собі волю в инших, не таких важних річах, і виливається в сі пів-реальности і пів-мрії, що звуться коханням, реліґією та музикою. Але в щоденнім життю з його обовязками для почуття нема місця—воно лише туманить очи. 
Мезерв таким чином являється репрезентативним типом тої енерґії, що пращури заклали в расі. Енерґія ся, як ми вже бачили, начеб то згасла, але вона ще живее в темних душах старих людий. 
В поемі «North of Boston» ми маємо одного такого старого, волоцюгу Саплєса, який прочуваючи свій близький кінець, повертається до старих друзів, як до рідного хліва. Саплєс хоче дати докази того, що він ще має в собі трохи енергії. Се зрозуміла Цері. І вона тихо звертається до Уорена, який хоче викинути Саплєса за двері, як першого ліпшого босяка:
«Не треба над ним сміятися, він має свій якийсь плян». 
Ми й не сміємося над ним. Сей волоцюга Саплєс вертається для того, щоби скласти стирту сіна. Кому б до голови прийшло сміятися над сею останньою амбіцією? Сам Уорен був сим зворушений. А Уорен не любить ледачих. Але чи ж був Саплєс дійсно лише ледащом зі шляху? Се в кождім разі не романтичний жебрак, улюбленець фантазії Рішпена, який сам тепер працює над своєю останньою стиртою. Стирта Саплєса мала стояти серед рідного поля, коло джерела його юности, між первоцвітами його молодих років. «Кождий має робити своє діло» — є така ходяча фраза в Сполучених Державах. І коли там говорили на теми світової війни, то підкреслювали, що «розпочате діло мусить бути закінчене чисто». Саплєс, самітній старик, помирає у вечері того дня, що повернувся. І йому буде багато вибачено за останнє зусилля його волі. 
Всі три книжки Фроста справляють часами таке вражіння, ніби в західній частині Сполучених Держав сновигають лише якісь примари. 
В ідилічних рамках страждають і умирають якісь істоти в лєґегди. Лєґенди не привітної і не ласкавої. Лєґенди близького до нас реалізму. І все ж таки лєґенди, навіть коли нам прийдеться трохи змінити сенс сього слова для того, щоби прикласти його до нової річи. І се доведеться нам досить часто проробляти, коли справа торкатиметься після-Уітманської доби північно-американської поезії. 
Захід має ще одного поета, що заслугує спеціальної уваги. Се— міс Емі Лявель, зі старої родини Лявелів, артистка більш рафінована, ніж Фрост, але не така щира. Самітні краєвиди і душі Нової Анґлії дали їй матеріял для кількох гарних поем і слово «примара», що характеризує героїв творчости Фроста, входить у заголовок одної з її книжок: «Men, Women and Ghosts» (Мужчини, женщини і примари). Велика частина сеї книжки присвячена хитанням волі, що губить напрям серед самітности, що її оточує, жінкам, які кохають без надії та старим людям з ріжними настирливими ідеями…
Є лише одні ліки на сю хоробу. Се рух, авантура, лише на сьому полі воля може розгорнутися широко й вільно. Треба продовжувати велитенське діло піонірів. Спочинок мусить прийти помалу і лише пізнійше. Багацько було тих фермерів, що ступінь за ступін м досягали до Чікаґа і потім невтомно і безупинно видиралися на східні гори. Скілько їх мусіло загинути по дорозі, за ділом, як достойні сини найперших піонірів! Багато їх було, коли покладатися на повні гіркого суму поезії Едґарда Лі Мастерса. Але те діло, що вони зробили, має не меншу вартість, ніж творчість старої Европи, коли вірити словам Карла Сендборґа. 
Послухаймо, як він сам говорить про величність Америки. Карло Сендборґ є внуком Шведа. Він жиє в Чікаґу, а властиво в Мейвуді, околиці сього великого міста, куди він що ранку їздить потягом, що забирає його з маленького котеджу під яблунями, щоб утопити в морі високих мійських будинків. Недавно тому Сендборґ вибрався в побожну подорож до країни своїх батьків. Звідти привіз чудову поему, присвячену морю, по якому він плив у перше. Повернувся він звідти без жалю. Більш ніж суворі скелі шведських берегів подобаються йому ясні піски озера Мічіґан. Добре себе почувати може він лише в Чікаґу. Він не може обійтися без рідних йому зелених туманів озера, вітру, що крутить димом, та убогих хатин, де збираються до 
купи Неґри виспівувати свої сумовиті мельодії і танцювати свої сумно-жагучі танки. 
Я бачив Сендборґа. Вас вяже до нього його привітна прихильність. Голос у нього музикальний, а слова його здаються глибокими, наче фйорди. Його ідеалізм не затримується над щоденною поганею життя. Він вважає, що бульвар, який тягнеться поміж озером і довгою лінією хмародрапів, рівняється красою… Єлисейським Полям, які він бачив лише тілько в своїй уяві. Він нудиться лише серед недобрих людий. Він уважає себе великим братом Неґрів, прибитих незрозумілою ненавистю Американців. Він є членом дуже аристократичного клюбу в Чікаґу. Але не ходить туди ніколи. 
Найважнійшою книгою Сендборґа— є «Поеми. Чікаґа»(1916). Самий заголовок звучить трохи суворо. Поезія їх має той самий характер. 
Книжка поділяється на властиві «Поеми Чікаґа»; «Оберемки», одинадцять чудово написаних мініятюр; «Поеми Війни» (1914-1915), які являються протестом душі, що не розуміє жорстокої різанини, і одночасно подивом перед тими молодими і гарними людьми, що сліпо йдуть на се; «Дорога і мета», де ми бачимо поета «покірливо схиленим» серед примар голоду і»втікачів перед муками»і з гордо піднесеною головою перед долею, «простертою і німою, наче кіт»; «Тумани й огні», де «розбитий вітром», «схилившись над трояндами», поет шукає трошки кохання, що він заміняє на голод; «Тіні» та «Другі дні», де він подає патетичні картини Ню Йорка та Чікаґа, сих великих глитаків людських душ. 
Вже з сього нарису видно обєм творчости Сендборґа. Нічого з того, що людське, не може пройти непомітним для його почувань. Він не плутається в лахміттях традиційної поезії. Він іде наперекір відомій британській «респектабельности». В середині його поем виникають дісонанси. Слова зупиняють уяву, наче селянин у лаптях серед елеґантного зібрання. «Тим гірше, коли се не подобається», каже Сендборґ, який знає, що американський читач не буде вимагати від нього зміни його звичаїв, поетичної візії ті її вислову. Щоб клясти або вихваляти Чікаґо, цілком непотрібно писати, як Мільтон. Щоб говорити про війну, що палить міста і вбиває людий на наших очах, нема чого зовсім витягати героїчний лєксикон Терульда. Терпка щирість відчувається в його «Поемах». Довгий крик любови і надії підноситься з сих сторінок. Там є вся жорстокість модерної цивілізації, але також і гордість людини, яка живе серед инших людий, що страждають, борються і умирають. Сей подих гуманности, що так рідко зустрічається серед томів сучасної поезії, у Сендборґа є неодмінно присутній, насичений туманом Чікаґа, та обвіяний «свіжим дотиком» вітрів, що походить із вільних обріїв. Бо Чікаґо не тілько вкрите серпанком туманів, але також обвіяне вітрами, що дмуть від Озера. Сендборґ не має инших поетичних образів крім тих, що він черпає з сеї землі, де чоловік 
поставив свої оселі, і з сього моря, де маячать пароплави та чайки. Се його «внутрішній краєвид», який має свій ритм. Ритм, часом важкий і масивний, як фабрика, а часом короткий та ніжний, наче кущ троянд у парку. В ньому вся епопея Америки: владний заклик міста, весняний спочинок серед степів. 
Чікаґо, себто вся Америка, забрало людий, і з їх «маленьких смертей» збудувало своє життя. Проти сього не можна змагатись. Поет ставиться до сього так, як і инші, так само, як сі «втікачі від горя», що він щоденно здибає на сім шляху, курява з якого «торкнулась його рук і обличчя». 
Він є братом «сього італійського хлопяти, що в вечері шлее до місяця свої пісні», або «сусіда, сього доброго старого, що мріє про сяйво, бо місяць дощем спадає на вишню», або сього робітника, з яким він їсть біфштек з цибулею в німецькім шинку. Я згадую про вього лише як про вічно закоханого в життю, закоханого в дітях, у сміху, вільного і всюди безжурного, — закоханого в червонім серці світа. Він є братом «цвітів, що ростуть на могилах», і вітру, бо «вони так гарно вміють забувати». Він є братом усього і всіх, що пригноблене. 
Але неправдою є, що Сендборґ провадить своїми віршами соціальну пропаґанду. Він для того занадто артист. Він не обвинувачує нікого. «Я не жалію і не осужую»…
Його книжка дає ґрандіозну сильвету Чікаґа, спокійного наче Сфінкс, байдужного наче Бог перед піґмеями, що сміються і плачуть коло його ніг. Місто винно всьому. Але хто зважується проклинати Бога? А Сендборґ віруючий. Його віра в ту силу, в ту могутність світа, що репрезентується містом, є незломна. 
«Широкоплече місто…Кажуть мені, що ти недобре, і я вірю тому, бо сам я бачив під ліхтарями твоїх розмальованих жінок, що спокушають парубків з села…Кажуть мені, що ти жорстоке, і я відповідаю: на обличях жінок і дітий я бачив ознаки голоду…І відповівши так, я повертаюсь до тих, що зневажають моє місто і відкидаю їм їх зневагу і промовляю до них: Ану, покажіть мені инше місто, що співало б, закинувши голову, горде тим, що воно живе, що воно суворе, сильне і хитрее…Люте наче дикун, що виправляється в похід проти пустині, оскалене сміхом, наче пес із вислопленим язиком, готовий до бійки, веселе паче борець, не знаючий невдачі, чванливе й радісне, бо свідоме того, що на його руці і в його грудях бється пульс і серце цілого народа». 
Ся прелюдія, в якій перемішані ріжні теми його книжки, являється як його «credo». Сендборґ, сей Скандинавець, вкинутий в осередок натовпу, що стремить вперед повітровими потягами, або на бульвар Мічіґану, що одвідують чайки, — Сендборґ заховав у собі весь містичний оптимізм своєї раси. Він додав до нього ще сю прекрасну молодість, що бє в обличчя і серце Европейця, який прибуває до Нового Світа. 
Коли ми не згодимося пройти слідом за Сендборґом по пісках Мічіґану, пересякнутим «сілю, туманом, піною і сонцем», 
коли ми відмовились піти разом з ним»в куряву від черевиків та колес», межи «зігнуті покірливо плечі», «груди зранені пазурами надії», «уста, що несуть свої жадання написаними на них літерами кохання», — то ми не зрозуміємо ні Америки, ні Карла Сендборґа. 
Тут ми хочемо лише визначити його місце в американській епопеї, що має подвійний вигляд, — той, що нам відкриває пуританський світогляд Фроста, і образ сили, що Сендборґ встановляє на порозі своїх «Поем Чікаґа». Але мистецтво Сендборґа заслугує на спеціяльної уваги: його ясно означені і широкі образи, його ритми, що трощать усі традиції, його дивовижні слова, що абсолютно не надаються до перекладу, його музикальність і будова його поем подібна до будови музичних форм— фуґ, сонат та сімфоній. В його мистецтві сплавлені тисячі впливів: скандинавська музика, Ібсен, Поль Фор, неґритська мельопея, Біблія і весь тиск сеї таємничої енерґії, що гуде «під підлогою моря» і комашиться в хмародрапах. 
«Cornhuskers» (1918). — Се суто американське слово. Воно означає робітника, що здирає шкірки з кукурудзи. Воно обіймає собою всі образи, звязані з сею працею— широкі простори, де хвилюються високі стеблини і яскравляться пасасті хустки, якими чоловіки й жінки запинають тут голови, як в Еспанії. Після міста з найбільшою кількістю мешканців у світі, ми тепер на вільнім повітрі, серед яскравого світла. Було б хибно думати, що Сендборґ знає лише пригнічення величнезних міст та бліді обличчя вуличних жінок. Тут у нього вилискують свіжі кавуни, сміється кукурудза, співають пташки і ласкаво усміхається осінь. 
Теми з «Поем Чікаґа» повертаються й тут, і в них звучить може ще глибша нота. Чи поет побачив ще більше ріжного нещастя? Чи довелося йому боротися самому? Мабуть так. Один образ уперто повторюється у нього: мійські сутінки зєднані з образом «пороху» і «мрій». Три анґлійські слова «dusk, dust, dreams» зливаються в одно ціле в мінорному тоні, який утворюють сі аллітерації. Вони зустрічалися ще в «Поемах Чікаґа» і вони ж обволікають своїм порохом сади й поля «Cornhuskers’ів». Але одного гучного акорда досить, щоб його розвіяти. 
Се, на самім початку книжки, епічний спів про «Прерію». Прерія, се безміря, по якому колись мандрували індіянські племена, а тепер вкрите полями та містами. В американській уяві «Прерія» являється певним силообразом, так само як і Чікаґо. Не треба забувати, що цивілізація Нового
Світа скорше хліборобська, ніж промислова. Образ «cornhuskers’ів» значно більш американський, ніж образ промислового міста. Він являється його продовженням так, як ті поля, що далеко в безконечність розкинулись від мурів Чікаґа. Сей образ живе в мозку артиста, а міщанина спонукує до весняних прогульок за містом. «Прерія» являється величним фоном для нової сцени. Вона бачила, як народжувалися, зростали і здобували собі славу міста. Вона ба