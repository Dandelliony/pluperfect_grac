Через одно плече висить у нього на мотузяному шнурі плетена з лика козубенька; через друге стара почорніла торба.
— Діду Якове, куди йдете? — питаю, стоячи за розлогим кущем порічок, на якому рясними низками, як пишне намисто, червоніють кріваві, доповна налиті кульки стиглих ягід.
Я завжди розмовляю з дідом Яковом, стоячи за деревом або кущем. Боюся: а що, як спіймає мене старий за руку і поведе (як уже одного разу, регочучись іржавим сміхом, він намагався зробити) в густі, страшні, нікому, окрім нього одного, невідомі нетри темних пущ і багнищ!
— Куди не йшов би, а вже йду, — загадково відповідає дід Яків своїм сухим, хриплим, як сопіння його закуреної люльки, голосом.
Я пильно стежу за кождим рухом діда Якова і з цікавістю оглядаю всю його постать.
— Ходім зі мною, га? — пропонує він і зупиняється.
З недовіряй дивлюся йому в очи і відповідаю:
— Еге, не можна*.
— А то чому? Ходім!
— Ні, не піду... Боюся...
Я боюся ліса, боюся його шуму, боюся загадкової тиші багнищ із тихим шелестінням осоки, рогози й очеретів, боюся лісовиків, болоїяників, водяників, русалок — ге-ге, яких тільки страховищ нема по тих лісах та водах! Але ж я не признаюся в тому дідови, — мушу щось вигадати.
— Бабуся не пустить, — кажу я.
— Оттакої!.. А що тобі, бабуся?.. Такий здоровий козарлюга і, на тобі — бабуся !.. Та бабуся й знати не будуть... Ходім !
— А куди? — нерішуче питаю я.
Дід Яків смокче люльку і таємниче дивиться в глибінь темної пущі, що починається зараз за садом.
— Підемо в ліс, на багна... Гарно там... Водяний бугай гуде... Деркач дере... кричать перепелиці... Ходім... Зозуля там кує... Розкаже тобі, скільки літ на світі маєш жити.. Жаби кумкають... Вюни шамотять... Трава там пахне... Ходім...
І, пакаючи люльку, дивиться допитливо на мене.
 — А ті бугаї не кусаються? — питаю я і мене бере жах; вони так страшно гудуть, ті бугаї, аж звідси чути.
— Чого ж би вони кусалися? — всміхається дід Яків. — Ні, не кусаються.
— Говори! — думаю собі. — Тобі добре так казати; ти старий, люльку смокчеш, ніхто тобі нічого... А я...“
— А ви не боїтеся, діду, лісовика? — питаю.
— Лісовика? Чого ж би я його боявся?.. Він добрий, лісовик...
— Добрий? А чого ж усі його жахаються?
Дід Яків плює на бік (чудно плює він: цік!) і вдумливо говорить:
— Того жахаються, що ніхто не знає, який він. А він добрий... От що!
— А ви бачили його? — питаю.
— Кого?
— Лісовика.
— Ще б пак не бачив!.. Кілька разів бачив.
— І він вам нічого?
— Ет, таке питаєш! Кажу ж тобі, що він добрий.
Спокій, з яким говорить дід Яків, передається мені і я його питаю далі.
— А водяник теж добрий?
— І водяник добрий. Нікому нічого. Сидить собі у воді, в мулі, вкриється ряскою і те тільки й знає, що бульбушки пускає. Душно йому...
— А що він їсть? — питаю.
— їсть павуків водяних, пявок, вюнів... Він у очереті любить сидіти.
— 1 водяника не боїтеся?
— Іще чого! Чого б я його боявся!.. Ну, ходім! — каже дів Яків.
Цікаво все те, про що оповідає він. І зозуля, і деркачі, і перепелиці... Але боязко... Де ж пак: — бугай, павуки, пявки... А лісовик?.. А водяник?..
— Коли ж не можна, — кажу. — Бабуся не пустить.
— Ну, як знаєш.
І дід Яків повертається.
— А може пішов би, га? — питає ще раз.
— Ні, не можна.
— Не можна, то й не можна... Я сам піду... — каже дід Яків і гупаючи чобітьми, відходить.
Широкий, присадкуватий, зігнутий, з сивою кудлатою бородою — він нагадує мені старого лахматого ведмедя, якого намальовано у мене в книжці.
Довго, з заздрістю, дивлюся я йому в слід і думаю.-
«Усе він знає... Все чисто знає... 1 де яка птиця водиться, і які кубла звиває, і які яйця несе, і скільки тих яєць буває, і як усякий звір зветься, і яка риба у воді буває, і які ягоди в лісі родять, і які горіхи, і де яка трава росте, і про водяника, і про лісовика, і про русалку... І не боїться нічого... От він який, дід Яків!»
— Діду Якове, а сопілку принесете мені? — кричу йому на здогін.
Дід зупиняється, довго довбається протичкою у люльці і повернувшися до мене, питається:
— Сопілку' хочеш?
— Принесіть сопілку, а я в дідуня доброго тютюну для вас попрошу.
— Тютюну, кажеш?.. Ну, ну! — погожується дід Яків і човгаючи ногами, прямує вузенькою протоптаною стежечкою до ліса.
Я стою серед саду, чую, як гудуть у горячому повітрі бджоли, дивлюся у високу' небесну голубінь, на якій мягко пливуть тихі, білі, легенькі, як пірячко, хмарки, і мене невдержно тягне за дідом Яковом кудись туди, в моторошну тишу багон, у шепоти очеретів, у гущавину похмурої діброви, де все таке загадкове, мрійне, де живе тиха прекрасна казка.
Десь далеко в лісі глухо калатають клокічки на коровах і тужно гуде ріжок пастуха. Десь далеко воркує горлиця.
Побігти б туди. Подивитися, як пасеться товар на зеленій галяві, і побачити, яка вона, та горлиця, зблизька. Але ж боязко — там така чутлива луна в лісі, там лісовик...
І замість темного ліса, біжу я на леваду, де лісовиків нема, де повно сонця і небесної блакиті. Треба якось прогаяти час, покіль повернеться з ліса дід Яків. Там під заваленим деревом ще вчора розгорнув я палицею в землі кубло мохнатих чмелів. Цікаво подивитися, що вони роблять тепер. Потім треба покидати грудками землі і патичками в копанку серед старих верб,, де в зеленій воді плаває багато хвостатих ополоників; звідти податися в кінець саду і подивитися, як на вкритому ряскою тиховодому ставі з чистим плесом по середині плавають каченята і позадиравши до гори хвости, шукають чогось головами у воді; звідти побігти на косовиско, де дзвенять і шурхають блискучими гадюками в високій траві гострі коси; потім побігти в сад і перевернути до гори ногами кадуб із водою, якої для чогось налив туди вчора садівник; треба зазирнути в пасіку, поштурхати тичкою
 в очко у вулику і, не оглядаючись, стрімголов тікати; треба пошпурляти камінцями в опудало на городі, треба похлискати тонкою лозиною дівчат по голих ногах, що полочуть білизну на кладці — го-го, роботи хоч одбавляй!
Час біжить непомітно. Зовсім не счуєшся, як уже прудконога Мокрина, розхитуючи круглими боками, біжить до тебе високою травою — нікуди не сховаєшся від неї, скрізь знайде І — і ще здалека кричить:
— Грицю, обідати!.. Дідусь із бабунею давно ждуть, сердяться...
Ох, як не люблю я сих настирливих дівчат! Що б не почав робити, за яку справу не взявся б, в найважнійший момент підвернеться котрась тобі під руку і вже ніяк не відчепишся від неї: то обідати, то чай пити, то се, то те...
А дома ще й нажалується дідуневи:
— Аж на Хемичівській сажалці знайшла!.. Грудками в жаб шпурляв...
— І де тільки тебе повітрє носить! — сердився дідусь. — Кілько разів говорено тобі, щоб до сажалок не підходив!.. Че- кай-но, чекай!.. Там отакі-о зелені жаби є... Тільки покажеш ще раз свого носа туди, так і вхоплять!..
По обіді роботи ще досить. Треба піти до колодязя і перегнувшися через вогке цебриння над чистим лискучим дзеркалом води, поплювати туди; потім побігти до стайні і послухати, як коні, махаючи хвостами, хрумають сіно; потім зазирнути до возовні і подивитися, як хльоскаючи засмальцьованими картами, хлопці грають там у хвильки; звідти побігти в край левади, до тихих вільх і настановивши руку над очима від сонця, глянути на дорогу в кудлатих вербах, що біжить кудись далеко-далеко і никне в зелених житах там, де визирає з туманів маленька біла церковця. В бік од сієї церковці, як раз на середині між сизою стіною старого задумливого бору і тим місцем, над яким кружляє тепер яструб у небі, в неясній лілієвій далечині, де сходиться небо з землею, біліє на сонці блискуча смуга пісків. Там, як казав мені дід Яків, тече якась широка повновода річка. Люблю цілими годинами простоювати під вільхами і дивитися в сю туманну безвість із чистими, білими, мов сніг, пісками, таку для мене недосяжну і таку мрійну й загадкову в своїй недосяжности. Вона завжди вабить мене до себе і викликає в моїй чутливій дитячій душі неясне почуття суму за чимсь прекрасним, високим і чистим, як ті піски, але як ті ж піски, далеким і недосяжним...

Час біжить. Уже сонце схилилося на захід, вже спала денна спека і стомлено чиргикають горобці на вербах, уже дерева відкидають довгу тінь від себе і десь далеко, на сухій дорозі, затарахкотіли вози, що повертають до дому з поля, а діда Якова все нема.
— Чи не вхопив його часом лісовик? Добрий він — добрий, а того й дивись, коли б не вхопив. Не подивиться на те, що дід Яків старий і що в нього люлька в роті. Вхопить і край...
Але от і дід Яків. Здалека уже чути, як човгають його старі важкі чоботи і крехтять старечі груди. Таємниче виходить із-за кущів і прямує до саду. Несе щось у руках.
— Діду, гоп гоп!„
Прудко, скільки вистає сили в молодих ногах, лечу йому на зустріч. Тепер вже я не боюся підійти до діда Якова близько: я добре знаю, що він стомився і до ліса більш не піде.
— Сопілку принесли?
— Приніс, сину, приніс. 1 сопілку і ще щось приніс... На!
І дід Яків простягає мені кілька мягкнх, оксамітово-ніжніїх очеретяних колачиків. Потім лізе за пазуху і з-за розхристаної на волосатих грудях сорочки виймає пару сопілок. Пахнуть вони якимсь особливим ніжно-тонким запахом свіжої молодої кори і залишають у роті гіркуватий присмак, коли на них граєш.
Від діда Якова віє прохолодою лісових гущавин, вогким запахом багон, тишею зелених зарослів.
— А я ще щось маю, — каже він і лізе знову за пазуху.
Очима, повними зацікавлення, стежу за рукою діда Якова і враз відскакую на кілька кроків назад: дід Яків виймає вужа. Живого чорного вужа, який внгнбається в його руках своїм слизьким, довгим і круглим, як патик, тілом і сичить, як гусак,
— Чого злякався, не бійся!... Він нічого лихого не вдіє...
З острахом уступаюся ще більше назад і бачу здалеку, як дід Яків пускає вужа в траву.
— Нате дрючка, діду, забийте його! — кричу.
— На що ж його забивати? — відказує дід Яків. — Нехай собі живе. На те його й створено, щоб жило. Се тільки твій дядько Василь вибиває боже створіння. Візьме ту гемонську рушницю в руки і пішов собі дичину нищити, немов не має чого їсти. Цілі сакви тої птиці невинної набиває... А на що. спитати б?.. А я ще щось приніс тобі, дивись!
І дід Яків виймає з-за пазухи якусь пташку, сіреньку, з жовтим довгим дзюбчиком.
— Якось я тобі торішнє кубельце приніс, — памятаєш? Таке, на довгій галузці причеплене, як рукавичка. Отеє ся птичка такі кубельця робить. На, подивись.
Я підхожу, беру з рук діда Якова птичку й оглядаю її.
— Не души тільки так, болить її. Ач яка! Носочок жовтенький, сама така маленька, а, диви-но, які кубла робить! Над самісенькою водою у верболозах гніздечко вє, ніяк не доступишся до нього. Лежать у ньому малі пташенята і гойдаються на галузці.. Ну, пусти вже її, нехай летить. У неї діточки малі там залишилися, чекають.
Я дивлюся на пташку і мені шкода пустити її — така маленька, з жовтим дзюбиком.
— Пусти, пусти! Нехай собі летить... Коли захочеш, яку завгодно птицю принесу тобі... Пусти!
Я розтулюю пальці і птичка, скрикнувши, пурхає, летить якось косо в бік і зникає в густій траві.
— А чому вона робить гніздечка над водою? — питаю.
— Тому, щоби не напав на неї який звір або людина. Хитра вона.
— Щоб не ззів її? — допитуюся.
— Щоби пташат не видрав.
— А кицька теж не дістане її?
— І кицька не дістане.
— А чому кицька миші їсть? — питаю.
Дід Яків всміхається.
— На те вона й кицька, щоб миші їла.
Усе він знає, дід Яків. Що не поспитай, на все відкаже.
Але хіба се все, що приніс із ліса дід Яків! У нього й губ ріжних. повна козубенька, і зелене зілля від болю голови, і кусень сучковатої старої груші для патика дідуневи, і лісові ягоди в кошелі, і торба чорних вюнів, що шамотять, як гади.
— Ну грай собі на здоровля на дудках, а мені тютюну не забудь принести, — каже дід Яків і човгає ногами до своєї хижки.
Цікава ся хижка в діда Якова. Маленька, тиха, стоїть собі в затінку двох височезних осокорів і таємниче позирає в сад двома маленькими віконцями. Зайти до діда Якова в хижку всі бояться. Не любить дід Яків, коли до нього хто приходить. Страх, як не любить! Бурчить і лається. А жінкам, то тим просто заказано заходити до нього в хату.
— Сміття, полова людська! — каже дід Яків на жіночий рід. — Напасть одна — се бісове насіння, сі цокотухи..:

Коли котрась із дівчат приносить йому їсти з кухні, то стане під вікном, постукає і гукне: „Діду Якове, їсти принесла". Поставить близнята на призьбі і мерщій іде собі геть.
Коли дід Яків у хаті, вийде, ззість і поставить назад на призьбу горнятка. Коли нема дома, стоять ті горнята аж доти, доки не прийде дід Яків. Часто трапляється, що Жук, Сірко або Бровко, гуляючи садом, нанюхає горнята, поскидає покришки й поїсть дідову потраву. Але дід Яків ніколи за те не гнівається.
— Іззів мій обід! — говорить він до Жука, що ласкаво помахуючи кудлатим хвостом, пильно дивиться в очи дідови. Ач який! Ну, гаразд... Я вже ягід наївся...
Двері в дідову хату завжди відчинені. Але ніхто не посміє туди зайти: — бояться. Хіба один мій дідусь, коли захоче побачити діда Якова і поговорити з ним про погоду, про врожай, про те, чому пшениця сього року стекла, або чому бджола не хоче роїтися...
А цікаво в дідовій хаті. Заходиш (я все ж таки, крадькома, коли не було діда дома, заглядав туди) і серед густих зелених сутінків, мрійних і фантастичних, бачиш якісь пеньки, колоди, корчаги, сучки, дивовижну кору дерев, сухе лико, губки, рогозу, клоча, коріння, якісь обрубки дерева і якісь гладущики з бог-зна чим — чого-чого тільки не було в дідовій хаті! Пахне там старим порохном і давньою вогкістю, табакою і якимсь чудним запахом сухого коріння і болотяного зілля, що виглядають з-за сволока. Сим зіллям і корінням дід Яків лікує всіх людий на хуторі, лікує мою бабуню від голови, лікує всю скотину, яка тільки є в діду- невому господарстві, лікується й сам.
Дід Яків взагалі людина необмеженого простору знань і досвіду. Хто може сказати в цілому хуторі, що завтра буде: погода, чи неїода? Ніхто, як дід Яків.
— Не можна косити завтра, дощ буде. Горобці в пилу купаються і дуже бджола гуде.
Або:
— Година завтра буде: вюни кидаються в канаві.
Він і про врожай вам скаже.
— Буде врожай. Великий буде врожай. Хрущів на весні велика сила була.
І все він знає. І на всі руки майстер.
«—Золоті у нього руки! — говорить про діда Якова мій дідусь. — Біда от тільки, що старий вже став і не здужає сокири в руки взяти. А колись було — чого тільки не робив дід