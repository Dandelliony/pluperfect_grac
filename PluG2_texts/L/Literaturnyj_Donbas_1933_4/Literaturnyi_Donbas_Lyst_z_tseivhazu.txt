Лист з цейгавзу
Мороз спадає на вікна слюдою  бродять пороші з зорі до зорі. Так ніч пропливе над листів лободою, А потім розтане немов стеарин.

Ти спиш, моя люба, — далеко, далеко... Простори і зорі між нами лягли. Змовкає на рейках знеможений клекіт, І втома заходить в щілини цеглин.
І місяць підводиться так, як учора, І вітер змовкає в обіймах берез, А я нахилився над синім затвором, І сон мені, люба, ніяк не бере.
І сок мені, люба ніяк не присниться, Поки задрімав у кутку карабін; І падає ніч, як підстрелена птиця; Я знову листа починаю тобі.
...Велика земля за моїми дверима, Смертей і народжень на ній не злічить. В крицевих напруженнях родяться рими. І сходить чорнилом, як кров'ю, почин.
Твій сон, твої подихи родяться й никнуть, Й тобі, моя люба, не знати ніяк, Як першою кулею зірвані крики Заводить безсонна уява моя.
Вони за вікном виростають в баляду, В криваву баляду й словами й вогнем Про те, як давно, за любов чи за зраду У серце урізався перший свинець.
Як він помирав, переможений бранець, З ім'ям твоїм, люба на синіх устах; і клясовий нерв у розбудженій рані Заткнув йому перший холодний металь.
А потім з рушницями встали народи І дихала в лиця їм дика, зима, І крізь льодолом, через сушу і води Відтоді лунають розмови гармат.
Й любов нашу, люба, і нашу зненависть Взяла хуртовина, багнети і дим; І взнала людина, що правда і право — В розгублених рудах, в металях сідих.
І так піднялась наша збуджена кляса Над сном металевих незнайдених троп, І право любови до світлого часу Нам, люба з тобою приніс Перекоп,
Та тільки сьогодні —в спокійних набоях, В зелених патронах забувся свинець. І нам, необстріляним в спадщину з бою, Лишилось горіння й безсоння одне.
Ти спиш, моя люба, тобі і не знати, Як в серці, свинцевий ховаючи спів, Вмирали по простому наші дівчата В засніжених роках забутих Трипіль.
Підводиться місяць, такий як учора, І сходить по люхвах, немов стеарин; Я лагоджу знову і знову затвори. Й заснути не можу з зорі до зорі.
Та будуть, я знаю, часи, моя люба: В кипучі пороші вмішається бій: Я тихо тебе поцілую у губи І скину за плечі старий карабін.
А потім на сушу,, в моря, у заграви З похмурих цейгавзів вийде металь, Щоб землі широкі взяли своє празо На молодість світлу і дивні літа.