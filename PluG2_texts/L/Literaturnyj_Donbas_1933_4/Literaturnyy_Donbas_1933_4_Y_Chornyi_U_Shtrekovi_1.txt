У ШТРЕКОВІ
 По домовитому тепло було в самому кінці штреку за дучками, куди не доходили потужні потоки повітря, що йшло від компресора. Єна, засунувши під сорочку лямпу, щоб не рябіли в очі омано-тремтючі смуги світла, розтулив очі в темряву шахти. Єдине, що можна було відріжнити, так це пляму згустілої темряви, де ‘стояв кінь. Він був непорушний, зберегаючи в собі сили для чергової дороги до далекого стовбура. Тільки зрідка переступав Меткий з ноги на ногу, цокання копит об рейку порушувало монотонне капання підґрунтових шахтних вод і знов застигав кінь у важких старечих думках. Несподівано поверх штреку оголилися в тмяному просвіті товсті вогкі бальки кріплення, й збоку над Єною зашаруділо, скочуючись, вугілля.
Еге й, хто там?— гукала глухо людина. Вона ще була там на поличці й лише матлялися біля стелі пара чобіт, намацуючи на слизькій стіні якийсь опір. Не знайшовши його,- людина просунула над полицю весь корпус і, трохи розгойдавшись на руках, стрибнула вниз,
Ху-.. —ху... стомлено промовила вона, чепляючи ґачок лямпи на верхні затяжки. І коли кола світла поповзли по обличчю з'явленого, Єна впізнав Сапрунова. Той, ставши перед лямпою, неначе перед дзеркалом, підійняв ворочку, оголивши м'язні живота, перекреслені смугами вугільної грязюки, що рвачко рухалися, й витер обличчя хазяйновито й солідно:
Ну, й вугольок попався! — вголос почав ділитися своїми думками Сапрунов —Я б'ю його, а він мене. Аж долоні порвав. Хоч... —у павзі Сапрунов сів на рейку й заклав ногу, щоб перезутися,—хоч вугілля йде зараз скрізь міцне.
А все таки, добре ти, Сапрунову працюєш. — Єна уявив, як вибійник по старечому самовдоволено погладив бороду — Такими не розкидаються, — продовжував старий. — Таких за приклад ставлять. Ех, —тут уже голос йому затремтів на самих викоких і теплих нотках, — рано, рано, ти, стара, померла. Дожила б, побачила. А Василь Петрович кімнатку б дав, а може б і квартиру не одмовив. „На, мовляв, стариганю, поживи по-людськи хоч на остатку". Ну, та до чого це я розчулився? Засипало, зрівняло стежки—-доріжки й згадувати ні до чого, — поволі поповзла вздовж ступні онуча, а вибійник, уважно у щось не зрозуміле для нього, продовжував уживши непомітно, очевидно, й для себе самого брудного цинічного слова —І ніяк я, все таки, не розжую, як контора нараховує розцінки. Припу. стімо, я виробляю, двісті, п'ятдесят..' Так, двісті п'ятдесят, —і, задумавшись, поворушив губами Сапрунов, —ну, а останні в бригаді —сто вісімдесят. Але ж це не всі. Он учора Мухін ображався й доводив, що в нього в цьому місяці менше двох сот з половиною не буде. Так і скажи, Василю Петровичу, що треба працювати дужче. Хлопці поварили б мізками, а морочитися б не стали, а то жебрає — зробіть ласку в нас таке становище, більше не можемо, не дозволяють.
E, — ні, Сапрунов, сміявся крутив головою, ніби переконував притихлу, схвильовану тисячну авдиторію. — Ні, хіба справа в тому, що не дозволяють? Хто не дозволяє? Та може ми й не дозволяємо? Я може не дозволяю. Що? —Сапрунов услухався в темряву, та звідти реплік не було й тільки десь далеко, далеко, ледве вловимий вухом.
ішов низький басовитий гомін везеної партії.
Єна лежав, притаївши дух. Те, що він не відгукнувся на початку, перешкоджало йому рухатися зараз. Розмова Сапрунова з самим собою в темному порожньому штрекові починала його непокоїти. Але саме незрозуміле було ще попереду.
Ой, і друг!— тоненьким лукавим тенорком протягнув несподівано Сапрунов.—Ну, й друг!—він залився дрібним, ніби злісним сміхом.—Парубок — душа! Свій хлопець—без мила лізе. Заграти на балабаєчку?— Можна, заграю, потішу вас, бідненьких. Баб притягти пожартувать?— Можна, й їм не пошкодить. Всіх любить, і партію любить. „Тільки ось не бачить вона, як ми, немов сліпі кроти, живемо та сухарі жуємо I *.—Ну, й друг! А тільки віділлються кішці мишачі слізки.—Сапрунов уже видихався в своїй лютій, незрозумілій Єні ненависті.
Збираючись до стовбуру, він ще буркнув щось на вухо застиглому коневі, звиклим професійним жестом заліз пятірнею під хомут і, не намацавши нічого, пішов. Коли язичок лямпи, спотикаючись на шпалах, поповз уперед і трохи згодом різко зменшився, вступивши в вузьку бетонну кладку штреку, тоді Єна підвівся й відтягнув одну по одній усі сім ваґонеток, щоб легше було Меткому зрушити з місця важкий вантаж.
Сапрунов ішов, не спиняючись і не дивлячись собі під ноги. Надто знайома була для нього десятки й сотні раз пройдена путь. Лише на розминці він оглянувся по боках, шукаючи коногона, партія якого стояла біля дучок, де він зліз. Але нікого не було. І, відзначивши це мимохіть у своїй свідомості, ніяких висновків Сапрунов так і не зробив. Він був захоплений іншим. Він ясно відчував, що після історії з воблою прихована глуха боротьба в гуртожитках має під собою досить розкішний ґрунт. У кожних новаків, що оселюються в гуртожитку, приїжджаючи на рудню порядком вербування, він зустрічав своє минуле і, не довіряючи своєму минулому, засуджував усіляку недовіру до минулого інших. Клюбники після своїх відвідин
гуртожитку залишали в його кімнатах, якусь порожнечу недоговорености.
(зовсім недавно один із них з гарно зачісаним назад волоссям, у велико-картатому пальті, під яким рухалися тонкі сірники ніг, обтягнутих гамашами, прийшовши в гуртожиток, протягом двох годин морив слухачів читанням якоїсь довгої й незрозумілої. Не дочікуючись кінця, один із слухачів, голосно зітхнувши, порадив зробити перерву. Перерву зробили на п'ять хвилин, а після неї залишились у кімнаті Сапрунов та ще два комсомольці. Велико - картате пальто зніяковіло й, уперто допитавши Сапрунова, чи інтересна книжка, пішло, пообіцявши зайти у вихідний день.
Правда, новий завідувач гуртожитків уніс багато нового. Він був багато діловитіший і зразу ж подобався Сапрунову своїм упертим бажанням уникнути в усі дрібниці. Але хто воррг? Безликий, упертий, він почувався на кожному кроці. І Сапрунов учивсяг стримувати себе, щоб не кинутись на нього сліпо, шалено з кулаками.
Обмірковуючи своє касарняне взавтра, Сапрунов не зауважив як грюкіт партій, що збігалися по всіх канальцях шахти у бетонне річище квершлягу, змінився і зазвучав по-іншому, Сапрунов прислухався —ні, цей грюкіт ішов не назустріч, обтікаючи ходки й старі виробітки. Він наганяв його, виростаючи ззаду за спиною, як виростає поклик гудка, що починається з самих глухих і низьких нот.
Старий оглянувся. Не вдивляючись у темряву, він нічого не міг завважити за закруглинами й поворотами ходка. „Відкіля ж партія, коли не було коногона" — підказувала пам'ять. І, притулившись вухом до холодної рейкової криці, Сапрунов услухався: співала сталь телеграфними проводами в широкому степу й спотикалась на стиках рейок ця підземна пісня. Сумнівів не було вантажена вугіллям пзртія йшла сюди. Сапрунов пішов швидше, намагаючись дійти до другої розминки, бо повертатися до першої було ризиковано. Бетонний штрек, коли проїздила партія, не залишав місця для людини Стінки схилом збігаючи' вниз до маленького рівця, до води,
вздовж колії лишали навіть можливосте притулитися до них.
Ззаду за поворотом гойднулась і зникла туманна пляма лямя. Партія наганяла Сапрунова, прискорюючи з похилу свій біг. Кінь у цьому місці, як добре знав Сапрунов, уже не тягнув ваґонеток, а, навпаки, поспішав відділитися від них, щоб не попасти під могутній розгін десятитонного вантажу.
Розраховуючи, що до найближчої розминки він дійти не встигне, Сапрунов згадав, що тут десь мусять бути спеціяльно вставлені для людини ніші. Партія вже була кроків за сто, й Сапрунов тільки зараз уявив собі, яка небезпека йому загрожує. Очевидно, коногон не може загальмувати й ніщо до самого квершляґу не спинить цю масу заліза й вугілля, що . зірвалася з прив'язі. Відступись, коню! відступись, людино! — вона змете на своїй путі все, розплющить об бетон штреку й промчить далі з грюкотом і брязканням, або, ж зіскочивши на шпали, вдарить тараном у бетони стіни, здригнеться склепіння, обрушить на штрек масиви породи.
Сапрунов підвівся, наскільки це дозволяла зробити височінь штреку, й почав сигналізувати лямпою, хитаючи нею з боку в бік.
Гальмуй! неслося назустріч партії. Але перекричати було важко, й голос його, відплеснутий назад, падав до ніг Сапрунову безцільно й безпорадно. І коли вже здалося Сапрунову, що чує він на своїх щоках схвильовану теплінь коня, тоді кинувся назад, сподіваючись на останнє, на нішу. Напочатку він навіть трохи збільшив відстань між собою й партією, але відчував, що ще трохи і не витримають ні налите важкою тривогою серце, яке проніс він через півсотні отаких же гомінких літ, ні ноги, підкошувані низьким склепінням штреку.
Раптом яскраво й радісно відзначила свідомість гострий виступ ніші, де порятунок. Підбігши до ніші, Сапрунов уже хотів був з розмаху втиснутися в вузьку метрову щілину, але замість цього закрутилася в очах
у відчаї світі була забита кріт»
І коли вже здавалчіч розрахована й холодна упертість коліс і обарок зшаленілого дикого кінського бігу, брязкнувши всього за кілька кроків, Сапрунов машинально, не думаючи, що він робить, рвонувся вперед із ніші 3 кинув поперек штреку важкого кріпіжного стовпа.
Коли другого дня Єну викликали в кабінет, у якому очі не могли відзначити нічого зайвого для кімнати й чоловік з червоними від безсоння очима порадив розповісти все, то про останні хвилини в Єни знайшлося лише кілька скупих слів:
Кинуло мене вверх, і більше нічого не пам'ятаю.