Поки перечитав я, голубе мій, Вашого листа од 21/VII, що сюди дослала пошта, то перестраждав за 10 прикрих звісток... Я не можу ні в яким разі помиритись з тим, щоб „Рада” вмерла, але разом з тим бачу, що вона, ні при яких перемінах, не може істнувати без доклада грошей видавцями. Коли єсть такі люди, що готові докладать - „Рада” повинна істнувать, а коли нема - пропала справа, і пропала на довгі роки, може на 20-30, бо заміри Ліпи, Шелухіна та петербуржців (поновить „Рідну Справу”) ніщо більше, як „безсмысленныя мечтанія”, на які ніскільки не можна покластись. Це - хвастощі легкодумців, і ніщо більше. Зовсім їх треба поминуть, балакаючи про газету. Що до ради підвищить плату, то я цілком переконаний в тому, що тоді не буде і 500 передплатників, на які Ви рахуєте. Хіба ж Ви не знаєте, що пани и заможні (за виключеннєм може чоловік 100) не передплачують „Ради”, а та мілкота, що передплачує, то для неї і 6 карб. - важка плата. Коли б же здійснилась і Ваша надія мати 500 передплатників, при умові 10 чи 12 карб, (майте на увазі, що тепер найбільші російські] газети коштують по 10-12 карб.), то вийде, що це піде цілком на убиток, бо 500 по 10 карб, дадуть 5000 кар[б.], а 1500 по 6 кар[б.] дають тепер 9000 карб. Дивний рощот! Це так ясно, що не треба инших доказів, і далі нема чого й балакати про вигоду підвищення плати.
Поліпшення з техничного боку має велике значіння (краща бумага, корректура (вона стала тепер неможлива!), невипад букв в середині слів і крупнійший шрифт; коштуватиме це все далеко меньше, ніж Вам здається, і, коли хочете упорядковати цю тех-ничну справу, то треба починать на останніх місяцях перед новим роком, а не після його, коли вже люди покинуть передплачувати, нехтуючи поганим і, навіть, инший раз, неможливим, виглядом газети.
За тим, необхідно мати в редакції, чи в конторі чоловіка коммерційної здатності, і я багато клопотався про це весною, а Ви не звернули на це увагі, обіцяючи, що „нехай з нового року, закличемо такого чоловіка, а тепер і так буде”. Ну, от Вам і результат цієї недбалості!
Що до ради Богуславського звернутись з проханнєм до всіх передплатників піддержати газету не грошовою запомогою, а розповсюдженнєм газети (і не один раз треба це писать, а не друковати в газеті), то ця рада має практичне значіння, вона не дорого коштуватиме і її слід спробувати, якомога швидше і жалібніше склавши листа.
Що до Вашого прохання переїхати до К[иєва] і стати ближче до газети, то я й сам вже думав про це, коли б знав напевно, що „Рада” істнуватиме в 1908році (в иншим разі не поїду), але разом з тим страшно боюся сварок, не з Вами (бо ми хоч і будемо спориться, та зараз і забудемо про ту суперечку), а з иншими членами редакції. Всяка сварка дуже погано впливає на мене - я серіозно хворію од неї. У киян виробився, не знаю через що, такий характер і звичаї до життя, яких я ніде в світі не стрічав... Якийсь такий холодний індівідуалізм, заздрість, хворе самолюбіє і т. и. Не дай бог нікому так жити між собою, як Ви усі живете - наче всі ворогі між собою...
Крім того, спало мені на думку їхати в Петерб[ург] під час істнування Думи, щоб запомогти в гуртованні послів у фракцію5. Яка б не вийшла Дума, але селяни з України будуть, і найбільше, мабуть, буде таких, які і досі бували, се б малосвідомі, а то й зовсім несвідомі, майже той самий матеріал до фракції, який і раніш бував.
Істнуваннє ж української] фракції, хоча б направляемо!’ з боку - має велике значіння, яким не можно нехтувати. Але ж і тут є „загвоздка” у мене: чи добре я буду переносити клімат петербурзький]? Розв’язаннє цього питання залежатиме од того як я почуватиму себе тоді, як наступлять холоди, хоч би і на Україні. Грязі запомогли мені, а все таки, як похолодає, то й нога трохи болить. Казали лікарі, що згодом воно пройде, тоді як звикну до холода, се б то восени.
Таким робом, любий Євген Харлампієвич, я стою на роспутгі трьох шляхів (третій - Полтава), а вирішиться це в кінці вересня або в октябрі, бо, мабуть, прийдеться мені виступить у вибор-щики од Полтави (города). На сіх днях від’їзжаю до Єкатерино-дара, звідти заїду на 2-3 дні в Катеринослав, потім - у Полтаву, а з Полтави, трохи згодом, приїду у Київ на один-два дні. Пишіть мені на мою полтавську адресу, а поки бувайте здорові, та не сумуйте, бо сум ні до чого не доведе.
Не розумію, для чого витрачать гроші на видаваннє в Київі (це ж дорожче коштує, ніж у Львові?) Літер[атурно]-наук[ового] Вістника6, коли россійські українці не читають його (кажуть: ,3 йому найгірша мова”) і не інтересуються їм?
Л. Жеб[уньов].