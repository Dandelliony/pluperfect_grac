Дорогий Євгеній Харлампович! Певно, Ви вже в Києві, то туди й адресую. Оце, тільки на 6-му тижні свого пробування тут, прийшов я до пам’яти (дуже страждав од хвороби і од суму), і мої думки перекинулись на Україну, і я задумуюсь над тим, як мені зараз краще зробить: одпочити тут од тяжкого гоїння, чи їхать до Києва? Коли б знать, що виборча справа стоїть так, що можно зробить що небудь доброго для українства, то поїхав би до Києва, хоч і почуваю себе дуже стомленим. Але газетні звістки не віщують нічого доброго, чи може се прибільшено, як взагалі буває в газетах, може й не так воно безнадійно? Хотілось би мені знати, як воно в дійсносте? Певно, Ви вже бачились, чи побачитесь з людьми в городі, та й на селі де-що взнали, то, будь-ласка Ваша, напишіть про се, що є і чутно про вибори. Та може й ще є які новинки, то й про них напишіть. Олесницький кланяється Вам і каже, що він не забув своєї обіцянки, якої не міг сповнити до сієї пори, бо приїхав з Києва зовсім хворий, 
а потім його викликали до Відня - телеграмами. З осени, а головно - з нового року набуде од 500 до 700 передплатників на «Раду». Поки ж що він пильно прохає редакцію зложить докладну статістику (коли можна - по станам заявителів) всіх тих людей, що заявляли про український універсітет1, і того № газети прислать йому під заказною бандеролью (бо за кордон неакуратно доходить «Рада»). Я знаю, для чого се йому потрібно (се дуже важна справа), і тому прилучаюсь і сам до його прохання.
Пожалуста, подбайте! Як побачите Матушевського, то скажіть йому, що я послав йому листа в отповідь на його, а од його нічого не одібрав. Чи він не одержав мого другого листа? Нехай напише. Ну й літо вибралось. Дощ та холод, холод та дощ... Трудно гоїтись під таке літо, а мені до того доводилось, що й на світ не хотілось дивитись. Але ж все таки часом вдалось, на останніх тижнях, довести до національної» свідомости одну пані, котра так захваталась українством, що я і Олесницький дивуємось: навіть гоїнням своїм нехтує, аби читать книжки, що я привіз, та «Раду». Ну, бувайте здорові і перекажіть мого поклона Юлії Миколаївні таиншим знайомим. У Войсер-Гірши пробуду ще 8, або й 10 день.
Ваш Л. Жебуньов. Отповідайте зараз.
