Любий Євген Харлампієвич!
Чи Ви одібрали мого листа з Катеринодару про спосіб розповсюдження „Ради” на Кубанщині? Коли ні - я знов повторю. А коли одібрали, то я ще додам. Не думайте, що ціркуляр Скидана буде присилувати учителів передплачувати газету. Зовсім ні. Ціркуляр має бути по справам дірекції, але приложена при йому оповістка про „Раду” і книжки тільки дасть знати учителям, що діректор нічого не має против того, щоб вони виписували газету, бо й досі учителі думають, що начальство гніватиметься, коли вони вживатимуть при ученні українську] книжку або передплачуватимуть українську] газету. Що ж до розсилкі з оповісткою і самої „Ради”, одного числа, то Скидан такого не пропонував (він казав тільки про оповістку), а це вже я сам вигадав, щоб разом з тим розіслати і „Раду”. Скидан же пропонував і навіть настоював, щоб одно число „Ради” непремінно було розіслано по всім 700 училищам (в тому числі повинна бути яка-небудь стаття, або корреспонденція про Кубанщину), але прохав, що б це число розіслала редакція сама од себе. Для того й дав мені список адресів ціх училищ. Коли б же Вам схотілось, щоб і „Рада” була розіслана разом з оповісткою і ціркуляром (чого й мені хочеться, бо це матиме більший успіх), то Ви зараз, дякуючи Скидана за його пропозіцію про розсипку оповісткі, запитайте про те, чи не затруднить його розсипка ще й одного числа „Ради”, разом з ціркуляром і оповісткою про „Раду”. Я думаю, що він згодиться, бо виказав мені прихильність до цієї справи, і сам же пропонував мені свою послугу. Напишіть до нього швидче, та звеліть виготовить оповісткі і список популярнійшіх українських] книжок (на другім боці оповістки).
За тим ось що: Скидан шукає інспектора народних училищ (жительство його в самім Катеринодарі), свідомого українця. Треба, щоб він мав хоч яку небудь педагогичну практику, або, принаймні, хоч би був з фільологичною освітою. Крім того, інспектор реального училища в Катеринодарі шукає „воспітателя” для пансіона в тому училищі, теж свідомого українця, який вплив би на учнів в українським напрямі. Умови такі: через два дня на третій держать чергу воспітателя в училищі і щодня на одну годину (од 6 до 7) наблюдать за вченнєм уроків учнями. Жалование - 1700 карб. Коли б же він був ще й юридичної освіти, то читав би зако[но]в-Ьд!ніе 4 рази на тиждень, за що одбирав би ще 240 карб, на рік. Дуже прошу Вас якомога швидче розповсюдити (розуміється не через газету) звістку про ці дві посади і подати мені відомості про те. Постарайтесь, щоб не втерять їх і замістить українцями. Пожалуста! Коли треба, напишіть куди і кому знаєте, тільки не втеряйте.
Балакав цілий вечір з катеринодарцями про „Раду”, і здається, трохи вплив на їх, принаймні обіцяли запомогти розповсюдженню газети. Бувайте здорові! Пишу Вам з дороги (зупинився у родичів), до Полтави приїду числа 19-20. Сподіваюся застати там листа од Вас.
Міцно обіймаю Вас. Л. Ж[ебуньов].
Не забувайте, що Скидан розсилатиме свого ціркуляра по училищам в октябрі, і що йому треба заслати 1000 оповісток про „Раду”.