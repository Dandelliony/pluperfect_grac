Здорові були, дорогий Євген Харлампович! Де Ви є, як живете? Сподіваюсь, що дома находитесь, бо молотьба ж тепер, то й пишу туди. Спало мені на думку поїхать до Вас в гості, та не знаю, чи можно і - коли саме? Цього літа я гоївся 2 місяці в Євпаторії „грязями” і, на мою втіху, помолюсь, а певно дізнаюсь про те восени, коли стане холодно. Лікарі напосідались, щоб я „продолжишь л^Ьто как можно дольше”, себто осінь перебув в теплому краю, от хоч би в Сочі, та кусаються тепер далекі подорожі, то й вигадую „сурогати” такої подорожі, аби далі одсунуть життя в городі та ще - в такій квартирі, як моя, без проміння сонця. Зараз перебуваю під Гадячем, у 20-х числах сього місяця поїду до Полтави на кілька день: чи не знайдеться мені підходяща кватиря, щоб переїхать туди на життя (бо стало мені щось холодно в Київі, як було в 1 903-м році, коли я втік з Київа теж од холода...)?
3 Полтави заїду до родичів, коло Лозової, теж на 2-3 дні, звідти - до Київа, а з Києва приїхав би до Вас, коли це зручно буде Вам, на тиждень-два. Нема мені чого й говорить Вам про те, щоб Ви не стіснялись, коли не зручно, бо Ви ж самі розумієте, іцо мені самому було б непріятно бути гостем не в пору, або, може, Ви збіраїтесь виїхати кудись. Перебуваючи у Вас, хотілось би й до Одеси навідатись, бо давно був там... Отаку Одисею я вигадав. Насидівся я за Р/г роки своєї хвороби, зануцився, то й хочеться розважитись, розвіяти свої сумні думки... Хоч мені було багато роботи цім літом, та й тепер тут - чимало... але ж думки, що обступили мене з мая, не одходять... Ніяк не збудусь їх, не вважаючи навіть на те, що робота була успішна і втішала мене. Так от, отповідайте мені зараз, як одберете цього листа, щоб я одержав його ще тут у Гадячі, по тій адресі, що зазначено в горі листа. Юлії Миколаєвні перекажіть мого поклона.
Всім серцем Ваш Л. Жебуньов.
