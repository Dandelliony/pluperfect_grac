Позавчора я отповів Вам на Вашу картку, а вчора взнав з Києва про те, що „Часу” замовлено з ріжних місць (навіть з Московського народного університету!1) книжок на 9000 р., а він зможе послать ледве на 2000-3000 р., та й у Степаненка чимало замовлень. Отже, треба поставитись до цього лиха (якого не можна рівнять з одсутністью театра) з відповідною увагою... Я не знаю стану справи з капиталом, але ніяк не пойму віри тому, щоб не можно було, хоч би з убитком, реалізовать частини його для книговидавництва. Аби тільки завзятись на тому! Невже нема рятунка од тієї біди, яка вже настала - од недостачі літератури? Не репресії, про які пишите, лякають мене, а от це лихо вгоняє мене в невимовний жах... Чи не побалакали б Ви про цю справу з кім слід, тим більше, що збіраєтесь до Москви. Оті всі видавництва товариські не поможуть ділові, бо дрібні ті справи, та й руху од них не чутно ніякого, чисто „українофільська” справа... Петроградський,Друкар” хоч трохі ворушиться, і сюди прислав 
відозву, назбіралось тут паїв 6-7, а про київську „Основу” нічого не чутно. Подумайте, ради Бога про те, як врятуватись од загибелі!.. Ваш Л. Жебуньов.