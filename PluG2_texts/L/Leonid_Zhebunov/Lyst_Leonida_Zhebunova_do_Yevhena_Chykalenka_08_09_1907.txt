Ох, панове мої любі, редакторі і видавці,,Ради”, як би Ви знали оскільки Ви шкодите собі таким поганим поверховим виглядом газети, який вона має, та з часом усе гірше та гірше стає! Не тільки лаються люде, а ще й сміються, а я тільки очіма блимаю, запрохуючи до передплати... Я вже не кажу про папір, схожий на ганчірку, та якусь брудну мазню, замість друку, а подивиться Ви на корректуру, та не тільки в тексті, а навіть - в оповістках, коли замість „чергової” (книжкі „України”1) у Вас виходить Чернова, або замість „поправка” (голосів) вийшла „попровка” та ще жирним шрифтом
на першій сторінці і т. д. Це - дрібниці, але вони помічаються читачами і викликають сміх і незадоволення, особливо, коли в самому тексті доволі часто стрічаються тепер такі місця, в яких не доберешься ніякого змісту... Оце вчора намірився я прочитати в товаристві фельетон Оправхати в 199 ч.2 - так сором же показати його: не тільки корректура чорт зна яка, а ще й редакторська рука наче не торкнулася статті, і ніскілічкі не полекшала, місцями дуже важкий виклад. А стаття чудова!
Ви не сердьтесь, панове, за мої докори, бо я пишу їх з дуже прикрим почуттєм і серцем, і не можу не писати, бо Ви самі псуєте справу, і нарікаєте на людей: чому вони не передплачують часописі? Та ще хочете і плату на її побільшить, що доведе передплату до 300-400 передплатників, ні в якім разі не більше -я певний в тому. Я сподівався дістати тут 5-6 передплатників і дав декому „Раду” перечитати. Вони покрутили, помняли в руках газету, і звернули мені, нічого не кажучи. Тільки один Сідоренко більше з ласкі до мене, дав 2 р. 50 к., щоб я послав їх на „Раду”. А один чоловік, россіянин, каже: „Вотъ странно - украинцы славятся эстетикою, и стремленіемь всюду внести красоту формы, а между тТмъ газета ихняя издается так неопрятно и небрежно...”.
Оце на сіх днях від’їзжаю звідсі, поїду до Катеринодара і побалакаю ще там про „Раду”. Що там скажуть - напишу Вам, або перекажу, як приїду до Київа. Сьогодні прочитав в „Раді” резолюцію демократично-радикальної партій з поводу виборів і здивувався такої пихі (самостійно виступати), а 2-го пункта резолюції зовсім не зрозумів. Дивно, що „Рада” переказує такі звісткі з „Буковини”, або „Діла”, коли цілком можливо прямо їх писати. Це вносить непорозуміння. Я казав в Полтаві, що згоден виставити свою кандідатуру од Полтави, та не знаю, чім вони порішили і кого обрали у кандідати.
Бувайте здорові! До побачення.
Л. Жеб[уньов].
Я отповідав на лист Євг[ену] Харлам[пійовичу].