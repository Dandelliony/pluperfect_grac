Любий Євген Харлампієвич! Вашого листа я дістав на від’їзді до Харькова і отповідь на його вже зашлю з вокзалу. 500 карб, не „обмолвка”, а певна річ. Ця сума давно вже зготовлена (я памьятаю те, що обіцяю); я боявся навіть торкатись до неї, хоча було дуже треба грошей на инши потреби, позичав для тих потреб, а 500 карб, зберіг і, може з Х[аркова] переведу їх через банк Вам, не дивлячись на те, що я витратив більш 200 карб, цього року власних грошей на здобуття передплатників для „Ради”, бо Ви писали мені весною, що не 500 карб, треба, а „ передплатників дайте " (я сховав цього листа). Але майте на увазі, що я даю тепер 500 карб, з тією умовою, що „Рада” видаватиметься в 1908 році. Коли ж ні, то Ви повернете мені 500 карб. Згодні Ви на те? Отповідайте мені зараз на цей запит. Замовк я не через те, що образився (бо й не було нічого образливого у Вашій пропозіції, а тільки - непрактичне, і невигодне для мене), але ж для чого ж би я писав, коли Вам здавалось, що користь од мене може бути тільки в такім разі, коли я завідуватиму конторою, а мої поради, чи наїзди - ні до чого. Ну так нащо ж я Вам набридав своїми листами, які найчастіше були порадливі, тим більше, що ті поради були зайві - Ви не слухались їх. Я витрачав силу часу, думок і нервів для тих листів, що засилав Вам трохі не щодня, і все те - даремне. Те саме було б (та й ще гірше!), коли б і завідував конторою. Ви боялися витратити 200 карб., а витратили 2000. Це - певно. То й нарікайте на самого себе, а не на що инше, або на кого иншого.
Які тут можливі поради, коли люди не слухаються її, навіть про таку дрібницю: два раза я писав до контори (Ви ж читаєте ті листи?), що переводний бланк, розісланий конторою - недотепний, люди не розуміють його, і не вміють писати на ньому, а через тиждень чи два знов получаю такого ж самого бланку - мабуть пожаліли грошей на виготовленнє иншого бланка. Тепер ось: премія „Кобзарь” заінтересовав людей, але не всякий може
одразу заслать 6 карб. Треба визначить, що „Кобзаря” одержать рокові передплатник! і в розсрочку, по виплаті останнього внеску. Ця умова має велике значіння для поширення передплати. але вже не хотілося й писати Вам про те, бо тільки затратив би часа, чорнила і паперу - не послухались би. Здавив собі серце, та й мовчав... Ви не знаєте як гірько, болісно, одчувається в моїй душі всяка, навіть дрібна недотепність в українського] руху. Я хворію од тих недотепностей... серіозно хворію душею і серцем... Так от і все пояснення: через що замовк. У мене нема личного самолюбія, коли річ торкається української] справи. Про те, що Ви „губите надію і енергію” я думаю, що Ви почали „губити” їх з початку газети, бо вже така скептична Ваша натура до всього. Упертість і віра все поборює. Я сам часто дохожу до одчаю на який недовгий час (не про газету, а про инши справи), але... перестраждаю той час і знов готовий до праці з повного вірою в те, що не даремно витрачаю сили. Не може того бути, щоб ця справа була не життєва. Це - певно. От бачите, як би я наїздив до К[иєва], то й цього боку Ви мали б підпору, бо я доказав би Вам як 2x2=4, що тільки Ваш природний скептицізм надає Вам безвіррє... Я оце, ще до Вашого листа, надумався поїхати до К[иєва] та не знаю, де зупинитись, бо не хочу Вас стіснять, та й у гостинній Вашій якось не зручно мені і не спиться в ній, то запитав О. П. Косач: чи не можно у неї зупинитись? Коли можно, то, повернувшись з Х[аркова], зараз приїду до Київа. Бувайте здорові та те цінуйте, бо всі помремо, то нехай хоч слід по собі кинемо, щоб нащадки наши згадували нас добром...
Л. Жеб[уньов].
Ви „губите енергію” од недостачи передплатників, а я чую небезпеку з иншого боку, і ця небезпека не дає мені спати, бо вона значно гірша од Вашої... Коли й заснеш, то сниться указ 1876 р.. От звідки насувається страшне лихо, невимовне горе... Я почув це лихо ще з того часу, як прочитав „декларацію”, а далі, чую, вона все ближче та ближче суне і от-от захопе в свою ненажерливу пащу... Прочитайте Ви в 277 ч. ,,Рус[ских] Відомостей]” про подачу „хододайства Кіев[ских] священ[ников]” до
Флавіана „Объ обузданіи печати”, а в тим же „ходотайств'Ь” поминається і про укр[аїнську] прессу. Дехто переказував зміст його.
От тоді, як настигне це лихо, тоді недостача передплатників здасться Вам дрібницею, тоді Ви жалкуватимете про те, що бідкались над деякими пригодами з „Радою”. Хоч стережіться, принаймні, бо в самом ділі остання частина ст[атті] Піснячевського була неможлива для друку і люди з досвідом кажуть, що Вас надзвичайно лехко покарано. Як то можно було пропустити Вам цей кінець статті? Невже свідомо перепустили, наче навмисно це зробили, щоб газету припинили ...
Можно буде в редакції набрати всі числа „Ради” і „Громадської] Думкі” за [1 ]9[0]6 і [ 1 ]9[0]7 роки? Коли можно, звеліть це зробить для мене. Пожалуста! Я пороздавав свої.
