Хоч би раз довелося Вам почути таку балачку про „Раду” од стороніх людей, яку я слухав од Ромод[ана] до самої Полтави.
На Ром[одані] я купив „Раду”, а тут увійшли у вагон Рус[ов] і з ним ще 2 пана, і заговорили зо мною про неї.
Усі, як видно, прихильні до укр[аїн]ства. Всього не можно написати, бо дуже багато прийшлося б писати.
Напишу тільки висновок з тієї розмови. Гака газета, як „Рада”, дуже потрібна і інтересно ведеться, але, на жаль, має дефекти, через які не можно постійно читати її, і задовольнятись єю остільки, щоб не передплачувати ще й рос-сійської.
Ось які дефекти: 1) Дуже мала хроніка, як „По Росії”, так і „По Україні”, 2) через сірий друк очі псуються, а сірий він через протіканнє чорнила через папір, 3) друкарськіх помілок остільки багато, що досадно читати, а хто не звик ще до української] грамоти, то инший раз не зрозуміє зміста, особливо як не вистачає букв (і зараз же показали мені в цьому числі кілька занадто грубих помілок), 4) газета друкується на „оберточному” папіру, а не на газетному, на який не тільки противно дивитись,
а ще й непріятно узять в руки, бо „шершить” у руках, чого инші люди не виносять.
Рус[ов] особисто ще додав: „Воть ,,Р[ідний] Кр[ай]” - бедная средствами газетка и скудная матеріалом, но совершенно приличная по внешнему виду, а „Рада” - просто неопрятная, грязная”. Дуже роспитували через що вона така.
Я казав: Дерез недостачу грошей” - не ймуть віри...
