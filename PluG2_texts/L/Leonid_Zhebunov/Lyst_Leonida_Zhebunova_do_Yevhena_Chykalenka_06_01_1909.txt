Засилаю Вам оцю статтю про штундистів, а як познайомлюсь ближче, приватно, то й ще напишу. Я ходю на їхні моління по три рази на тиждень, а приватно ще не вдалось познайомитись. Вчора читав їм Євангеллє по українські і воно справило настоящий фурор, бо їм ще не доводилось чути його по українські. Хлопцям дуже подобалось, прохали продать, та я не дав: нехай трохи покортить, а потім подарую. Усі вони українці родом, та
перевернулись на кацапів, але молодь може навернутись і до рідного, коли пильно принятись за їх...
Знайшов тут і інтелегентних свідомих українців, та такі вони байдужі до справи, що в мене вже слів не вистачає для докорів та лайкі... Вже й до купи позводив їх (досі не були вони знайомі між собою), та нічого не виходе з того. Нехай їм біс! Тільки нерви псую собі, а це дуже шкодить моєму здоровлю, котре потроху набирається сили. Хотів було поїхать звідці за кордон, та як познайомився з штундістами, то вже й не хочеться, та й погода покращала: от, сьогодні водохрещи, а я піду на їордань в літньому пальті, бо 12° тепла, а сонце аж пече.
Пожалуста засилайте „Раду” в „Ялтинскую санаторію имени Александра ІІГ*, бо там чимало є українців хворих і за рік перебуває їх кілька сот, інтересуються українською] літературою, та не вистачає грошей ні в санаторії (вона дешева, для бідних), ні у хворих, щоб передплатить, і всі часописі одержуються там дурно. Є „Рада” і „Слово”2
, і читаються, як помітно по газетам, вже перечитаним. Я познайомився з лікарями і з декім з хворих (дуже тяжко хворі не приймаються в неї, а такі тільки, що скоро повертаються додому). На жаль, тамошні лікарі заборонили мені часто ходить туди, бо так якось випадало, що як прийду, то й знімається гостра суперечка між українцями свідомим і несвідомим, або кацапами. Кричать, хвилюються, а лікарі сердяться і кажуть, що наче б я причиною тому, а я ж таки зовсім невиновний в тому: хворі самі од себе споряться. Ця заборона дуже досадна мені, бо там є інтересні люде, та от не можна ближче познайомитись з ними. Так Ви, пожалуста, засилайте в санаторій „Раду”, коли не зовсім дурно, то хоч за поштовий росход на пересилку, а я вистачу книжок в їхню бібліотеку. Санаторій чудесно упорядкований і лікарі - вчені і гарні люде що до хворих і лічення. Я вмовляю Грінченка їхать до неї. Попасти туди трудно, бо сила кандідатів, але я знайшов заходи, через які сподіваюсь помістить його, коли б він схотів того. Нехай ще Сер[гій] Олександрович] подбає про те. Одно тільки, кажуть
* Виділена курсивом назва підкреслена червоним олівцем.
хворі, надокучає: одноманітна страва, але - свіжа і на маслі. Бувайте здорові, і засилайте мені „Раду”, а гроші потім заплатю. Перше число за новий рік дуже подобалось мені і Радаковим.
Л. Жеб[уньов].
Зараз одібрав разом дві откриткі Ваши, любий Євген Харлам-пієвич і всім серцем і душею радію, що передплата на „Раду” „веселить” Вас. Оце Ви зробили мені справжнє свято! Не можно Вам хворіть, коли так справа стоїть...
