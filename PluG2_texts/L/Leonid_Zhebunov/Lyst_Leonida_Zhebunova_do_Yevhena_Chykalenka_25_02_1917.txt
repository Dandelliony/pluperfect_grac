Дорогий Євген Харлампович!
Даремно Ви нарікаєте мені: два рази приходив до Вас прощатись - увечері були гості, на другий день уранці Вас і Юлії Миколаївни не було дома, сказала прислужниця, а після обід а виїхав, напів-хворий. їхав до Сочі тиждень (пережидав в Армавірі та Туапсе). Таким і сюди приїхав, але ж тепло і сонце (трохі не літо) вплинуло, і через два тижня уже добре почував себе. До Вас не писав, бо був певний в тому, що Ви виїхали до Москви, як хотіли, після Різдва, а про хворобу Вашу нічого не знав.
Ну от, як одужав, зараз поновив старі знайомства, завів нові, і, як звичайно, вожу з собою книжки - почалось читання, змагання і т. д. Було мені не скучно, потім знайшов українців серед наїзжих залізнодорожників, зацікавився ними, захотів ближче познайомитись з ними, та досі ще не довелось, окрім одного, з котрим часто бачусь, не довелось з иншими, бо цілком „аматори”, охочі тільки виставлятись на сцені - іноді уряджають вистави. Кацапи більше і жвавіще цікавились. Одержав я запрошення вступити до „Друкаря”1, назбірав коло 6-7 паїв і вчора „аматори” повинні були послать гроші до СПб. Ото й усе. Досі не скучав, а оце вже 3-й день засумовав. Хочеться на Вкраїну, але як згадаю київське життя моє, звісткі з ,,Киевской Мысли”, та оце Ваша звістка про „повернення закону 1876 р.”3, стану’ того, одвертають охоту їхати до Києва. До того ж ще боюсь повертатись до повної весни, щоб знов не захворіти, бо ніяк не можу виносить холоду. Досі тут не відчувалась така дорожнеча життя як у Києві, 
а тепер і тут усе подорожчало, а головно - прямо таки не вистачає припасів, бо все - привозне. Усе це, разом узяте, (а головно - звісткі з України) якось „погружають” мене в той маразм, якого зазнав у Києві. З’явилась думка дожить тут до кінця лютого та поїхать до Катеринодару, перебути там март, та біля квітня, чи в початку квітня - до Київа. Але цього ще не вирішив цілком, пишу до Богуславського і, коли він ухвалить мій план (він знає чого мені треба, щоб не сумовать), так і зроблю. Коли ж ні - залишуся тут до кінця марта. Так і пишіть мені (адресаБогуславського4: Борзиковская ул. 32). Листи сюди вдуть 10 день, найшвидче - 8. Треба заказними писать, бо инші пропадають. Коли сюди писатимете, не треба „до востребованія”, а просто - Сочи, Черноморской губ. і взагалі - ніколи не вживайте: „до востребованія”, бо тоді не приносять листів, а треба самому йти на почту (коли випадково взнаєш), показувать пашпорт і т. д. Всяка людина, як приїде до нового міста, сповіщає почті свою адресу. 
„До востребованія” вивелось.
Так от, як іду собі по улиці Сочі, або по парку, з вічно зеленими деревами, сонце гріє, як у маю, море грає, далечинь синіє, вікна скрізь одчинені, видно гори, вкриті снігом, - думаю: ну чого ж мені ще треба? Благодать!.. Однак, на душі туга, туга безперестанна, бо просвітку не видно, не чутно... Невже при такому стані доведеться і вмерти? ! Не діждусь світанка? Ох, як це тяжко, як серце болить од одної думкі про таку,щерспекгіву”... Однак, я знов завів „своє”, не буду. Одержав Звістку од Данька5, що він збірається на службу в Сібірь. Коли й Марья Іванівна покине тую квартирю, де вони живуть - нема куди подіть мої речі, що у них сховані - тоді я лишуся голий і босий, а справлять нове- нема засобів. Коли б хоч у книгарні можно поставить скрині, бо в сараї або в подвалі не можно: пропадуть, чи попріють. Але ж... знаю, що ніхто не поклопочиться, не допоможе, то й рукою махнув - нехай буде як буде! Бувайте здорові, перекажіть поклона Юлії Миколаївні.
Бувайте здорові та пишіть новинки. Цілую Вас Л. Жебуньов.
