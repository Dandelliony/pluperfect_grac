Сьогодні одержав Вашого листа, дорогий Євген Харлампович, од 01/01, і дуже жалкую, що не дістав зовсім попередніх. Що це за диво? Невже „чорний кабінет” істнує? Бо куди ж би вони дівались? Але, яка користь з нашого листування, коли ми не політики і та діяльність - не наших рук. Взагалі ж можу сказать, що й мені не хочеться жити, як і Вам... Щось таке настало, чому й кінця-краю не видно, і тепер я вже нічогісінько не розумію. Тому й не вітаю Вас з святом і новим роком, і ні з чого радіти, нема чого й бажати Вам... Ліпше роскажу про себе. Я досі хворий, ледве перехожу через кімнату, з ціпком, а працювати треба. То Ви й уявіть собі, як це трудно мені! І от на сіх днях одержую од ради місцьової „Просвіти” прохання дозволить їй прохати міністерство освіти, щоб мені було визначено пенсію за мою колишню просвітню роботу, або хоч допомогу для гоїння хвороби. Я був такий вражений і розчулений такою несподіванкою (у мене й думкі про це не виникло!), що й не сказати Вам... 
З початку я цілком зрікся, а після того був у мене лікарь, розпитався про те, як я живу, і заборонив працювати стільки, скільки я працюю (я цілий день працюю), казав, що не одужаю, поки не поїду до Євпаторії на грязі, але це гоїння тепер разом з подоріжжю коштуватиме не менш 2000 або 2500 р.
Я жахнувся од тих відомостей і дуже зажурився... Що ж мені робити, бо не вироблю за зіму такої суми+витрати на біжуче життя? Як мені бути? І от, завагався з приводу пропозіції, Дро-світи”. Доводиться згодитись хоч не на пенсію (бо, може, таки повернеться мені моє майно, хоч процентові папери, пограбовані більшовиками з харьківського банка, певно, ніколи не повернуться), а на одночасну допомогу для гоїння, але, яка мені неохота, як це мені гірко! Трудно й росказати...
Цей епізод нагадав мені відношення до мене з боку киян-приятелів і мимоволі викликав порівняння. До кого тільки з киян не звертався я з проханням не грошової допомоги, а - роботи перекладної, заробітна прохав, і... нічого не добився, а тут люди, що знають меньше, ніж кияне про мою громадську роботу, самі пропонують мені спосіба вибитись з трудного становища і торкнули моє серце невимовно чуло...
Я давно знаю і давно казав, що нігде нема такого холодного і безучасного українського товариства, як київське, і от- новий доказ! Через те я й утік з Київа (уже вдруге), бо знав, що можу вмерти там під тином, як вмер Ковалевський М. М., про смерть котрого взнали уже тоді, коли тіло його лежало в анатомічнім театрі. Так і зо мною було б!
Перервав свого листа, бо прийшов один просвітянин з приводу мого зречення, уже посланого мною їй, напосівся, і я дав згоду прохати не пенсії, а одночасної допомоги для гоїння. Що вийде з цього? Невідомо, бо може статись, щой одмовлять у мі-ністерстві, бо я не не знаю, чи є тепер хто, який би знав про мою роботу 14-літню. Холодний2 ледве знає докладно, а Василенко добре знав, так нема його там. Коли не одмовлять, дуже не хочеться мені, щоб писалось про це в газетах, страшно не хочеться („Відродження”, певно, напише!), бо я вважаю, цю
допомогу позичкою, і при першій змозі поверну, або пожертвую на якусь громадську справу. Швидче може бути, що одмовлять, бо люде знають, що я - не бідна людина і мало хто знає, що я вже 3-й рік не користуюсь своїм майном, а частина його уже загинула через большовиків. Ну та нехай буде як буде! Ото й усе, що можу сказати Вам про себе. Що до громадського життя, нічого не знаю, крім того, що пишеться у ,,Новій Раді”, та й не знаю, чи посилатиметься вона мені у новому році, бо от сьогодні уже не дістав. Мабуть, не посилатиметься? Тоді й того не знатиму. І це також доказ безчуственности буде, бо скільки я робив для „Ради”, навіть гроші свої витрачав на неї, а тепер жалко одного примірника мені... Невже вона збідніє од того?
Бувайте здорові та напишіть, ради Бога, бо пропаду од нудьгі... Ваш Л. Жебуньов
