Любий Євген Харлампієвич!
От штука, коли й инші передплатники „Ради”, чи й нові люде, недопоняли оповісткі в „Раді”, як оцей мій тьозка (Л. Н. Зиверт, в Гадячі), що наче б то не можно передплатити без історій Аркаса і треба вислати 8 карб, непримінно. Так воно виходить з його листа. Адже таких, кому „сутужно” заплатить 8 карб., а не 6, знайдеться не один, то вони й не виписали „Ради”, коли так же недопоняли оповісткі, як він!..
Поспішаю заслати Вам цього листа, бо може Ви щось вдієте з цього поводу: додасте щось в оповістці, чи що? Я думаю, що треба зазначить, що „Раду” можно передплачувать і без додатку, за 6 карбованців.
Недавно заслав Вам статійку і листа, одібрали?
Якось рознеслась чутка про мою хворобу, і я одібрав тут силу заяв співчуття і бажання здоровля, та всі оці корреспондента мої намагаються, щоб я швидче повертався на Вкраїну. Мабуть думають, що мені любо тут сидіти... Отже, не всякий з них витрі-мав би це „любе” сидіння, коли б йому довелось їсти до тошнота (уявіть собі, що їм по 10 яєць в день, крім обіду, і вечері), ходити по 4 години в день, спати з одчиненим вікном, при морозі і т. д. Мало тут,любого”... Коли б не знайшов собі чогось цікавого, то й я не витрімав би, а то якось держуся...
Бувайте здорові! Кланяюся Вам і всій редакції.
Л. Жеб[уньов].
/
/ /
Повернуся до Київа, мабуть, в початку лютого, коли так добре поведеться на здоровлє, як от тепер: получшало воно і нерви заспокоїлись, а це - головно.
Сьогодні дізнався, що тут є власна дача Крамаржа (чеха). Коли він, може, приїхав сюди на святки, поїду до нього, і коли ще застану його тут, подам в „Раду” розмову з ним*.
1908 року 31 студня
Дорогий мій тезка!
Поздоровляю Вас з новим роком і бажаю Вам счастя, здоровья і всего найкращого в світі. Прошу Вас не гримайте на мени за те, що до Вас не шлю листів, бо дуже було ніколи, той нема де чого писати. Я не знаю, чі передала Вам Ольга Петровна від мени поклона? Я до неї був писав, тай не знаю, чі получила мого листа, бо одвіту не було ні якого. Книжки, що Ви заслали для меня, я іюлучив, за що дуже Вам зостаюсь вдячний. Вашої книжки, що Ви передали через Глухоту, я і досі не получив; собача душа замотав.
В сьому новому році не прийдеця виписати „Ради”, бо так дуже мені сутяжно, що й Господи, та ще й до того „Рада ” подо-ро[г]шала. Я в надії був, що прибавлять жалуваня, аж воно нема нічогісінько; „балакала покойна до смерти аж поки вмерла”, то так і за жалуваня. Якби жалуваня прибавили, то тоді і балакати нічого, виписав би, тай годі, а тепер не знаю, що й діяти? Бо без газети буде дуже скучно і не знатиму, що дієця у світі.
Новинок в мої містивості нема нічогісінько, все по Старому. Прошу передайте від мене поклона Ользі Петровні і поздоровте від мене з новим роком. Кланяєця Вам моя жінка.
Ну бувайте здорови, бажаю Вам всего найкращого, остаюсь поважающій Вас тезка.
