Дорогий Євген Харлампієвич!
Якого „нервового життя в Києві” Ви боїтесь? Під цім виразом я розумію якусь метушню, поспішні справи, суперечки і т. д. Коли б воно було тут таке, то я не занімався б меланхолічним перебіранням старих листів та споминами про колишні часи та події, бо в часи нервового життя я почуваю себе, як риба в воді. Нічого близького до того нема тут, а є занепад, сум та дожидання чогось, що мусить з неба впасти... До того ж і людей роскидано по світу, або в такім стані, що не сьогодні-завтра покличуть до війська, чи не сьогодні-завтра доведеться тікати од наступа німців, хоч, правда, останніми часами ця тревога впала, бо всі певні, що з юго-западного фронту Іванов1 не допустить до Києва, з сумнівом поглядають на фронт: Пінск-Мінск і ближче... Однак, не ці причини - головні до занепаду, а просто - в „тупик” якийсь попали... Крім того, нещастя - кілька міліонів втікачив (воно скрізь, на всьому, відчувається) хоч кого доведе до одчаю... Поляки за голову хапаються од жаха, бо нема Польщі, дословно 
нема: добро матеріяльне зруйновано до щента, а люд весь розпорошений по всій Росії, і гине що-дня, гине сотнями, тисячами... А тепер, те саме постигає українців з дальніх повітів Волині та Поділля. Коли нагадають полякам, що їм же буде автономія, то вони приймають за іронію це втішання і розливаються потоком гнівних, гіркіх, нецензурних річей...
Сколихнули було події в Думі і московські з’їзди, але тепер і те впало... Так от, яке тут життя! Нема чого нервуватися. Тому не бійтесь, приїздіть, бо людей, кажу, розкидало по світу, а хто є, то - каліч, в роді мене. Завжди мене обурівала в нашій національній вдачі одсутність актівності (це - головний наш порок) і от зараз доводиться доходить до „білого калінія” з такого приводу: трохі не всі українці, що вчились по закордонних університетах, під час війни перейшли до Лундского універсітету4 (у Швеції), там вони гуртуються, універсітет прихильно поставився до них, виписує їм на університетський кошт чимало українських книжок всякого зміста, так що виникла велика українська бібліотека. І от, живучи в нейтральній державі, близько Германії, їм не спадає думка помогти землякам, які знаходяться в полоні, постачить їм книжок для читання, засновать комітет допомоги всякої. Про себе дбають (недавно один з них був в Києві, вибірав книжки), а про бранців - це не торкається їх. Голосні фрази 
про діяльність тих 6-ти5 (тепер вже кажуть 4) песіголовців (не можу згадать про них без роздражнення і лайкі!), і все на тому кінчається. Якісь „зрителі”... Ця справа допомоги бранцям літературою, дуже обходить мене. Звернувся до військового штабу - не береться, кажуть: „Это дЪло благотво-рительныхъ обществъ”. Написав до московського комітету допомоги бранцям6 - нема отповіді. Така мені досада з того приводу!... А оце вчора прочитав в ,,Русских Відомостях” про притулок для калік з війни в Ліоні улаштований: безногих, безруких і инпіих калік7. Навчають ремествам ріжним, наймають майстрів, і вони доводять тих калік до того, що вони, після вчення, знаходять собі найкращі посади в промислових майстернях, значить не сидітимуть на шиї родичів і не старцюватимуть. Ці відомосте про притулок до того мене захопили, що не спав сьогодні в ночі, та все думав: от, як би такий притулок український влаштувати! Це ж було б немале діло зо всіх боків... Коштує воно і грошей немалих, але ж, думаю, 
земський та городський союзи допомогли б. Страшно кортить, та що ж... коли нема фізічної змоги поклопотатись! Правда, всяки такі діла - малі, порівняючи їх з справою і впливом преси. Цього року довелось мені прожить на провінції всю весну і все літо, і от, коли я впевнився живими прикладами в тому, яка це велика втрата - одсутність преси! Ніякими словами не можно виразить розміру цієї втрати, на кожнім кроці вона одчувається, а між тим, коли б вона поновилась при ціх сучасних обставинах, то хто його знає, чи мала б вона хоч стільки передплатників, як було? Бо такий жах серед усіх колів громадянства перед усім, що тільки нагадує українство, якого ніколи не бачив і не чув, навіть до 1905 рокуне було того. Значну ролю в тім жасі має справа тих 6-ти песі-головців. Я не думав, що вона так розголосилась (до дрібнійших людей дійшла, в найглухійші кутки), не думав, що вона так окрасила своїм кольором всю українську справу, надала дрібницям свій характер. Багатьох людей одвернула од українства, особливо тих, що відчували у сфері „любітельства” (а їх же сила!). Коли почнем говорить про одсутність зв’язка між ціми двума справами - не ймуть віри. Величезна, історічна, помілка наша в тому, що не дали різкої, категорійної одсічі в російській пресі одразу, і ця помилка буде довго відчуватися. Тому і преси нашої скоро не буде. Я розумів би цю напівмовчанку, коли б наши люде поділяли в якій небудь мірі думки песіголовців, а то ж — нема того. Мої доводи про одсіч, у свій час, не помогли, бо „дамське мягкосердіє” не могло помиритися з тим „огорчениям” песиголовців, і тому ця справа провалилась, хоч, правда, не головно через це, а більше - через загальну ніяковість, одсутність ясного, виразного одношення, якусь мяхкотілість... І от - наслідки. Однак годі про це, тільки нервуєшься. Вчора Іванов одержав отповідь на своє прохання до Щербатого.8 про Михайла Сер-гійовича, щоб йому переїхать до Москви - одказ. І це - наслідок того ж самого. Раніще чужі люде ставали в оборону, а тепер мовчать, або хоч і скаже слово, то зараз замне, затре.... Є шкода од тієї справи ще з другого боку, внутрішняго та... нехай їй біс остогидло!..
Що до „повалення моральних підвалин” під час війни - мене вражає і жахає не те, що робиться на полі війни (це скрізь і на всякій війні буває), а те, що говориться, пишеться і діється в самій Германії відносно „неприятеля” і в „неприятельскіх” державах відносно німців, і це ж усе йде од краси громадянства: вчених, літераторів, поетів, художників, музикантів. Оце „варварство” вражає страхом за поступ людства. Цього ніколи не було, і Толстой говорив не про це, а про те, що діялось на полі війни. Тепер же жахаешься од того, що в тилу армій. Прочитайте в 6-й кн. ,,Русских Записок”9 статтю Майского „Въ тылу Германій”10, як німці визнають себе „божественним народом”, поети складають оди в честь 42 сантиметрової гармати, знаменіті історікі твердо переконані в тому, що германська нація повинна пановать над усім світом, с-деки енергійно підтрімують божевільного Вільгельма1 11, а в нас теж ганебно бойкотують геніальних німецьких вчених, музикантів, поетів і т. д і т. д. От в чому жах, от що 
нищіть моральні цінности, от од чого мене вгоняє в холодний піт... Це ж озвіріння, поворот до часів дичини. Правда, що це тимчасово, але ж покоління виростуть в такім кошмарі, то які з них будуть люде?!.. Як подумаєш про такі наслідки - хочеться вмерти, зникає тоді і цікавість до результата цієї катастрофи... Ах, як погано стало жити! Коли я зустріну тепер людину з веселим лицем - я дивуюсь: не вже він не відчуває того, що діється навкруги, як він може почувати себе хоч трохі нормально? Не йму віри тому лицю, і все шукаю на ньому при-знаків того, що він напускає на себе веселість...
Хтось дзвоне до мене, то я й кінчаю свого листа на тому...
Бувайте здорові, всього кращого. Ваш Л. Жебуньов.
