Прошу прочитати цього листа усім видавцям і редакторам „Ради”.
Зараз одібрав листа од Є[вгена] Х[арлампійовича] про те, що Ви рішили підвищить передплату на „Раду”, і ця звістка... прямо зарізала мене, бо Ви зарізали газету цілком зарізали, бо звузите круг читачив до кілька сот їх. Таких людей, що плататимуть Вам по 10 карб, не знайдеться і 200... Де Ви живете, панове: на землі, чи на небі? Що Ви робите? Згляньтеся на Бога! Ваше рішення можно пощитать за навмисно вигаданний спосіб закрить газету, і через оце годі вже й клопотатися про ширення передплати на „Раду”, бо нічогісенько не вдієш: даремна праця клопотатися про це... Завжди кияне одличалися од усіх людей кабінетними мріями. Оця сама риса виявилася і в рішенні довести передплату до неможливосте виписувать газету. Пожалійте хоч свої кішені, бо дефіціт буде занадто великий. Л. Жебун[ьов].