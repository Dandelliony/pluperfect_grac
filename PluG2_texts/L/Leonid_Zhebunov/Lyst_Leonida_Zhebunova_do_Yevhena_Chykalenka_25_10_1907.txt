Благаю Вас, мій голубе, змініть папір для „Ради” на кращий, бо тільки й чуєш од людей: „Не могу читать, напрягается зр^ніе, сірая газета” і такі инпіи докори за папір, помілкі і друк. Аж остогідло слухати і що досадніш - не можу суперечити тім докорам, бо справді ж вони мають рацію докоряти... Помічають, що тепер папір став ще гіршій, ніж попередньо був, і мені здається, що гіршій, та як потреться ще в дорозі, розмажеться чорнило, де інде обсипеться, то хоч возьми газету та й викінь у помийницю, або у ще гірше місце... Я вже покинув нахиляти до передплати на „Раду”, бо... або сміються, або лаються люди. От, Ви просите переїхати до К[иєва] і взятись за газетну справу, але що
ж то вийде з тіх моїх клопіт, коли Ви не хочете слухати, або виконувати моїх зауваженні», і, трусячись над карбованцем, теряете десять і псуєте справу. Про що я клопотатимусь, коли я переконаний в тім, що як не поліпшить газети, то й не привернеш громадянства до неї, а поліпшеннє коштує гроші, хоч і невеликі, а все таки - гроші. Це діло не таке, що люди хапались би за газету, не дивлячись ні на які дефекти її, аби тільки вона була українська. Ще довго нам прийдеться дожидати такого часу, а поки діждемо - треба звертати увагу на дефекти і нищити їх. От через те, боячись, що я даремно попсую свої нерви, я й вагаюся: переїзжати, чи ні? Радився я з своїми, так вони і слухати не хочуть про це, а вигадали ось який спосіб запомогти Вам: щоб я наїзжав до К[иєва] на один-два тижні кілька разів у зіму, а вже як побачу, що добре мені ведеться і користно моє пробуваннє у К[иєві], то тоді й зовсім переїхав би. Ця вигадка подобалася мені, але ж тут виникає питание: як мені встроїтись у К[иєві] з помешканєм? Проживати в отелі по тижню-два буде дорого, а наймати кімнату в приватному домі на такий час - не можно, бо ніхто не оддасть. Мені й майнула думка: чи не могли б Ви віддавати мені на час мого пробування у К[иєві], маленьку кімнату, що була торік Петрусева, або Марья Мик[олаївна], теж маленьку, під бувшею Петрусевою? Здається, вона називається у неї „Ванною” (це нічого, що вони там інколи й купались би). Коли б можно було справдить цю мою думку, то це було би дуже зручно для мене, та й для справи, бо по всяк час ми могли би бачитись і радитись про щотижневи потреби справи, бо в редакції були б заклопотані иншим ділом. Розуміється помешканнє наймав би з їжою, чаєм і т. ин, а прислузі (Петрові) платив би особо. Мені тут прислужує дворник, і я платю йому 2-2.5 р. в місяць. Полтавську квартирю я залишив би за собою. Коли б так можливо було, то инший раз прожив би й два й три тижні в К[иєві]. Обміркуйте, пожалуста, про це, та напишіть мені. Коли не у Вас і не у М[арії] Миколаївни], то може у кого иншого з знайомих знайшлося б таке зайве помешканнє, аби тільки ~ чиста і тепла кімната була.
Що ж до Петербургу], то тепер моя надія зменьшалась, навряд користно буде їхати туди, хоча все таки дожідатиму відо
мостей од Пав[ла] Ів[ановича] і инпіих пет[ербурж]ців, яких я прохав оповістити мене тоді, як самі довідаються про те, чи слід їхати. Днів три назад я заслав листа до „Ради” од гром[адян] з поводу лекцій Сумцова, а в сегодняшньому числі нема. Може місця не вистачило? Його непремінно треба помістить. Сьогодні був у мене харьків[ський] студ[ент] і оповідав про надзвичайний рух серед молоді через ті лекції, і зараз же склалась громада в 200 душ, яка на днях має легалізуватись. Сумцов вже 5 разів читав і щораз аудіторія - повнісенька була. Через оці лекції і пресса посунеться вгору. Статті Єфремова „Питання часу” чудові! Коли це неважко Вам буде, дуже прошу Вас засилати по 4 примірники] тих чисел де містяться ці статті, починаючи з 239-го (бо 234 мені вже було надіслані я вже переслав їх) по адресі: Харъковъ, Маріинская ул. № 12, кварт[ира] Катонскаго. Константину] Кондратов[ичу] Товкачу. Він розповсюде ті числа між студентами і заохоте передплачувати „Раду”. Про це ми умовились. Статті Єфремова розумні і палкі, що особливо важно для сього діла. Вчора в Клубі, де виписується „Рада” ще з літа, по моїй помові, знялась цікава балачка з поводу ціх статій і через них чорносотенці з поступовцями трохи не побились. Чудово!... Дай бог і на далі такого вражіння од його статій“.
На Кубані знов оперилась вакансія інспектора нар[одних] учил[ищ]. Пожалуста, попитайте людей, та напишіть мені. Не забудьте. Зараз одібрав оповістку, що Ви, мабуть, перейдете до иншої друкарні, і... радію з того.
