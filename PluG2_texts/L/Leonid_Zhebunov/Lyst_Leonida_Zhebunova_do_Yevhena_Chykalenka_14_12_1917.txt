Дорогий Євген Харламповичу!
Даремно Ви ремствуєте на мене, наче б за байдужість до зносин з Вами. Завжди мені кортіло ділитись з Вами думками, але не завжди відчував (а я дуже чутливий на те) Вашу потребу, чи бажання до того, а набиватися - не моя це вдача. Я знав про те, що Ви листуєтесь з иншими, а до мене - ні слова, то й я мовчав. Адреса ж моя відома в ,,Новій Раді”1 і Василенкові2. Ніколи не було того, щоб я не одповів щиро й сердешно на Ваш заклик до зносин, як особистих, так і на письмі. Так само радий був і цьому листу, що одержав через Ротмістрова.
Міркування Ваши цікаві, однак не всіх їх поділяю. Що до політичних перспектів - можливі Ваши предрікання, однак рівняти сучасне становище до Хмельніччини і після Хмельни-щини не можно, хоч би й через те, що в сучаснім єсть де-який, може й значний, плюс: політична і національна свідомість тоді тільки відчувалась в народі, а тепер вона виразно сказана словами (по Ваших мужиках не судіть, а послухайте солдатів, як мені доводиться тепер чути, не на мітінгах, а в особистій, розважній, бесіді). Правда, вона змішана з розбишацтвом і розпустою, однак вона загрузла в головах, остільки загрузла, що на моє диво і радість, не справдилась моя прикра сподіванка того, що мужики не схотять української школи. Навпаки, (я бував тут на земських зборах, складених трохі не з одних мужиків) - вимотають вчення „по нашому”. До то ж треба додати ще клас, трохі вищий од мужиків (не панів, котрі лишились на попередній позіції, хоч і
не всі), який перехопився українством цілком свідомо. Правда, це може хвилеве, модне, а потім зблідне, однак лишиться значна кількість елементу певного. Так що, коли й подужає Росія або захопить Німеччина (на наше горе те й друге можливо!) настане таємна, уперта, массова боротьба з обрусінням або онімеченням. Вважаючи на цей плюс, та те, по Вашому виразу, що на „вік пару та електріки” не може бути „післяхмельніщини”, буде щось инше. Такі мої міркування про національний бік української справи. Що ж до політичного - буквально хворію душевно... Нема в мене надії, що „вискочить” Україна, головно нема, через брак у нас відповідної державної інтелігенції. Єсть завзяті хлопці, а державних мужів нема, навіть серед літніх людей... Остільки безтактовносте, нерозуміння державних справ, незнання практичного життя, і разом з тим - нахилу до насильства, коли ще нема у самих твердого грунту під ногами, одним словом, мужицька демагогія, котра в 1 905 році руйнувала панські оселі, 
„бо тоді пани не повернуть собі захвачено! мужиками землі - нема де жити їм!..”. Отже, любісенько повернули, та ще й жорстоко помстились. Коли б того не сталось з нашою „державністю”!..
Надзвичайно щасливі, прямо казкові, обставини настали на Вкраїні, завдяки большевикам, але ж вони самі насунулись, а не досягай їх планомірно - чи вистачить же уміння і такту скористуватись їми надалі?! Це питання не дає мені спокію ні в день ні в ночі... Ви ж бачите, що 3-й універсал (власно - про землю)3 наробив якого лиха, а той „закон”, що виготовляється, мабуть, доконає культуру, промисловість і саму інтелігенцію, хоч і так - жменька її. Настане повна руїна, і тоді Україну бери голими руками, хто тільки схоче того... Розуміється, буває й так, що помилки та практіка навчать людей правити справами, виростають вони, може й наші навчаться? Молю Бога про те, а покі іцо - не видно. Що до мого особистого стану - прикрий він дуже... Після перевороту я був щастливий тільки 4 дні, покі не взнав про „совЪт робочих і солдатських депутатов”. На 5-й день впав у таку ж саму прострацію, як з початком війни, і досі держиться такий настрій, ще й гіршає, бо додались прикрі обставини мої з 
матеріального боку: революція позбавила мене всякого доходу, і мені доводиться жити заробітком. Ох, як це мені тяжко, бо ніколи не трудився обовязково, не одбував регулярної праці, а до того ж - нездоровля та літа ще більше утрудняють моє становище. Паніческі боюся захворіти до неможли-вости робити, бо як зляжу, проживу останки того, що зберіг, і тоді треба вмирати. Я й тепер радий вмерти (у мене нема тої цікавосте до того, що буде надалі, як у Вас), та якесь животне самопочуття не допускає... Не інтересно мені жити ще й через те, що не можу взяти участі, більїп-меньш значної, в теперешньому національному житті: нема вже сил для того, швидко втомляюся, почуваю себе „въ отставка”, і тому занімаюсь тим, що й до революції робив: в Києві усе літо видавав та купляв книжки і розповсюджував їх сотнями тисяч (а колись пишався тим, що розповсюдив 3-4 тисячи за рік!), а тут дещо роблю в тутешній „Просвіті”, та от завьязалась ще справа з колишніх часів: зустрівся ще восени, у садку 
з 3-ма чистими розбишаками-солдатами, прислухався до їхньої ганебної розмови, не стерпів став споритись і гостро дорікать їм. Вони настобурчились і трохі не кинулись бити мене. Однак, згодом, втихли, почали уважно слухать і „ти” замінилось на „Ви”. Кончилось тим, що схотіли ближче познайомитись, тоді я „загордився” і пішов собі; однак, потім піймали мене на вулиці і завели до себе в казарму. Згадав я колишню мою роботу і... бесіда затяглась до глибокої ночі. Вони од тієї бесіди наче отетеріли і горяче прохали приходить ще. Вже їх було не 3, а 15, і трохі не всі неграмотні. Походив я до них, походив, і схотіли вони вчиться грамоті, а напівграмотні довчитись. Я допоміг їм, знайшов семінаріста-вчителя, котрому вони платять за кожного урока по 2 р. 25 к. (так виходить по розкладці), і так ретельно вчаться, що вже й розбірають по книжці. Радіють з того, як діти! А вже до мене ставляться так, що й не сказати, і кожного разу, як вихожу з казарми (звичайно вночі), двоє беруть гвинтовки 
і проводять мене, „бо щоб не напали на Вас якісь харцизи”, а самж, як я взнав од них же, два місяці назад були чистими харцизяками... Помимо всього иншого, мене страшно цікавить псіхологічне перетворення на моїх очах... Чи не такі ж саме й большевики, коли їх брати не в купі, а поодиноко,
або маленькими гуртками? Розбештала їх інтелігенція, а не вони самі. Перечитайте всю ту літературу, всі ті промови, що говорились на мітингах, - як темній людині не впасти у той страшний маразм, що тепер нищить всю країну і знищить самих учителів-агітаторів. Країни мені жалко, а вчителів - ніскільки.
Ще цікаве явище, котре завдає мені не мало злорадства: скільки, бувало, людей з інтелігенції я навертав до українства і по більшій части - даремно, а тепер вони поробились україн-цями-максімалістами (їм назва вже склалась - „українці  1 917 року” і до мене ставляться з гори, або шукають моєї протекції, думаючи, що я стою в осередку Центральної Ради. Які вони мені противні, противніш, ніж тоді, коли не слухались мене...
Ще написав би про дещо та треба сьогодні кончить переклад, чім занімаюсь для заробітка. Кланяюсь Юлії Миколаївні і всім, хто памьятає про мене. Бувайте здоровенькі! Л. Жебуньов.
