Сьогодня Ви розв’язали моє ваганнє, з приводу котрого я мучився всю ніч, і прийшов в редакцію цілком знесилений... За се я дякую Вам, бо нема нічого гіршого для мене, як непевне становище. Мучився я питанием: клопотатись далі про стан „Ради”, чи покинуть зовсім сю справу і ухилитись од газети? І от через що виникло се питание: усі заходи, що зроблені для підтрімання „Ради” завдали мені силу клопотів (Ви й не знаєте їх усіх), душевної мукі, нервування, і навіть - фізічного нездоров-ля... Не переказать мені Вам скільки безсонних ночей перемучився я з приводу сієї справи! Нарешті, вона наладилась, навіть краще, ніж я сподівався. Знесилений мій дух трохи отпочив. Зоставалось завершить сю справу подякою до прихильників на 16 сентября. Я визнавав сю статтю необхідною, щоб заходи справдились вповні, і глибоко переконаний в тому, що вони на половину справдяться без сієї статті, і „Рада” знов опиниться в непевнім стані... Ви самі визнавали потребу в сій статті, і навіть вигадували, кому б доручить, насідали, щоб я написав її. Але ж от, після поради з Королівим і Єфремовим змінили своє рішеннє і самі сказали мені, що „всі визнають статтю непотрібною і навіть шкодливою”, при чім помянули Короліва і Єфремова, коли я запитав Вас: хто ці всі? Значить я мав право сказать, що під впливом „совітчиків” Ви змінили своє рішеннє. Однак, натяк мій на сей вплив (чи то, що я помянув про сю пораду? - сам не розберу) викликав з Вашого боку грубий вибрік, і рішучість не містить статті. Отся рішучість і розв’язала моє питание, котре мучило мене всю ніч.... бо всякі вибрики никнуть в моїх очах перед значіннєм громадської справи, і я вмію поступатись своїм особистим самолюбієм, аби не загинула справа... Се Ви знаєте, і тому мусите вірить вищесказанному. Скільки душевного напруження стоїть мені ховать моє особисте самолюбіє - про то тільки я знаю... І нігде, ніколи, не доводилось мені терпіти стільки зневаги, як од киян і живучи в Київі. В 1903 році я втік з Києва од тієї зневаги, а в 1908, коли знов повернувся сюди, ради громадської справи, доходило до заміру бить мене по морді, але ж усе терпів, мусив терпіть, бо як не як, а моя допомога в справах була потрібна, і дечого досягалось з тією допомогою. Однак, я ухилився, мимовольно ухилився, бо дуже знервований сьогодня, якийсь розбитий і думки розбігаються...
Так от, кажу, моє питаннє з приводу моїх стосунків до „Ради” виникло з того, що, як я побачив, що вся та моя клопотня про неї може бути скасована (лучче сказать - успіх од неї), може бути скасована одним замахом, через одну випадковість (бо ся ж порада була цілком випадкова з випадковими „совітчиками”, котрі не поворушили пальцем для сієї справи), навіть без участі того, на чиїх плечах вона винесена (бо результат наради я вже взнав од Вас, а сам вийшов з кімнати раніш, навіть і не думав, що серіозно вирішається: питаннє про статтю), то яка ж, думаю собі, рація клопотатись і мучитись, коли вся моя справа може бути зіпсована одним махом, і все пропало... То чи не лучче мені ухилитись зовсім, тихо-мирно, без гвалту, бо, щоб і на далі не виходило таких прикрих для мене інцидентів, котрі завдають мені надзвичайного болю?.. Але, все таки не міг одразу рішитись, вагався, бо дуже вже припала мені до серця справа (як над чім мучишся довго, то воно стає страшно дорогим і близькім), та ще до того не давала мені спокію думка про упорядковання внут-рішняго стану справи, в якому справді панує „безладдя”, як писав Дейнека3, і на сіх днях мав балакати з Вами про се, то значить ще набігали клопоти з иншого боку. Через оте все я й вагався, мучився... Але ж Ви одразу вирішили моє питаннє і разом з тим скинули з мене дальшу клопотню, ще труднішу, ніж попередня. За це Вам - спасибі. Хоч би Ви тепер і схотіли помістить статтю на 16 ноября (про се Ви уважно поміркуйте, бо се - важна річ; як попсуєте тепер зворушеннє громадянства на користь „Ради”, то вже ніякім другим заходом не поправите. Се - певно і безповоротно), то я все таки ухиляюсь од тієї участі в „Раді" (а попутно і в Ваших особистих економічних справах), ухиляюсь мирно, без сварки, і не хотів би, щоб Ви, по Вашому звичаю,
Що брав раніш.
робили сей інцидент трохи не публічним. Нехай він залишиться між нами. Оце й все, що хотів Вам сказать, та такий знервований, що взявся до писання.
Сховайте сього листа не „для історії”, а для того, що може доведеться Вам їм пояснити собі що до мого поводіння взагалі.
Бувайте собі здорові і не думайте, що я пориваю з Вами усякі зв’язки - громадська справа поперед всього.
Л. Жебуньов.