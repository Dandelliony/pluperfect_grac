Глибокоповажанний і любий Євген Харламгіієвич!
Од’їзжаючи з Євпаторії, я одержав Вашого листа, такого, що як тільки розгорнеш його, то ще й не читаючи, тхне од нього великим сумом і розчарованнєм. Кілька разів я перечитав його і замислився... „А ну”, - думаю собі ~ провірю себе: невже я не добачаю того, що Ви бачите, невже я такий юнак, що сам в собі ношу захопленнє мріями і не вважаю на реальну дійсність?” Думав про те в Євпаторії, думав усю дорогу сюди, думав і тут, пригадував становище української справи 4 роки назад, обдивлявся те, що зараз є, холодно-критично провіряв оце все, самого себе, і... щоб Ви не казали мені, я ще більше і глибше переконався в тому, що Ваш сум і скептицізм залежить од суб’єктивних причин і настрію, а не од внішних. Одколи я знаю Вас, Ви були скептиком, а тепер - нервова хвороба, та може й инши липні обставини обгострили Ваш настрій: на що б Ви не глянули, про щоб не подумали - усе сумно, погано, безнадійно... Я добре уявляю собі як важко жити з таким душевним настрієм, щиро спочуваю Вам і жалкую про те, горяче бажаю, щоб Ви збулись цього
кошмару, але, голубе мій дорогий, стережіться переносить свій суб’єктивний настрій на громадські справи, якими занимаетесь (в даннім разі - газетою), бо й на справі це одіб’ється погано і на душі Вашій ще гірше і тяжче стане... От узять, наприклад, хоч би що фразу з Вашого листа: „Мабуть приходить кінець нашим пробам з нашою прессою”. Через що ж той „кінець приходить”? Через те що О[льга] П[етрівна] не дотягне й до кінця року з,,Р[ідним] Кр[аєм]”, а „Світова Зірниця” вже вмерла? Не дивно, що О[льга] П[етрівна] не дотягне, бо вона попереду розігнала співробітників (ще в Полтаві це почалось, а в К[иєві] довершила) і через те попсувала газету до того, що число передплатників звелось з 1500, або 1700, мабуть на -300, коли не меньше, бо не можна одній людині писать усю газету. „Світової зірниці” ніде, крім Поділля, навіть не видно було і не чутно, видавалась вона виключно для селян, тоді як ще не діференцірова-лись круги читачів, а інтеллегенція сісгематично бойкотувала її через напрям газети. Може значно погіршав стан „Ради”? Не видно того з Ваших відомостей, що Ви подали в цьому листі, і не чутно взагалі поганого поговору про неї. Що до відношення читачів до „Ради”, то воно усе прихильніш стає, про що далі я напишу, а тепер поміркуємо про число передплатників. Щороку Ви в початку липня доходите до одчаю, а потім через місяць, два, теж щороку, число передплатників виравнюється. В цьому ж році число одпавших значно меньше, ніж було позаторік і торік, і я бачу в тому успіх газети. Ви сами пишете, що в цьому році одпало 340, а торік 500, і думаєте, що потім поповнилось число передплатників через старання мої та Богуславського. В цьому рахунку Ви помиляєтесь, бо найбільше число наших передплатників дано було нами до 1 липня, а найменьша частина їх поступила з 1 липня і далі. Це - вірно. Позаяк же Ви злякались в початку липня (Ваш лист од 2 липня) про число одпавших в цьому році, то й це число буде далеко меньше, ніж 340, бо не всі передплатникі поновляють передплату до строку або в строк, а инши - в початку осени. Так і тепер буде. Значить сумовать з цього поводу - нема чого.
Що ж до відношення читачів до „Ради”, то навряд Ви можете поскаржитись (коли не вважати на чорносотенські листи), особливо, коли порівняти це відношеннє з тим, яке було до „Гром
[адської] Думкі”. Оскільки чутно (а я вже пильную про ці чуткі), читачі признають, що „Рада” стала куди інтересніш ніж була навіть торік, не дивлячись на те, що напрям її значно умірковався. З початку це признание здивувало мене, бо взагалі гостріша газета інтересніш, ніж уміркована. Я замислився над тим ще зімою, чуючи і читаючи похвали „Раді”, і не вмів розв’язати цього питання поки, оце вже у Євпаторії, инши люди не навели мене косвено нарозв’язаннє його. Я вже писав Вам і М[аксиму] Стр[а-тоновичу], що познайомився з двума журналістами, що пишуть по російських] журналам місячним, і познайомив їх з „Радою”. Як уже вчитались вони в неї, то й кажуть мені якось одного разу (спочатку сміялись): „Мы не ожидали, что украинская] газета, при современном зачаточном развитии укр[айнского] литературного языка, может быть настолько содержательна, как „Рада”, а корреспонденціи ея представляють такой любопытный бытовой матеріал, какого не дает ни одна русская газета относительно русского] народа. Правда, в газете видна скудость литературных сил и бедность талантов, но вместЬ съ тем чувствуется въ ней что то новое, свежее и оригинальное... Если это и далее разовьется, то пожалуй вЪрна мысль украинофиловъ, что украинская] литература и пресса со временем обогатить міровую...”. Став я міркувати з їхняго вислову, і дійшов до такого висновку. Оце „новое и оригинальное” є нова для російської] літератури тема - ідея національного відродження на демократичному грунті, бо в Росії досі пробивалась національна] ідея державного значіння, а не народного, а до того ще й своєрідні риси мови і характера українського надають інтересу до української] літератури, а тут ще й сама національна ідея стала модною в російській] журналістиці, дякуючи, головно жидам-сіоністам, які пустили її в ход. Звертаюсь знов до „содержательности” „Ради”. Усі російські] газети, майже виключно політичного змісту, а як тепер інтерес до політики дуже упав (цікаві факти я чув про це!) не тільки через внішні причини, а ще й через громадянську (чи суспільну) реакцію, то й усі російські] газети стали порожніми, їх ледве-ледве читають і найбагатші з них розоряються, як от „Русь”, „Свободные мысли” і навіть „Рус[ские]
В"Ьд[омости]” стогнуть. „Рада” ж політикою майже не заніма-ється, а головні статті присвячені національним ідеям і відродженню. Оце і єсть для кацапів „новое и свежее”, а для українців - рідне і близьке. Та, на великий жаль, читач, навіть українець, ще не звик до української] літерат[урної] мови, вона ще здається багатьом українцям „анахронизмомъ”, і через те число передплатників на „Раду” стоїть на одному рівні. Але ж звичка до мови - діло часу, і не може вона не посуватись наперед. Світовий досвід запевняє в тому. Уперттостю, чи лучче сказати стій-косттю усе на світі поборюється, а рутіна заскорузла, до якої належить сучасне відношеннє до української] мови, тим більше і швидче зникне, коли додать до того, що й сама українська] мова з часом виробляється. Не забувайте, Бога ради, що до 1905 року ми налічували 76 цілком свідомих українців, а таких, що вміли писати по українськи, було, мабуть не більше 20-30 чол. на всій російській] Україні (я сам не вмів скласти 2-3 фраз). Тепер же „Раду” передплачують, пересічно 1500 чол., а читають, певно, не меньше як 8-10 тисяч чол. Той, хто читав її на протязі року, не може не стати свідомим українцем, і не може бути, щоб він мовчав, нікого не нахилив до українства, неімовірно, щоб не ширились ці думкі. Значить, преса наша робе своє діло, і в історії українського] відродження не останнє місце належатиме їй, а що до сучасної темряви, коли „все на всіх язицях мовчить”, то будучий історик поставить значіння нашої пресси на першому місці. Ви спитаєте мене: ,Ному ж в такім разі мляво посувається успіх, хоч би й „Ради” щодо передплати?” У відповідь на це питаннє, я спитаю Вас: чому загальний політичний і громадський рух по всій Росії так підупав, що найпоступовійші російські] газети і місячникі розоряються, книжна література згінула (крім порнографічної), і до найпопулярніших поступових партій громадянство відноситься холодно-байдуже? Страшні часи суспільної реакції і жаху од минулого переживає громадянство, і поки не одпочине воно од незвиклого підйому видима байдужість усе поняла. Але це не значить, що внутрішній, потенціальний процес життя зупинився, бо тоді люди повмирали б. Він йде, той процес, сили набираються, думкі мелькають, гуртуються до міста, і все
те набирається не тільки з життя і досвіду, а ще й з літератури, як не мало читають її. У кого більше жевріє імпульс життя і поривання до кращого, той непремінно керуватиметься у своїх думках літературою. Російська пресса і журналістика це добре знає по своєму віковому досвіду, і через те вона чіпляється за мінімальну можливість істнувати, бо вона знає, що коли вона згине, то „мерзость запустінія” поглине громадянство.
Треба, щоб миготів, жеврів якийсь вогник, бо з вогника розгоряється й полум’я у відповідний час. Вона знає, що на місто потомлених поколінній щодня наростають нові, молодші, яким потрібні духовна їжа і світ. І от те, що в часи реакції набирається мляво, напівапатично, навіть не помітно того, що набирається, те саме, при инших обставинах вибухне широко і буйно, бо як не як, а з маяка (се б то з преси та журналістикі) впали іскоркі в душу і розум людей, які пориваються до кращого життя.
Прикладіть же, мій голубе, оці думкі до української пресси в наши тяжкі часи, то й виявите собі величезне значіння її, якого не добачаєте зараз, і через те доходите до одчаю...
Уявіть собі становище української] справи, се б то нашого національного відродження, коли зникне уся наша газетна преса (не кажіть мені про ЛНВ, бо місячник, не може замінить собою біжучої пресси)?!. Публична діяльність неможлива тепер, просвітні інстітуції наші „на ладанъ дышать” і не сьогодні-завтра зникнуть, та й не можуть вони захопити широкий круг людей поза городами; в законодатних сферах нема у нас оборонців, талановитих письменників, в роді Шевченка - біг дасть. Єдиний маяк, чи огнище, з якого сипляться гіскорки, подає звісткі про українську] справу, нагадує про неї, нахиляє людей до тієї або іншої, хоч би й дрібниці національної; гуртує коло себе молодь, нахиляє її до національної] діяльності, навчає її читати й писати по українські, навіть - думати про справу і, таким робом, сприяє виробленню мови і письма українського, викликає дописі з найглухіших кутків, служить українцям органом для поділяння думок між собою (инши способи для того поділяння тепер неможливі) - усі ці функції одбуває тепер наша пресса. Наприклад - справа пам’ятника Шевченкові, так само як і з’їзд у
Празі, посунулись і навіть виконались тільки через прессу. Уявіть собі що вищеозначені функції преси зникли - що зостанеться? „Пустое пространство?!”... Ви не можете собі і представить зараз усіх тих погибельних наслідків од цього краху... Нехай зникне преса - через 5-10 літ ми будемо знов налічувати 76 свідомих українців, бо старі - то повмирають, то підтопчуться, а молодші покоління перекидатимуться в „общерусовь”, бо нема джерела, з якого йшов би на їх світ. Звідкі їм набіраться самопізнання? Це ж буде те саме, що було до 1906 року, чисто таке... Од цієї думкі про будучину навіть і я прихожу до жаху і одчаю!...
Тут є над чім і треба уважно поміркувати перед тим, щоб вирішать „кінець нашої преси”. Це справа - величезної ваті. Єдина причина, яка може виправдать „кінець преси”, повна одсутність грошей на видаваннє часописів, та й то ще треба поміркувати над тим, що коли не вистаче їх на щоденну газету, то чи не перейти б на 2-х разову на тиждень тетрадками, в роді „Рідного Краю” (в Росії, кажуть письменники, пішла мода на такі)? А зникать так, одразу - Боже борони! Сами на себе будете страшено ремствовати як побачите ті наслідкі, про які я вище натякав. Заводить же нову газету, після перерви, в наші часи апатії до всього, - майже неможливо, не позбіраєте й тих передплатників, якіх зараз маєте. Це - певно. „Рідному Краєві” 4-місячна перерва страшно пошкодила. Коло вересня, я думаю, вже виясниться грошова справа на 1908 рік, і коли виясниться так, що з теперіїпніх джерел не визначиться потрібна сума на видаваннє „Ради” в 1909 році, то Ви напишіть про те до всіх громад і поодиноких людей, як от - Пеліхіна, Аркаса і інших заможних українців або скличьте їх. Коли й після того не збереться потрібна сума на щоденну, то прийдеться перейти на 2-х разову на тиждень. На таку, мені здається, вистачигься в К[иєві] потрібна сума, без запомогі з поза Києва. Хоч і не хочеться Вам переходить з щоденної на иншу, але що робити! Краще - пів біди, ніж повна біда. По думці ж инших українців треба було й починать з 2-х разової. Зникать же,,Раді” мовчкі - неможливо, бо це ж - громадське діло, то порадитись з людьми слід, бо ремствовать будуть на Вас.
Що до Вашої думки про підвищення передплати на „Раду”, то це буде свого рода зниканнє преси, кінець її тільки замаскі-
рований. Покиньте думку про це. Щиро бажаю Вам швидче загоїть руку Левка і самому підправиться. Пишіть мені в Гадяч, куди я сьогодні од’їзжаю. Буду там підправлятись після лічення, яке дуже стомило мене, ослабило. Міцно обіймаю Вас! Не кидайте цього мого листа, а перечитайте ще раз, поміркуйте над ним уважніш, та додайте до моїх документів ще Ваших, які, певно, є у Вас поза скептицізмом явним. Коли знайдете, що мій лист за-слугує хоч деякої уваги - перечитайте його, або перешліть иншим видавцям „Ради”. Може хоч трохи впливе. Ще раз цілую Вас. Л. Жебуньов.
Не думайте, що я охоче згоджуюсь на переход „Ради” з щоденної на 2-х разову. Розуміється - ні, а тільки стою на тому, що лучче 2-х разова газета ніж ніяка, бо й 2-х разова обслужуватиме вищеозначені функції, тільки в меньшій мірі. Щодо поради з иншими позакиянами, то я думаю, що радиться слід тільки про гроші, бо як заведете мову про напрям та зміст газети, то крім суперечки, яка пошкодить і грошовій справі, нічого не вийде...
