Маю пильне прохання до Вас: чи нема у Вас, або у кого з старих громадян словника російсько-українського Уманця чи Спілки? Мені його дуже потрібно, бо все таки, пильнуючи перекладу чистого де-коли треба заглянути у словник дотепний (Тимченком не задовольнився2). Купить його - неможливо, навіть за велики гроші. Коли є у Вас, або можете дістати мені - пришліть на кілька місяців. Це ж мій хліб тепер, бо мені платять до 100 р. за печатний аркуш перекладу з російського, а з французького обіцяють 150 р. та книжок французьких нових тепер не можно дістати. Цей заробіток задовольняє мене, і коли б на довгий час був у мене матеріял (замовлення) для перекладу, то я не схотів би ніякої посади, та лихо в тому, що мало того матеріялу, невідомо на який час вистачить. З французької боюсь братись, бо навряд зможу чисто перекласти і значно довше перекладатиму, а тому й зароблю мало. Може почуєте про матеріял для перекладу з російського - направляйте до мене. А головно - врятуйте мене словником 
Уманця. Пожалуста! Буду Вам дуже вдячний. Обіцяю повернути в повній цілости.
