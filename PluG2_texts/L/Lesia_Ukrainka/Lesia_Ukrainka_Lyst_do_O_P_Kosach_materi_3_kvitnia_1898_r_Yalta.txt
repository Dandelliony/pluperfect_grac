

22.III.1898

Люба мамочко!

Листа твого (No 1) я отримала, він трохи невиразний, але, чекаючи
 виразнішого, відповідаю на сей. Що сказати тобі про мій
«ратунок»? Запевне, і тут річ може бути тим часом про паліаті-
ви, та хто знає, чі не прийдеться мені все життя мати діло з па-
ліатівами. Тим часом і лагідні паліатіви, як бром, витирання
дома водою і ванни, принесли мені користь видиму, але стан
моїх нервів все-таки ненадійний: одна безсонна ніч, невелика
втома — і все йде шкереберть, — очевидно, треба якоїсь міцнішої
 поправки, щоб могти витримать згубу крові, і багато безсонних
 ночей, і всякі инші наслідки операції.
П[ан] Дерижанов раз у раз повторяє мені, що в Київ їхать
не слід, бо там я не могтиму (морально) не ходить, не пізно лягать,
 не провадити дебатів і т. и., а ми вже тут наочно бачили,
 наскілько се все має зв’язок з моїми нападами. В Київі буде
la saison morte в саму весну, час, коли люде або тримають екзамени,
 або марнобродять, мене чогось завжді лютить Київ
весною (т. є. не Київ, а кияне), якось нема тоді ні діла, ні навіть
проектів, інертність, безділля... я розумію Галю, що вона
було завжді металась і виходила з себе в такі часи. Моє нещастя,
 як і Галине, в тому, що я не завжді хочу спати тоді, коли
всі инші сплять... Ну, се, врешті, все філософія, той «взгляд
и нечто», за який ти часто не хвалиш мої листи. Вернімось до
реальних справ. Скучаю я не за Київом, а за своєю родиною,
за вами, і за доброю, нормальною роботою, і, може, багато за
чим, чого в Київі нема. Вас я побачу у Гадячі, робота вернеться
мені (більш-менш) з фізичною рівновагою, а все инше.... чі не
краще не думати про нього? Так, справді, якби думка слухала
наказу! Властивий, найрідніший рідний край для мене — Волинь,
 туди мені не можна, а Київ і Полтавщина для мене однакова
 Україна. У Київі були у мене товариші, тепер їх один, два,
найбільше три, а решта — «иных уж нет, а те далече»... треба
нових набірать, але се весною не робиться, се робота нешвидка,
 треба з осени починать. З того всього виходить, що не багато
 втрачу, коли звідси просто в Полтавщину поїду. А от коли б
мені Ліцічок сюди приїхав на Великдень, то вже се було б мені
над всі подарунки! Я вже так настроїлась, що в кінці сього
тижня ждатиму з цікавостю прибування севастопольських
пароходів.
Сьогодня отримала Байрона, спасибі! «Жизнь и Искусство»
давно получаю.
Ну, сумно мені, коли панове артісти не чували навіть слова
«альтруїст»! І взагалі я не знаю, як вона поставиться, тая «Троянда
», аже зостався один тиждень до початку страсного, коли
нігде нічого не грають. А на Великдень Заньков[ецька] ніби-то
 має приїхать сюди, значить, у Київі їй грати «Троянду» не
трапиться. Хіба, може, тут зограє, — се буде хіба для мене особисто,
 бо ялтинській публіці будуть зовсім незрозумілі не то
«спадщина» і т. и., а навіть «что такое мов»...
Хутко буду знов писать, а тепер скінчу. Міцно цілую тебе
і папу, коли він в Київі, і все наше громадянство.

Твоя Леся

Пані Борецька добре б зробила, коли б приїхала тепер: чудова
 погода! Така, як у нас в кінці апріля.