
10 вересня 1895 р. Колодяжне
Радочко, моя люба сестричко!
Було б гріх не одписати скоро на такий милий і цікавий лист, 
як твій, отже, я одписую, хоч і не так, як би ти того заслужувала, — бо коротко! Хочу завтра рано послати на пошту, через те сіла писати до вас таки сього вечора, отже, тепер 11 ч. 
і  10  мін., а я — horribile dictu 
 — хочу вже спати!! По різним 
причинам вийшло так, що сих два дні я варила сама обідати 
для себе, для Дори і для двох служащих, що обідають з нами.
Ся непривична робота (між іншим, я робила для Дори les oeufs 
à  la neige — en ton souvenir!) II плюс біганина в  погреб і  льодник, трусіння яблук, неминуче, як фатум, збирання сметани, 
шиття і шукання Дори по всіх усюдах avant chaque repas III так 
утомили мене, що, може, воно вже і не гріх лягти спати у 12 ч., 
а не в 2, як то бувало в Софії. Так, Рюрик,  ти не пізнала б тут 
своєї софійської білоручки, соні і «піа-піа», одно тільки, що зосталось, ce tête de linotte (скажи це M-lles Ammann avec bien 
de saluts de ma part), I і, здається, зосталось навіки... Сю зиму 
я хочу постаратись показать і тут, і в Київі, що і я, як захочу, 
можу до чого-небудь здатись, одно тільки страшно, коли б зо 
мною не вийшло так, як з  тою зозулею, що хвалилась море 
запалить. Non, ma petite chérie, je me sens trop bête pour écrire 
ce soir! Bonne nuit! Salut bien de ma part tous les мечки et dis 
à mon cousin Zog que, par exemple, il n’est pas très gentil envers 
moi! il sait déjà pourquoi. 
Твоя сестра Леся
Кланяйся од мене M-me Бельчевій, і M-lle Койчу,  і всім знакомим, коли побачиш, — скажи M-lle Койчу, що я все збираюсь їй 
написати і таки скоро зберусь, от таки справді!!