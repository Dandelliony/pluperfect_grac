 …Здоров’я у мене тепер таке тонке, що навіть за таку періодичність роботи, як ви визначаєте, я ручатись не можу, бо от, 
наприклад, від Різдва до Великодня сього року я абсолютно нічого не могла писати, та й се фраза, що я пишу «только в припадке умопомешательства», бо я тоді тільки можу боротись 
(чи скорійше забувати про боротьбу) з виснаженням, високою 
температурою і иншими пригнітающими інтелект симптомами, коли мене попросту гальванізує якась idée fixe, якась 
непереможня сила. Юрба образів не дає мені спати по ночах, 
мучить, як нова недуга, — оттоді вже приходить демон, лютійший над всі недуги, і наказує мені писати, а потім я знову лежу 
Zusammengeklappt, як порожня торбина. Отак я писала «Лісову Пісню» і все, що писала остатнього року.