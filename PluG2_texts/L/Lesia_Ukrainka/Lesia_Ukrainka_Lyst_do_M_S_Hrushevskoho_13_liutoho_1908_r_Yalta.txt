
Ялта. Дарсановская [улица], д[ача] Терещенко
31.І.1908
Високошановний пане редакторе!
В першій частині моєї драматичної поеми «Кассандра», уміщеній в 1 кн[изі] «Л[ітературно]-Н[аукового] Вістника» за сей 
рік, трапилось, на жаль, чимало друкарських помилок, а крім 
того, нарушена версіфікаційна правильність строф 5-стопового білого вірша тим, що до деяких строф перенесені початки слідуючих строф, подекуди додано слова, яких в моєму рукопису не було, або, навпаки, викинуто ті, які були. Через те 
читач мусить дістати таке вражіння, ніби сю поему написано 
без знання елементарних правил версіфікації, а се може шкодіти не тілько літературній репутації автора, але й журнала, 
що містить такі твори. Зважаючи на се, я прошу долучити до 
другої книжки, де має бути кінець «Кассандри», сей спис важніших помилок (дрібніші, яких є ще споро, я поминаю), причому надто прошу не проминути поставлених у відповідних 
місцях знак[ів] //. 
Щоб уминути надалі подібних помилок, я прошу прислати мені коректу 2-ї частини «Кассандри» (обіцяю не затримати 
більш, як від ранньої до вечірньої почти, і не виправляти ортоґрафії навіть там, де мої погляди розходяться з прийнятими 
в редакції). Коли б се моє прохання вже спізнилось, бо, може, 
початок 2-ї кн[иги] вже відбито, то прошу прислати видрукувані аркуші моєї поеми мені раніш, ніж буде зброшурована 
книжка, щоб я могла, в разі потреби, списати важніші помилки і щоб вони були надруковані (вкупі з тим реєстром, що посилаю тепер) при другій книжці «Л[ітературно]-Н[аукового] 
Вістника». 
Надіюся, що не відмовите мені в моєму проханні, і зостаюся з великим поважанням до Вас
Леся Українка 