
Дорога моя родино!
От уже другий лист пишу я Вам зовсім неподобний. Хотіла оце 
написати як-небудь путніше, та мама каже, що в Цареброд
не варт «настоящого» листу посилать, бо однак навряд, щоб 
він дійшов до рук. Напишу вже в Софію инакше, а се так, щоб 
Ви не думали, ніби я лінуюся. Я хочу здійняти з себе ганебну 
назву азіятки, яку заслужила собі літом від Вас.
Ми з Олесею оце ладимося до Київа рушати, провадити 
далі свою науку. Коли я вже сеї зими не вивчуся по-англійськи, то вже ніколи хіба не вивчуся. Жити будемо, певне, 
у Люді Старицької, вона мене давно до себе закликає, бо ми 
з нею по-товариськи тримаємось. Їхати думаємо в початку 
октября, — вже і так запізнилися, за різними роз’їздами. Міша 
і Шура вже виїхали від нас, досі вони вже в хуторі, звідти Міша 
поїде просто в Дерпт. Не знаю, чі буде Шура зимою в Київі 
жити, — вона то дуже хоче, але А[нна] И[ванівна] виставля супротивні доводи і хоче зостатись в хуторі. Якщо зостануться 
справді в хуторі, то буде се погано, бо у них у хуторі не то що 
Halbasien, а просто Asien щодо всякого комфорту і товариства. Ще побачим, як там буде. Писатиму хутко, таки справді. 
Бувайте здорові! цілую Вас усіх.
Ваша Леся