
1.VII.1899
Шановний добродію!
Виїзжаю сьогодня, спішуся, отже, пишу коротко. Ваші листи 
всі отримала і все зроблю. Дуже рада, що Ви збіраєтесь в Київ, 
їдьте сміло і гордо тримайте голову, і благо Вам будеть. Сподіваюсь, дасте мені знати, коли будете в Київі, то я або приїду, 
або, може, ви до мене на село зберетесь. Про теоретичні справи багато б писати, та ніколи, втомлена я, — нехай поговоримо. 
Хтось прислав «Будучність» — чудне воно! і як відноситься 
Беклін до укр[аїнського] ідеалу?..
Сестра вітає Вас. До побачення! коли дорогою костей не розтрушу. Будьте ж здорові.
Л. У.
Ст[ефаника] привітайте від мене, як побачите.