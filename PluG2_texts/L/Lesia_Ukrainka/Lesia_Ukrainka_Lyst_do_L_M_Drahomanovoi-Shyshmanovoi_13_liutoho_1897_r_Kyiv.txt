
1.II
Люба Лідочко!
Маєш, як завжді, право лаять мене, але знаю, що не зробиш 
сього: ma faiblesse est ma force. I На мене остатній місяць напало taedium litterarum, II і я як єсть нікому листів не писала, навіть думати про се не хотіла, і про се нічого жалувать, бо коли 
я пишу в такім стані душі, то все одно толку мало. Мама  недавно писала вам, певне, про мене, але я боюсь, що там картина мого життя вийшла занадто темною. Треба все-таки 
пам’ятать, що «бывает хуже», а мама про се забуває. Мені буває найгірше кожних перших три дні після вприскування, 
а потім більш-менш нормальний стан здоров’я (тілько лежання одоліває!), тілько самий остатній сеанс дався мені взнаки: 
мені вприснули втроє більшу порцію, ніж звичайно, і тут було 
вже так, що навряд чі «бывает хуже», я думала, що здурію, та 
і, певне, здуріла б, якби не морфій. Цур йому! Katzenjammer 
після сього експеріменту не пройшов ще і досі, хоч се вже нічого, рівняючи до того, що було. Сьогодня мусів прийти знов 
доктор із своїм шпріцем,  та чомусь не прийшов, певне, вже 
завтра буде.
От і всі мої новини. Література моя ледве дише, «leuchtet 
kaum und flackert matt». 
Люде приходять, приносять книжки, розказують сплетні. 
Таким способом я знаю, що на світі не все так тихо, як у моїй 
хаті. А propos,  у нас на Різдво був самий модний чоловік — 
«устроитель земледельческих артелей» п. Левитський,  чоловік інтересний енергією і отсутствієм всякого, нам так рідного, 
гамлетизма. Його віра в своє діло заражає просто, тим більше, 
що ся віра основується на фактах. Я посилаю Вані  «Артельный договор» Левитського (по сьому тіпу устроєно 85 артелей 
в Катеринославській губ[ернії]) з просьбою показати його всім, 
хто інтересується такими ділами, і прислати мені або просто 
Лев[итському] (Елисаветград Екатеринославской губ[ернии]) 
відомості про економічний стан в Болгарії і про кооперативну 
справу в ній. Впрочем, прислать, певне, трудно, отже, просимо указать бібліографію, хоч би і неповну. Може б, се згодився зробити, напр[иклад], п.  Мінцес,  яко спеціаліст. З  сього 
була б користь і для нас, і для вас.
У нас всі здорові, тілько в Оксани  трошки болить горло, 
але то хутко пройде.
Мама недавно устроювала вечер в  пам’ять Надсона в  Литерат[урном] общ[естве],
 вечер удався, хоч потім було не без 
«брани» в газетах.
Написала б тобі ще що більше, та якось я остатній талант 
епістолярний згубила.
Бувай здорова! Велике спасибі за мечката I за прислані картини, вони мені багато нагадали.
Міццікато  постараюсь написать.
Цілую міцно всіх boules immobiles. 
Ваша Леся