
Христос воскрес!
Милая бабушка! Поздоровляю Вас з празником, бажаю Вам 
здоров’я і всього доброго, щоб нам з Вами весело провести час, 
як будемо літом у Вас. Ви ж не сердитесь, я думаю, на нас за 
те, що ми не приїхали до Вас на Великдень? Давно ми не були 
дома, то наші всі вже за нами заскучали, а ми за ними, і хотілося нам сі свята дома побути. Може, по святах знов у Київ поїдемо, то знов з місяць там пробудемо, але ще не знаю, чі так се 
буде, бо ми ще сього не рішили. Я, здається, писала Вам, що я 
покинула учиться рисовать, бо то було трудно при моєму здоров’ю ходити в школу і сидіти там довго. Може, як буду зимою 
жити у Київі, то знайду такого учителя, щоб учив рисовать 
мене дома, бо мені таки хочеться вивчитись.
У нас тепло і гарно, весна настояща, я люблю такий пізній 
Великдень. Тілько мені скучно, що Міша не приїхав до нас, 
але що ж робить, коли не можна.
Бувайте здорові, милая бабушка, кланяйтесь від мене 
Антоніні Семеновні і всім знакомим, поздоровіть їх за мене. 
Цілую Вас міцно!
Ваша внучка Леся
