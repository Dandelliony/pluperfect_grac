Люба мамочко!
Я гроші від тебе одержала і ждала обіцяного листа, щоб уже 
тоді заразом написати, бо мені тепер здебільшого таки трудно 
йде всяке писання. Гострий «скрут» фінансовий тепер уже, по 
отриманні грошей, минувся (хоча взагалі, звісно, становище 
не блискуче), а от подле здоров’я так і не хоче поправлятись: 
рідко якої доби не доходить t° до 38 (коли не вдень, то вночі), 
живіт болить дуже часто, а голова таки щодня, і при зниженій t° почуваюся ще слабше, ніж при підвисшеній. Якось наче 
й погода не впливає, чи сухо, чи мокро, чи гаряче, чи холодно — мені все однаково. Ет!.. Ну, може, якось минеться. Я таки 
трохи запустила лічення то через дорогу, то через брак грошей, а тепер уже знов узялась за Helmitol та Vichy; може, підправлюся. Що тобі казав Ів[ан] Матв[ійович]? Чому він не шле 
ні словаря, ні грошей? Пора б уже. 
Будь здорова, міцно цілую тебе, Кльоня вітає. 
Твоя Леся 