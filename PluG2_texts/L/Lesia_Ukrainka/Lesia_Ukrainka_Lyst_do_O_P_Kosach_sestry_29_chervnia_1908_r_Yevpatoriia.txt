
Євпаторія, 16.VI.1908
Любая Лілеєнько!
Уяви собі, що знов відновляються переговори про запрошення 
тебе сюди. Сьогодня одна людина з медичного персоналу питала мене, чи ти ще в Києві і чи згодишся приїхати, якщо тебе 
знов запросять. Я сказала, що, певне, в Києві і, певне, згодишся, але щоб сі запросини були відновлені від имени дірекції в 
виразній і не допускаючій ніяких сумнівів формі. Такий поворот стався через те, що фельдшериця відмовилась електрізувати, а пацієнтки рішучо домагаються, щоб була їм лікарка. 
Не трачу надії, що ти приїдеш. Михаля і я поможу глядіти, 
так що і п[ан] Крив[инюк] може робити роботу, аби знайшов. 
Квартіри трохи подешевіли, бо з’їзд менший, ніж сподівано. 
Цілую тебе міцно. 
Леся 
Михаля можна приводить на весь день до нас, він [н]ам не 
заважатиме. 