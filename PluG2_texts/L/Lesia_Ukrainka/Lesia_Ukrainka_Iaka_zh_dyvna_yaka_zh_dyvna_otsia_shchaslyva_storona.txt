
[«Яка ж дивна, яка ж дивна / 
оця щаслива сторона!..»]
Морока.
Домовик.
Дід запічаний.
Дід покутній (казку каже, уриває, …далі кінчає від того слова, 
на якому урвав).
Відьма родима.
Відьма учена.
Злидні (?)
«Фараони», що співом надять в «Золотий город», що зблизька 
сірий. Виряжають шукати зброї від злиднів на дні моря.
Рахмани (Рахманський Великдень) — мало там не зостався. 
В Лінивому краю «святі» Неділя, Понеділок і П’ятниця, 
Середа, «що кривиться», Субота-неробота, тілько й буднів, 
що вівторок та четвер, та й то…
Песиголовці, одноногі людоїди, що скачуть по парі, або 
гуртом, обіймаючись поза шиї, — від сих лютих 
навчається доброго єднання.
Вертається, приносить зброю. Хатнє свято.
Дід (доказує казку).
Яка ж дивна, яка ж дивна
оця щаслива сторона!..
....................................
Ну тай нудна, ну тай нудна
оця щаслива сторона!..
Якби не сей проклятий мур,
утік би з неї, хай їй цур.
І що його тепер робити?
З нудьги хоч голову розбити…
(товче головою об стіну, і стіна, і голова зостаються цілі. Він дивується)
«Дідок»(поясняє).
Хоч ти і товкся без пуття,
та дороге тобі життя, ти хтів,
щоб стінка подалась,
але тобі до того зась.
(Зникає.)
....................................
В тутешні хмари я літав,
та тілько нежиту дістав.
Ходив отут по дні морському,
та не поражу більш нікому —
вода очей не виїдає,
а тілько хутко обридає.
Якісь дива тут не дивні
у сій щасливій стороні…
(Позіхає.)
І як я витримав сі три дні?
Колиб мені отут хоч злидні!
То я б із ними попобився…
Дід.
Е, хлопче, ти вже скомизився!
Хлопець.
Дідусю! Пробі! Поможіть!
Хоч казочку яку скажіть.
Дід.
Колись у нас казки були,
та всі вже мохом поросли,
бо їх нема про що казати,
що в казці є, те й тут видати.