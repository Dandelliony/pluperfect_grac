
13.X.1904
Любиї мої!
Доїхала я прекрасно, без одної пересадки, і з половини ночі 
була одна на ціле купе, нічого не забула в вагоні і нічого в мене 
не вкрали. Тут застала Ком[арових]
 здоровими, діти видержали недавно кір, але вже здорові. Погода тут мокровата, 
але тепла, ні туману, ні вітру нема. Виїду я звідси в неділю 
в 12 г[один] дня, прямим рейсом, се якраз вигідно для мене виходить. Чи не міг би мені Микунька відправити малою скоростю мій складний столик (десь у погребі схований), приложивши до нього синю теплу нижню спідницю (вісить у шкафі 
в темній хаті) і пенсне (на Дориному столику в бронзовій чашні) і зашивши те все разом в рогожу? Я була б йому дуже вдячна. Ком[арови] вам кланяються, я міцно цілую всіх вас, мої 
любиї.
Ваша Леся