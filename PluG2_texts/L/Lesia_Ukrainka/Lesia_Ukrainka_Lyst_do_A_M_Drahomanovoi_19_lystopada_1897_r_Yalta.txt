
7.XI
Cher petit Radis! 
Ми з тобою на рівних правах, і мені не так стидно перед тобою, 
як перед твоєю мамою, за моє мовчання. Та знаєш, мені досі 
так досадно за нашу літню розлуку («а счастье было так близко, так возможно!»),  що аж писать противно…
Ну, з чого починать? За той час, як я в Криму, я перемінила 
4 квартіри: перше жила трошки дальше від моря, в двох комнатах з тьотею, а потім з Мішею, Шурою і Ан[ною] Ів[анівною], 
далі перебралась ближче до моря, жила сама, а потім з одною 
курсісткою, тілько се було не дуже пріятно, бо ми з нею були 
мало знакомі, а  гірше всього, що вона вночі спала неспокійно і лякала мене. 3-го октября я вибралась із Чукурлара в Ялту 
і поселилась сама, без компанії, недалеко од моря, в орігінальному дворі, орігінальний він тим, що в ньому єсть toute une 
ménagerie:
  баран, журавлі, пава, попугаї, коти, собаки et une 
ménagerie qui fait la part de sa ménagerie.  Перший місяць я 
жила au rez de chaussée,  за стіною у мене була сусідка, що співала по вечорам циганські романси з акомпаніментом гітари, 
а ранком сварилась з своєю служанкою так, що врешті я мусіла її «сократить». З ноября стало холодно au rez de chaussé, і я 
перейшла au premier,  тут маю хатку кращу і вид з вікна ширше, до того двері одчиняються в корідор, а не просто в сад, як 
внизу. Дома тут строяться по-софійському, т. є. не рощитуючи 
на холод. Слава Богу, тепер знов потепліло, а то я вже була захопила ліхорадку, чого терпіть не можу.
Щоб перебить скуку і поправить фінанси, я знайшла собі 
урок: учу двох «Мікосів»  філологічним наукам в розмірі І-го 
і 2-го класа гімназії і шукаю ще занятій, та щось вони не знаходяться. Положим, може, се і краще, бо часом я і з одним уроком 
з трудом справляюсь, як инший день поганий вийде. Минула 
зима дуже втомила мене і розвила наклонность до нервної ліхорадки і головокруженій. Тепер я багато поправилась, а в початку літа мені самій на себе було противно дивиться.
Стараюсь не утомлятись, їм багацько, сплю довго, гуляю 
часа 2–3 в день, одним словом, всіма силами стараюсь поправитись, бо мені обридло моє інвалідство. Через своє дурне здоров’я мені мало прийшлось робить екскурсій в се літо, а се тут 
дуже інтересно, бо єсть багато міст, які стоїть побачити. Правда, я багато їздила по морю і на веслах, і під парусом, а се краще 
всяких екскурсій на конях. Тепер приходиться сидіти в Ялті 
і нікуди не рипатись, бо і на морі, і на горах холод і вітри. Єсть 
у мене план поїхати на Різдво на скілька днів в Одесу до своєї 
товаришки Маргаріти, та, здається, прийдеться від нього відказатись, бо сезон тепер поганий для морських promenades. 
Розказують, що торік перед Різдвом один пароход їхав 4 дні 
з Ялти в Севастополь (се 5 ч. їзди), ніяк не міг знайти дорогу 
в  тумані… C’est pas gai!.. Quoique, d’autre part, une sensation 
forte.
 Провести «святий вечор», а може, і стрінути Новий рік 
en pleine mer, dans la brûme…  Може, се все-таки веселіше, ніж 
провести святки тут…
Замічаєш, як погано написаний сей лист (des vraies pattes 
de mouche),  я не знаю, що сталось з моїм почерком, тілько він 
часами зовсім мене не слухається.
Вчора ввечері я писала convenablement,  а сьогодні просто 
аж самій стидно. Не знаю, чі і розбереш таку мазню.
Папа мені писав, що, може, ви всі на той рік приїдете до нас. 
Чі правда?! От буде славно! Я до літа поправлюсь і вже не поїду 
в Крим, а буду з вами жить де-небудь в Гадячі або на Волині — 
j’ai bien mérité cela. 
Бувай здорова, треба іти гулять, по дорозі кину листа 
в ящик. Цілую тебе міцно. Пиши мені.
Я скучаю.
Твоя Леся
Як твоє рисовання? Чі ходиш в школу?
Кланяйся всім, хто мене не забув.