
Egypte, Helouan, Villa Tewfik
24.II.1911
Люба, дорога товаришко!
Я так винна проти Вас за своє мовчання, що вже не знаю, чи
смію тепер писати. Напишіть, чи не буде Вам прикро тепера
мати від мене листа. Коли ні, то напишу. Тепер же скажу, що
я про Вас не забувала ніколи, часто думала про Вас і часто хотіла
писати, але… Найбільше заважала мені недуга, що все не
відчепиться від мене. Сеї осени мені було дуже зле, а на Новий
рік мій чоловік вже було оплакав мене, однак я ще жива і навіть наче
поправилась. Через люде знаю, що й Ви нездорові,
але хотіла б знати од Вас, як Вам живеться.
Ваша Леся 
