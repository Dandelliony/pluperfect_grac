
31.ІІІ.1909
Любиї мої всі!
Не писала я вам сими часами за клопотом, не так передсвятковим (хоча й
той був силою річей неминучий), як письменним: готувала дещо до друку —
а вже завжді буває, що хоч
роками яка робота тягнеться, то все in der zwölften Stunde
спішка бере аж голова морочиться Тепер уже хочеться дещо
спішка бере, аж голова морочиться. Тепер уже хочеться дещо
нове починати, але не знаю, чи се не зостанеться тілько заміром. Тижнів
зо три в марці була у нас така чудова весна — цвіли сади, фіялки навіть
попідтинню скрізь синіли, — що я «воспрянула духом» і думала вже забути
зимові напасті. На мене
зараз же впливає тепло — роблюся вдвоє здоровша. Коли се
з Благовіщання повіяв вітер з Дагестану, наніс холоду (всього
від +5° до +9 R буває сими днями), надворі роздощилося, і я знов
трохи кисну, хоча не в такій мірі, як зимою, бо жар буває рідко
і болі менше, та й так почуваюся ліпше. До того ж додає одваги
думка, що вже сей холод недовгий. Кльоня наче теж трохи ліпше мається з
горлом, але, може, се тому, що з 25го не ходить на
службу свята ради. Ну, сяк чи так, у нас хоч «слава Богу, нічого
нового».
Спасибі вам за звістки про папу. Коли б то він гаразд поправився! Що то
значить, що він не хоче пити ліків? і яка то пухлина у нього — де саме?
Ми були б несказанно раді, любая Лілеєнько, якби ти справді приїхала до
нас. Може б, ти тут навіть ліпше відпочила, ніж
в Одесі, бо там все ж завеликий клан для тихого літнього
відпочинку. Тут природа чудово гарна (се тепер ще замітніше,
ніж зимою) та й урядження в нас тепер уже трохи налагоджене — тобі, я
думаю, не було б у нас погано. І Михальові не було б
нудно, бо є відповідна кумпанія в сусідстві — грузинятка дуже
меткі та моторні.
Оксаночку, хоч пізно, «здоровлю усім гараздом» і радуюсь,
що її діла з консерваторією та й здоров’ям добрі.
Всіх міцно цілую. Кльоня всіх вітає. Хутко ще писатиму.
Ваша Леся 
