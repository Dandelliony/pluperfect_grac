
San Remo, Villa Natalia, Corso Cavallotti
6.I.1903
Cher Maître!
Будьте здорові з Новим роком! Чи отримали мою посилку?
Що се з п. Гнатюком, що аж на Корфу поїхав, — чи так 
заслаб? Се я саме у «Вістн[ику]» прочитала. Там же вичитала 
і скільки друк[арських] помилок у моїх віршах, але вже що 
там! Хутко пришлю свіжі вірші, а тепер пишу одну поему, та 
ще хто знає, що з неї вийде.
Маю до Вас прохання: дайте мені адресу Хв. Вовка (знаю, 
що в Парижі, але докладніше не знаю), маю до нього справу, 
та не знаю, куди писати. При тій нагоді, може, прислали б Ви 
мені і Вороного адресу: все-таки треба йому щось послати, 
він давно просив, а я все збіралась, аж поки адресу загубила!..
Мій привіт Вашій родині!
Л. Косач