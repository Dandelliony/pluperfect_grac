
Egypte. Helouan. Villa Continental
4.III.1910
Дорогий Михайле!
На жаль, Ваш лист опізнився — Яв[орницький] уже виїхав, а то
б я спробувала поговорити. Він забудько — картку Вашу згубив і адресу
мою переплутав, ледве мене знайшов. Бачу з Вашого листа, що Ви з Лілею
дуже знервовані (звідси всі несправедливости й образи) і се мене дуже
журить. Жалую, що не
можу Вам довше написати, — ще 1 ½ тижні буду дуже зайнята,
а там вільніше буде. Ін’єкції дають реакцію (37,1), а позітивного поки
що нічого.
Цілую Вас. Будьте здорові.
Ваша сестра Леся 