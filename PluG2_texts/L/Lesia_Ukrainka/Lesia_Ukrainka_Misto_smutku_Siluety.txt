«Місто смутку»
Сілуети
Motto: «Де та границя, що відділяє
нормальне від ненормального?»
Наукове питання
Одного разу трапилось мені бути у великому закладі для божевільних. Всякий, хто бував у таких закладах, знає те почуття страху, жалости безконечної і, сором сказати, цікавости, що обгортає сторонню людину при вході в сю велику 
verkehrte Welt., У мене до сього прилучалось іще почуття якоїсь особливої сімпатії до декотрих слабих, і через те цікавість моя була тим живіша. Деякі образи сих безталанних 
не покидали мене там цілу ніч. Часто, погасивши електрічне світло і лігши на широку софу в докторському кабінеті, що 
служив мені спальнею, я довго дивилась на смуги місячного 
світла на помості і на високих білих стінах, і в них мріялись 
мені фантастичні образи бреда, мені здавалось, що тут само 
повітря населено галюцінаціями і що вони літають тут, як 
искри невидимого багаття, як луна невидимих інструментів. 
У вікно моє вривались від часу до часу дивні гуки, такі виразні серед глибокої ночі, вони лунали таким жахом, таким розпачем, який тілько може поміститись в людських грудях, і так 
дивно сплітались вони з місячним світлом і моїми примарами. Часто і тепер у такі самі ночі моя думка пролітає велику 
просторінь, проникає крізь товсті високі камінні стіни «міста 
смутку», схиляється в головах ліжка молодої чорноокої дівчини, що з автоматичностію розпачу качає головою по подушці, 
I Світ навиворіт (нім.).
чорне розпущене волосся безладною сіткою покриває її плечі 
і груди, чорні очі горять нелюдською тугою, голос бренить монотонно і жалібно, немов хтось торкає раз по раз одну струну: 
«Марія, Марія, дівчина чиста, лілія біла… зламана, сплямлена, ваша лілія, elle était pure et belle comme un cygne et fraîche 
comme la rosée»… Я беру її за руку і, сама не знаю чого, питаю: 
«Etez-vous souffrante?..» — «Oh, comme je souffre, — бренить 
її голос, — нема, нема вашої Марії, les démons l’ont souillée, la 
vièrge Marie est morte… Марія, Марія, лілія біла»… Я дивлюсь 
вільготним поглядом на її сухі очі… А ось чується мені уривчастий жіночий голос: «Се… се… о, ви не знаєте! Правда ж, до 
чистої мети треба йти чистою дорогою? А коли хто йде брудною?.. О, ви не знаєте! Ви думаєте, я божевільна? Ага, мій чоловік, ви питаєте? Мій чоловік гандляр… він знається на гандлю, о, знається… ні, ви сього не розумієте»… Тонка, похожа на 
хибку тінь, жінка іронічно усміхається, а широко розкриті 
очі швидко бігають з смертельною трівогою… Ось проходить 
передо мною молода поетесса з ясним хвилястим волоссям, 
з чудовими синіми очима, де так ясно блищать і зливаються 
в один промінь талан і божевілля, чарівні музикальні строфи 
ллються з її уст, так і віє од них гірським повітрям, гірською 
волею, раптом вони обриваються смутно-сатірічним жартом, 
повним божевільного юмору, і сміхом, похожим на плач! «Так 
завжді, — згадуються мені її слова, — поезія, поривання ins 
Blau,V зраджені надії і… і нещасне кохання, а потім все кінчається тут, у добрім товаристві»… — і знову лунає сміх, а з ним 
єднається прикрим аккомпаніментом цінічний регіт підстаркуватої жінки з кокетливими жестами, їх обох заглушають 
гуки розбитого фортеп’яно, то грає божевільна композіторка, 
у неї лице подібне до візантійської ікони, очи дивляться поважно і суворо в одну точку, вона грає «Grande Polonaise»… V, 
I Вона була чиста й прекрасна, як лебідь, і свіжа, як роса (фр.). 
II Ви страждаєте? — О, як я страждаю (фр.). 
III Нечисті її споганили, діва Марія вмерла… (фр.)
IV В блакить (нім.).
V «Великий полонез» (фр.). 
Ось її величність королева, ласкаво подає мені роблені власноручно квітки, їх багато лежить у неї на столі поруч з самодіяльною короною. «Се невеликий дарунок, але його робили 
королевські руки. Як підете туди, між мій народ, розкажіть, 
якою ви бачили його королеву, — тут її величність показала 
трагічним жестом на свої стоптані черевики і потерту сукню, — ось чого дочекалась наймилостивіша з королев від свого народу! Скажіть, що я не пам’ятаю зла, а тілько требую свого права».
Я низько вклоняюсь перед її величностю і з щирою повагою приймаю високий подарунок. Чим же гірша моя королева 
від инших коронованих особ?.. Я чую на своїй щоці поцілуй 
ідіотки. «Ах ви ж моя люба!» — гукає вона і з веселим голосним сміхом подає мені свою забавку: пилку хліба. «Нате, будете гратись, от так, як я, се дуже весело!». Мені вчуваються 
чиїсь дикі співи, одностайні і уперті, як вітер в комині, ввижається танцюриста постать веселого маніака; він легким 
кроком пробігає, щось ловить у повітрі і гукає: «О, який я щасливий, я навіть не бажаю нікому зла, бо я щасливий, як само 
щастя!..».
Ось сумний і здивований голос Ґенія христіянства: «В Євангелії сказано, що час визволення давно настав, а однак… Я вільно поклала на себе терновий вінець, щоб викупити гріхи світа, я 
знаю, за що гину, але за що ж мучаться сі безталанні?.. Де ж край 
стражданням?»… Лице Ґенія христіянства темніє, і очі спускаються вділ. А передо мною вже пересуваються бліді, невиразні 
тіні, вони глухо стогнуть, притулившись до стіни або до плеча 
монашки — сестри милосердя, ридають, кинувшись долі, або сидять мовчазні, нерухомі, обхопивши голову руками в німій і глухій тузі, — вони вже не на сьому світі живуть. І здається мені, що я, 
мов Данте, опинилась nella citta dolent…, Такі образи мріються мені в смугах місячного світла.
Але один сілует пригадується мені частіше не вночі, а, 
власне, чогось удень, коли сонце так ясно світить, коли люде 
I Між осель боління (рядок 1 Пісні ІІІ «Пекла» Данте) (італ.). 
«Місто смутку» 179
говорять так голосно, коли все здається таким виразним 
і нормальним.
Одного разу я стояла в парку «сумного міста» і дивилась, як 
гурт хворих робив гімнастіку на широкій площині під соснами. Вони робили все, що їм показував учитель, покірно і навіть охоче, з поважним, діловим виразом лиця. Один молодий 
чоловік, утомившись стрибанням через козла, одійшов набік 
і почав надягати на себе сюртук, скинутий було для легкости 
рухів. Сюртук був почеплений на тій сосні, під якою я стояла, 
так що панич опинився зовсім близько до мене; я і не думала 
відходити геть, за скілька днів я вже привикла до мешканців 
«сумного міста», до того ж сей не раз стрівався зо мною в парку, і я бачила, як він годинами стояв оддалік і дивився смутним і добрим поглядом на дітей, що грали в крокет; діти його 
не боялись, бо він був «спокійний». Панич одягся, але не відходив, а шукав чогось під деревом, я оступилась і побачила долі 
його шапку, вона була прикрита моєю сукнею; я здійняла шапку і подала паничеві; він не одразу надів її, перше вклонився 
і промовив:
 — Спасибі, панно! — Потім несміливим голосом додав: — Ви 
позволите сісти під сим деревом, а то там мало затінку.
 — Будьте ласкаві, — відповіла я. Він сів долі і прислонився 
до стовбура.
 — Втомились? — спитала я, користуючись виключним правом сього виключного міста зачіпати розмовою незнайомих 
людей.
 — Так, трошки, се нічого, се добре — гімнастіка. Я люблю, 
що у нас такий демократизм, — всі рівні, і королі, і прості божевільні… — він засміявся, — ви ж знаєте, що тут у нас великі 
люди живуть!
 — Ні, не знаю, — відповіла я, — я тут недавно і ненадовго.
 — А-а… ну так от, у нас є королі, артисти, великі злочинці, 
великі інквізітори, а я теж не остатнього рангу особа, — його 
скромний вид сперечався з його остатніми словами.
 — А хто ж ви? — спитала я.
 — О, я тут найстарший божевільний.
Я глянула на нього і не знала, що казати, на хвилину мені 
навіть здалось, що він жартує зо мною. Але він тут же додав 
дуже поважно:
 — А окрім того, я профессор нової псіхіатрії… Поганий тепер сезон, спека, студенти не хотять займатись, але профессорам так не можна, профессор повинен двигати науку, — він 
дивився в просторінь і, здавалось, зовсім забув про мене, далі 
витяг з кишені чверточку паперу і олівця і почав щось писати у себе на коліні, шпарко, не одриваючись. Потім підвів голову, глянув угору і всміхнувся мені. — От і готово! — і чогось 
почервонів.
 — Що ж се ви написали? — спитала я.
 — Конспект лекції на завтра; от візьміть, коли хочете, ви ж, 
певне, теж студентка?
 — Чого ви так думаєте? — сказала я, ухиляючись від прямої 
відповіді.
 — Ви ходите в окулярах, — відповів він просто, дивлячись 
на моє pince-nez.
 — Таке студентство можна сховати в кишеню, — сказала я і 
справді сховала pince-nez.
 — Ну, то сховайте і моє профессорство, — сказав він, сміючись і подаючи мені списаний папір. Я взяла і подякувала. Він встав. — А тепер я піду, бувайте здорові. — Він подався 
від мене, але через скілька кроків завернувся і прошепотів: — 
Я вас прошу, не показуйте сього тутешнім лікарям — се такі 
обскуранти!
 — Будьте спокійні, я не покажу, — відповіла я.
 — Слово честі? — спитав він трівожно.
 — Слово честі, — сказала я і подала йому руку; він стиснув 
її, вклонився і пішов від мене.
 — Скажіть, будьте ласкаві, — спитала я згодом одного лікаря при розмові, — се ж, певне, добрий знак, коли хворий тямить, що його розум не в порядку? кажуть же: тямити свою 
слабість, се наполовину вигоїтись.
 — Ну, не завжді, — відповів мій бесідник, — принаймі у нашій практиці часто таке «самопізнання» уживається з самими 
безнадійними формами… — і він почав розказувати мені про 
різні форми і стадії Folie raisonnante., 
Увечері, вернувшись у хату, я прочитала писання мого 
«профессора». Там стояло написано чималим, твердим, але 
нерівним почерком:
Mania erotica, 
Систематичний бред
Сімптоми: Ідеалізація об’єкта кохання, платонічність, інтенсівність, безнадійність, безвиходність (прикл[ад] Я), при 
акт[ивній] формі — дикі напади, убійство і самоубійство. Форми: латеральна і експансівна.
Етіологія:
 Нерівні відносини серця до мозку. Мало досліджено (тут якісь невиразні ініціали та значки, либонь, цітати).
Ступінь розширення: Не так рідко, як думають вони (знов 
значки).
Ліки: Паліативи: Aqua Lethae,, зміна місця, робота, 
autosuggestio.V, Способи радікальні: знам. Dr. Гейне радить 
Pulv. В. Schwarzi в виді моментальних компресів на груди і на 
голову. Можна теж Tinct., Oр., Stroph., C. Cian. (ars., phosph. 
не рекомендується). В давні часи удавались до хірургії, 
напр., perforatio pectoris V — устаріло. Результати: Beatitude 
neutralis.
 VI Краще залишити натуральній течії. (Ініціали, між 
ними знов Я).
Профілактіка, прогноз: все одно, не варт про се думати».
На сьому кінчалась записка.
I Розсудливого божевілля (фр.). 
II Любовне божевілля (лат.). 
III Вода Лети (лат.). 
IV Самонавіяння (лат.). 
V Прокол грудної клітки (лат.).
VI Нейтральне блаженство (лат.). 
Довго я дивилась на се писання і довго думала потім: що 
се? — бред чі жарт? Але в сьому місті всі жарти поважні…
І згадався мені безумний король Лір, як він просить своїх провожатих: «Дайте мені поговорити з сим Тебанським 
філософом…»
8.ІХ.1896 Колодяжне