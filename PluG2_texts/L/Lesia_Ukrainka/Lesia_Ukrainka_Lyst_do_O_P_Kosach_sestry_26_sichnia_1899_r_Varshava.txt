
14.I.1899
Милая Лілія!
От ми ще тілько в Варшаві. В Колодяжному просиділи більше, 
бо перший день папи ще не було дома, а на другий день мама 
було захорувала, вчора ж о 8-й увечері ми виїхали, а сьогодня 
о 7-й рано прибули в Варшаву. Міша тут з ночі, так що ранком ми вже допиталися і зострілися і будемо далі їхати вкупі. 
Папа нас провів до Варшави і тепер сидить з нами. Коли завтра 
не забаримось у Творках, то рушимо в Берлін о 5-й по обіді. 
Дядя Саша був у нас в отелі, кликав на ніч у Творки, але ми зважили їхати завтра рано, бо раз, що мама не любить там бути 
уночі, а друге, що нас аж 4, то де ж нас класти. У д[яді] Саші 
єсть друга дочка — Ніна.
Ну, місця бракує. З Берліна писатиму.
Бувай здорова! Цілую тебе і гусів.
Твоя Леся