[Джон Мільтон]
Багато людей читає велику поему «Утрачений і повернений 
рай», де говориться про створення світа, про те, як перші 
люде утеряли рай, як потім віра в Христа вернула їм той рай. 
У нас на Україні від певного часу почали читати «Утрачений 
рай» не тілько люде дуже письменні, але й такі, що не мають 
часу багато читати і займатись великою освітою, хоч і раді б її 
мати, <бо вони шукають правди>. Найбільше люблять сю поему ті «брати-християне», що то їх инші люде взивають «штундами», читають вони її запевне через те, що там гарною і величною мовою росказується про те, що кожний з них читав 
у Біблії, з вірою і повагою. Може, дехто з таких читателів запам’ятав і ймення того, хто написав сю поему, отже знає, що 
звався той письмовець Джон (по-нашому Іван) Мільтон і що 
писав він «Утр[ачений] Р[ай]» по-англійськи, а потім вже була 
та поема перекладена на різні инші мови, між иншими і на російську (ми чули, що хтось переклав її і на укр[аїнську], та не 
знаємо, чі вже той пер[еклад] де надрук[ований]).
Але не кожний навіть і з більш письменних читателів знає 
про життя Д[жона] М[ільтона], не кожний знає, що М[ільтон] 
був не тілько великим поетом, але й завзятим борцем за вільність віри, думки і слова у своїй країні, що він усе своє життя служив тому, що сам уважав за правду, <і що й тепер чесні 
та освічені люде правдою називають>. Служив він сій правді 
не жалуючи ні часу, ні здоров’я, за те ж його й досі шанують 
і пам’ятають в його рідній стороні Англії, дарма що вже більш 
ніж 200 літ минуло з того часу, як він умер. Ми думаємо, що 
кожному з його читателів цікаво знати про його життя, та не 
кожний знає, де про нього довідатись, а хоч би й знав, то не 
кожний вміє читати на чужих мовах, а на них багато є написано про М[ільтона]. По-укр[аїнськи] досі ще нічого не було про 
нього написано та й по-рос[ійськи] дуже мало. Отож ми надумали списати коротко по-нашому те, що вичитали про нього у його власних книжках і в книгах инших людей, писаних 
на різних чужих мовах. Може ті наші земляки, що читають 
«Утрачений Рай», схотять прочитати і нашу книжечку, може 
хто схоче довідатися більше про ті часи і справи, про які ми 
могтимем тут згадати тілько дуже коротко, то ми будемо сьому дуже раді і, якщо матимем силу і змогу, роскажемо колись 
довше про все те.
Тепер же ми роскажемо про життя і писання Д[жона] М[ільтона], а разом з тим мусим росказати хоч коротко і про те, що 
діялось в його країні в той час, як він жив, бо инакше трудно росказати про його думки і роботу і трудно зрозуміти їх. 
М[ільтон] щирим серцем обзивався на все, що діялось навколо нього, він жив не монахом-пустельником, а щирим робітником серед своїх людей і коли часом у чому помилявся укупі з ними — бо як і коли люде не помиляються — то за те вкупі 
з ними шукав правди і боронив її, а се значить, що життя його 
народу було його життям. <Зате було у нього багато друзів, 
а ще більше ворогів.>
Вже хутко 300 л[іт] мине з того часу, як вродився М[ільтон], 
було це 1608 р. в місті Лондоні, столиці англійського королевства. «В Лондоні я вродився, і роду я чесного», писав він потім 
сам про себе: «батько мій чоловік порядний, мати відома всім 
як жінка доброчинна і милосердна».
Батько його був нотаріус, чоловік не дуже багатий, але й не 
вбогий, протестант,, дід був католик, і кажуть, що ніби він 
I Протестанти — християне, що не тримаються ні греко-, ні р[имсько]-
кат[олицької] віри, напр[иклад] лютеране, кальвіни, англікане і инші. — Л. У. 
У рукопису виноски позначено авторкою так: (х). — Ред.
одібрав спадок од свого сина, М[ільтонового] батька, і вигнав 
його з дому за протестантство, так що той ще зовсім замолоду мусів сам на себе заробляти, однак не зрікся нової віри 
протестантства, а виховав у ній свою родину. І було те виховання не тілько протестантське, а навіть пуританське. Пуританами (с[еб]т[о] «чистими») звались протестанти, що дуже 
міцно трималися своєї віри і поводилися в житті дуже поважно, уминаючи всякої розпусти, а часом навіть таких річей, що 
скрізь уважаються дозволеними, як, напр[иклад], танці, музики, театри і т. п. Правда, батько М[ільтона] не був таким 
уже суворим пуританином, він сам був добрий музика, чудово грав на органі і складав пісні для органу, навчив грати і співати і свого сина Джона, що мав гарний голос, коли той був 
малим хлопцем, і не раз потім дякував син своєму батькові за 
його милу науку, що потішала його сумні дні при старощах 
і сліпоті.
Хоч батько М[ільтона] і не був дуже заможним, але дуже 
дбав про виховання свого сина. «Ще за дитячих літ, — писав 
потім Мільтон, — навчили мене окремі учителі і дома, і в школі чужих мов і деяких наук, за се я дякую своєму батькові, Боже, 
заплати йому за його дбайність і горливість до мене». Дома 
вчив його дуже вчений і знакомитий чоловік Томас Юнг, суворий пуританин, за своє пуританство він згодом був навіть 
вигнаний з Англії і скілька літ прожив за морем. М[ільтон] 
дуже його любив і писав йому щирі листи і гарні вірші на чужину. М[ільтон] був у добрій згоді і з учителями, і з наукою. Ось 
як він писав про своє тодішнє вчіння: «Батько мій призначив 
мене ще змалку до науки, і я взявся до неї так щиро, що, маючи ще тілько 12 літ, часто просиджував за книжкою до півночі, се мабуть найперше й пошкодило моїм очам, бо вже й тоді 
мені часто голова боліла. Але се не зменшало у мене завзяття 
до науки, і батько мій окрім школи ще дома учив мене, беручи окромих вчителів, а потім, як я вже багатьох мов навчився 
I В автографі після цих слів закреслено: «а надто на старість, коли він був 
сліпий». — Ред.
і набрався ще більше смаку до солодощів науки, послав мене 
батько в Кембрідж, в нашу крайову вищу школу».
Життя у вищих школах в Англії було в ті часи подібне до 
монастирського. Устави їх були таки й зовсім монастирські, 
та тілько не скрізь і не завжді їх твердо трималися, багато залежало від начальника школи та від учителів. В тій школі, де 
був М[ільтон], життя учнів було досить вільне, часом аж занадто вільне, як сам М[ільтон] пізніше писав, ганячи англійські школи. Учили в них по-старосвітськи, не давали ученикам нових книжок, а все більше вчили по старих лат[инських] 
та грецьких, дуже старались про те, щоб уч[ні] добре говорили і писали по-латині та виучували багато всього напам’ять. 
І тут запевне багато залежало від учителя, як учитель був добрий і тямущий, то й ученики більше знали такого, що справді варто знати. А в тій школі, де був М[ільтон], було скілька добрих учителів, між ними один надто розумний, Міде.
Він писав різні роз’яснення на Св[яте] П[исьмо] і в одній своїй книжці про Апокаліпсіс пророкував, що в Англії хутко 
настануть великі аміни в церкві і в державі; якщо він помилявся у тому, що власне так треба розуміти Апок[аліпсіс], то 
все-таки в пророкуванні своєму не помилився. Міде був великим ворогом католиків і намовляв усіх протестантів різновірців з’єднатись і боротись проти католицтва. Учив він дуже 
зручно, так що в нього ученики не заучували напам’ять нічого, а до всього розумом доходили. Завжді він починав розмову 
з учен[иками] словами: «Чого ти не знаєш? (у чім ти не певний? 
quid dubitas?)» — і роз’ясняв їм те, чого вони сами не розуміли, а потім з молитвою і благословеньством відпускав їх. Той 
учитель, що найближчий був до М[ільтона], був завзятим 
кальвіністом і мав собі велику шану у пуритан. Та й між учениками — товаришами М[ільтона] було більше пуритан, ніж 
I Він задавав завданки ученикам, давав їм ради, але не втручався в те, 
як вони вчили задане. Удень вони вчились, як собі хотіли, а тілько увечері 
приносили вчителеві свою роботу. — Л. У.
II Що викликає сумніви? У чому сумніваєшся? (лат.) — Ред.
звичайних протестантів, про них говорили, що вони напр[иклад] не стають при молитві на коліна і моляться не по молитовнику і не заученими молитвами, а так, як кому на думку та 
на серце спаде. Деякі з учителів були неприхильні до короля, 
одного такого уч[ителя] на ймення Джіля тяжко покарав суд 
за те, що він, бувши напідпитку, сказав: «Нашому королеві за 
прилавком торгувати б, а не королювати!»
В той же час, як М[ільтон] був у в[ищій] ш[колі], туди приїздив учений голанець Доріслав і прочитав скілька лекцій 
про давній Рим, а при тому говорив, що тілько тоді царь має 
право царювати, коли його вибере увесь народ і згодиться по 
волі слухатись його. За такі речі Доріславові заборонили читати лекції, і він мусів вибратись з Англії. Таких учителів, як 
Міде і Дор[іслав], було у в[ищій] ш[колі] небагато, і М[ільтон] 
пізніше не дуже-то добрими словами згадував в[ищу] ш[колу], 
та раз і в школі прилюдно говорив проти того способу учити 
хлопців, якого всі уч[ителі] тримались, але все-таки він там 
багато навчився, бо хто сам до науки здатний та охочий, той, 
певне, скрізь чогось доброго навчиться. М[ільтон] у школі, як 
і дома, просиджував над книжками цілі ночі і надто любив 
читати про життя і державний лад у давніх і новітніх народів. 
З його тодішніх писаннів видно, скілько він учених книжок 
перечитав і скілько мусів знати напам’ять усякої всячини з лат[инських], гр[ецьких] та англійських книжок.
Окрім учіння, молодий Мільтон знаходив час і охоту читати пісні та оповідання давні і новітні, завчасу почав їх любити і навіть сам почав складати пісні дуже рано — дитиною 
10-ти літ, а підлітком 15 л[іт] перекладав Давидові псалми на 
англ[ійську] мову. Найбільше любив він поважні книжки, напр[иклад], пісні та оповідання про події з Святого Письма, але 
не цурався він і «світських» пісень, аби тілько були вони гарні. 
Як усі освічені люде того часу, читав він найбільше лат[инські] 
та гр[ецькі] книжки і сам спочатку писав більше по-лат[ині], 
бо тоді всі уч[ені] л[юде] вміли писати і говорити сею мовою. 
I Голландець. — Ред.
У вищій школі часто приходилось писати лат[инські] вірші,
бо тоді був звичай, що коли приїздив у школу який вельможа 
або король, то школярі вітали їх віршами, лат[инськими] промовами і складали та представляли для них кумедії <зложені 
теж ким-н[ебудь] із школярів>.
М[ільтон] написав багато таких віршів, та вони не дуже гарні, бо навряд чі можна з примусу написати щось гарного. Найкраще, що він написав за той час, се листи в віршах до свого 
батька, до уч[ителя] Юнга та до свого друга, бо там він писав 
з меншими хитрощами та з більшою щирістю. Щирість була 
і в тих його промовах, що він писав, коли приходилося з ким 
сперечатись про яку-небудь наукову річ (такі сперечки не тілько не заборонялись у в[ищій] ш[колі], а навіть навмисне уряжались). З гострих завзятих слів знати було, що той, хто говорить так замолоду, буде колись не остатнім бойцем за правду 
і не дасться легко на наругу, якщо до чого прийдеться.
Не цурався М[ільтон] і тих забав, якими тоді займались молоді паничі, умів зброєю володати, співав у хорі, грав у церкві на органі, тілько не приставав ні до яких розпусних вигадок своїх товаришів, а ще навіть ганив їх за те. Тим же певне 
й вони прозвали його «Кембріджською панянкою», а може так 
прозвали його ще й через те, що був він тоді гарний на вроду, 
мав ніжне безвусе обличчя і довге, ясне, кучеряве волосся, вдачі був тихої, не любив битись і сваритись, а тілько говорив те, 
що йому правдою здавалось. Уже тоді писав він яко́сь: «Робити 
по правді, не ждучи слави, се краще, ніж усяка слава».
У в[ищій] ш[колі] пробув М[ільтон] 7 л[іт] і скінчив добре, 
так що йому дали званія «магістра» (то значить «старший в науці»). Після того він поїхав додому, до батька. Там родичі та 
знайомі стали йому казати, що пора йому вибрати якусь таку 
роботу, щоб уже самому заробляти на хліб, але він щось не міг 
одразу ні на що зважитись. Мати його хотіла, щоб він став за 
попа, але він не мав до того жодної охоти, бо вже й тоді дуже 
невисоко цінив попівський стан. Неволя церковна і присяга 
I У рукопису над словом «вірші» стоїть незакреслене «промови». — Ред.
були йому противні. Батько хотів, щоб ішов служити в суд, 
але й се було йому не до мислі. Так він прожив собі у батька скілька літ, провадячи ще далі науку, читаючи книжки та 
пишучи вірші, за той час він чимало гарних пісень написав. 
Тоді ж написав він і кумедію, що потім представлялась при 
дворі однієї графіні; кумедія та була дуже поважна, в ній не 
було нічого лихого та пустого, але все-таки пісні його кращі 
від неї. Згодом М[ільтон] надумався поїхати за море, подивитись на чужі сторони та звичаї. В ті часи, та й тепер воно так, 
в Англії кожний вчений та хоч трохи заможній панич, коли 
кінчав школи, то мусів потім поїздити по чужих країнах, щоб 
побачити, як там люде живуть, а при тому й собі перейняти, 
що доброго побачить; і тепер в Англії виховання панича або 
панни вважається неповним, нескінченим, поки вони не побувають за границею.
Коли М[ільтон] виїздив на чужину, то один великий пан, даючи листи до своїх знайомих, казав йому на прощанні: «Нехай 
у тебе будуть думки закриті, а очі відкриті», себто будь собі на 
умі, до людей придивляйся, а себе не виявляй. Не радив йому 
пан той говорити про віру, як де до того прийдеться, бо, мовляв, їде він у католицькі сторони, де протестантизм і так не 
конечне велика честь. Але М[ільтон] був уже такої натури, що 
правди ховати не вмів. Скрізь його чужі люде добре приймали 
і щиро вітали, бо всякий бачив, що се людина вчена і дотепна, але він хоч і був дуже вдячний добрим людям і поводився 
з ними гречно, а все-таки як де заходила мова про віру, то він 
не ховав своїх думок, і за те йому часом і в очі, і поза очі давали 
догану чужі люде.
Їздячи по чужих краях, М[ільтон] бачив багато такого, що 
стало йому на весь вік згадувати, і потім писав він, що то були 
його найкращі часи, коли він їздив по Італії та дивився гарні картини, статуї, перечитував нові хороші пісні та слухав 
чужих розумних людей. Бачив він чудові картини італьянських найкращих малярів Рафаеля та М[ікель] Андж[ело],
де було намальовано і рай, і пекло, і потоп, і перші люде, і свята сім’я.
Все то картини чудово гарні, славні не тілько по Італії, 
але й по всьому світі, ще й тепер багато людей з чужих сторін з’їздяться до Риму дивитись на них. Все те либонь стояло 
М[ільтонові] в думці тоді, як він, уже сивим дідом, писав свій 
«Утрачений рай». Там же в «Утраченому раю» видно, що часто 
спогадував він і великого вченого Галілея, що був засуджений ченцями за свою науку про те, що не сонце ходить навколо землі, а земля навколо сонця; тепер се всі знають і по школах учаться сього, а тоді вважали за великий гріх, коли хто так 
казав. Цікаво було б росказати довше про сього Галілея, та тут 
уже не маємо на се ні часу, ні місця. Бачив М[ільтон] багато академій, таких товариств з учених людей, скрізь там його добре 
приймали і він написав немало італьянських та латинських 
віршів на спомин тим товариствам.
Загостювався М[ільтон] на чужині, більше ніж проїздив 
він там, хотів було й більше пробути, хотів проїхати в грецьку країну і в німецьку, та почув, що вдома в Англії щось не гаразд діється, тоді залишив він думку їздити далі, а вернувся 
додому у своє рідне місто Лондон, бо гадав він, що не годиться 
доброму громадянинові вештатись по чужих краях, коли він 
може дома щось помогти чі порадити при лихій годині. А година була справді лиха. Тут ми мусимо на який час залишити 
росказувати про самого М[ільтона], а росказати, хоч коротко, 
про те, що діялось в Англії за той час, поки М[ільтон] вчився 
і їздив по чужині.
Ще тоді як М[ільтон] вступав у в[ищу] ш[колу], часи в Англії були трівожні, старий король умер, умер і наслідник, що 
любив пурітан, а замість нього на троні сів брат його Карл І,
чоловік химерний, протестант, але до пуритан не прихильний, не дуже розумний, та завзятий. <Почалися війни, Карл 
все хотів завоювати собі землі за морем. Державна рада не хотіла тих війн.> Молодий король усе хотів по своїй волі робити, та англічане вже й в ті часи не звикли були слухатись короля, як Бога, а звикли свої ради скликати і радитись про нові 
закони та різні краєві потреби — а часом і про те, чі слід робити так, як наказує король, чі ні. Після тих рад часто виходило 
таке, що пани й міщане було не хотіли помагати королю на 
війні ні людьми, ні грошима, не давали йому грошей на його 
потреби, зменшували податки в казну і на церкву. Коли ж молодий король Карл задумав потроху скасувати ті ради, то англічане почали бунтуватись, спочатку де-не-де робили проти 
короля змови, а потім зняли велике повстання, про яке ми ще 
роскажемо далі, як до того дійдеться. В той же час, як М[ільтон] вчивсь у в[ищій] ш[колі], багато людей було покарано, деяких навіть на смерть, за те, що вони замишляли проти короля 
або не слухали його <і найбільш було покарано великих панів>. Незабаром молодий король оженився з французькою королівною і то було прикро протестантам та пуританам, бо молода королева була католичка, отже пур[итани] боялись, що 
вона заставить короля дати різні права та милости католикам, 
що вже в ті часи не мали такого права в Англії, як протестанти, і дуже ворогували з ними. З того всього повстав неспокій 
в краю і, невважаючи на суди та кари, все ріс і розширювався.
Мільтон був уже тоді поетом і вченим, вдача у нього була 
палка, і через те не дивно, що пізніше він зробився борцем за 
волю слова, віри, людини і за політ[ичну] волю взагалі. Чого 
воно так мусіло вийти, ми зараз допровадимо.
Люде, що складають пісні до послухання або до читання, 
звуться поетами, ті, що пишуть оповідання, звуться письмовцями. Справжніми поетами і письмовцями варто називати 
не тих людей, що можуть складати пісні та оповідання тілько для заробітку, або для слави, або з примусу, а тих, що не можуть не складати, хоч би й не хтіли. Єсть такі люде, що коли 
їх вразить що або дуже втішить чі засмутить (а діймає їх і своє 
і чуже горе та радість), то зараз у них немов огонь загориться 
в серці, а в голові думки рояться так швидко, що здається, якби 
не спинити їх та не вимовити їх гарними голосними словами 
або не списати щиро та доладно, то можна збожеволіти або 
так засумувати, що серце розірветься. Як тілько ж складеться 
I Звичайним протестантам гірше не стало, але пуританам прийшлося 
погано і деякі мусіли втікати за море, от як учитель М[ільтона] Юнг. — Л. У.
пісня чі оповідання, то хочеться їх людям віддати, щоб і вони 
журились тим горем, тішились тією втіхою, що вилита в пісні 
в словах, бо поетові чі письмовцеві і втіха, і горе однаково милі, 
коли вони вже виспівані в голосній пісні, вимовлені чі списані щирими словами. І нема поетові-письмовцеві гіршої кари, 
як коли хто заборонить йому свої пісні пускати між люде або 
хоч для себе списувати (складати у думці ніхто не може заборонити, та незаписане забувається, а гірко, коли заставляють 
забувати те, що миле). Отже, бувають такі лихі часи, коли лихі 
люде можуть забороняти поетам і письмовцям списувати свої 
думки по волі. Такі лихі люди для своєї користи (вони-то часом кажуть, що то робиться для добра всіх людей!) не пускають на світ не тілько пісень та оповіданнів, а й жодних таких 
звісток в газетах, що немилі або небезпечні для них, не дають 
друкувати нічого такого, що їм не до мислі. Для того вони настановляють осібних урядників, щоб гляділи, перечитували 
все, що тілько де люде хотять друкувати, і щоб забороняли все, 
що, на їх думку, здасться не до ладу, а потім би пильнували, 
щоб хто не надрукував забороненого. Коли ж хто надрукує, 
то такі книжки спалити чі як-небудь знищити, а того, хто їх 
написав чі надрукував, карати. Де панують такі звичаї, то там 
звичайно не тілько писати, але й говорити прилюдно про недозволені речі забороняють. Коли в якій країні робиться так, 
то кажуть, що в такій країні панує неволя слова. Так робилося 
в Англії за часів Мільтона, <так робиться тепер у нас, в Росії>.
Як гірко поетам і письмовцям без вільного слова, так само 
гірко і вченим людям. Справжній учений чоловік тяжко працює, доходячи розумом до правди, скілько книжок мусить 
він перечитати, скілько розумних річей переслухати, скількох чужих мов навчитися, щоб розуміти усі книжки, які потрібні для його науки. Часто губить він своє здоров’я, ночей 
не досипляючи за наукою, трудячи очі над писанням та читанням або над розгляданням дрібнесеньких звірят, ростин 
та порохів (бо й вони для науки потрібні!). От врешті довідається він чогось такого, чого люде ще досі не знали, і радіє він 
з своєї нової правди, і хотів би він її всім росказати, щоб усі 
просвітилися і скористали з неї. Добре, коли має він вільную 
волю, але ж часом буває так, що не дають йому ні писати, ні говорити про його правду, ні йому самому, ні ученикам його, бо 
не подобається вона <царям та панам, та попам> тим людям, 
що взяли собі право дозволяти і забороняти, і гине тоді марне 
тяжка праця, і мовчить нова правда.
Коли де діється таке, — там — неволя науки. Так діялось 
в Англії за Мільтона, <так тепер у нас>. Колись давно в Англії 
і в других країнах палили не тілько вчені книжки, а навіть самих вчених людей, <у нас людей не палять, та зате часто «печуть без вогню»>.
Єсть люде, що звуться християнами, та мало думають, що 
воно таке теє християнство, ходять собі до церкви, до якої 
там хто звик, і не дуже дбають про те, щоб розуміти, що там 
у тій церкві читається, «вже ж, — думають собі, — святе воно, 
коли його в церкві читають, а чі до ладу читають, то вже попове діло, він до того вчився, то й знає». Але ж єсть такі люде, 
що не можуть вірити наосліп, от вони й читають Святе Письмо сами, не впевняючись на попа, і читають, і думають, і додумуються часом до такого, що і попам, і парафіянам здається 
нечистю, гріхом, безумством. Та вже гріх чі не гріх, а не може 
людина, коли тілько вона щира, одректись од того, що здається їй правдою, так як не може поет мовчати про те, що палить 
його серце, так як не може учений уважати свою нову правду брехнею. Тяжко бити поклони перед иконами тому, хто 
вважає їх просто за мальовані дошки, тяжко сповідати гріхи 
попові, уважаючи його за гіршого грішника, ніж сам, тяжко 
молитися тому, у що не віриш. Не можна вірити, коли не віриться, хоч би й хотів. Тяжко ховати свою віру чі своє безвір’я. 
Отож попи, хоч тепер вони вже й знають, що вірити вони не 
заставлять, то все-таки заставляють хоч про людське око триматися їхньої віри, щоб, мовляв, не було соблазну поміж християнами, не трудно зрозуміти, чого їм такий страшний той 
I Над словом «иконами» Леся Українка написала слово «образами» і жодного не закреслила. — Ред.
«соблазн». Врешті, в давні часи були такі попи, та може й тепер де знайдеться такий, що думали, ніби вони ратують грішну душу єретика тим, що мучать і палять його тіло, і тепер 
инші думають, що вмовленням, «собеседованием», ляканням 
пеклом та обіцянками раю можна когось заставити повірити 
в те, що для нього перестало бути святим. Та таких щирих людей мало, а більше таких, що дбають тілько про людське око 
та про свою кишеню, або таких, що сами і не дуже-то вірять, 
та думають, що коли мужик не боятиметься пекла та не бажатиме заслужити раю, то зробиться харцизякою і злодюгою 
і «зовсім пуститься берега»; таких людей було і є багато і поміж попами, і поміж панами, і скрізь вони намагаються силувати старовірів, нововірів, чужовірців і «безбожників» ходити 
до тої церкви, яка найбагатша та найсильніша в цілій країні, 
де православна, то до православної, де католицька, то до католицької, де яка инша, то до тієї. Отож в якій країні силують 
людей триматись якої одної віри і забороняють їм відправляти одправи, які хто хоче, говорити і писати про віру по волі, то 
там значить неволя віри. В Англії вона була за часів Мільтона, 
<а в нас і тепер є, се всякий знає>.
Кожна людина хотіла б, щоб у тій стороні, де вона живе, та 
були б такі закони і порядки, щоб при них їй було ліпше жити. 
Коли тяжкі податки, то хотілось би, щоб вони були менші, 
коли військова служба довга і тяжка, то щоб була коротшою 
і легшою, коли суди погані і дорогі, то щоб були ліпші і дешевші, і багато може знайтись такого, що не кожному здається добре впорядкованим. Та тілько один чоловік не може переробити цілої країни так, як йому до вподоби, треба, щоб так, як 
він, думало багато людей, щоб вони схотіли поправити усе те, 
що в країні не гаразд, або й зовсім що-небудь нове придумати. 
Коли хто спокійної вдачі, то терпить, хоч і погано йому жити, 
а коли хто рухливий та завзятий, то метушиться, ходить, говорить між людьми, та громаду збірає, та переконує ту громаду, щоб вона поправляла закони й порядки сама, або просила б у старших, чі там у царя якої полегкости. Та часто і таким 
завзятим людям приходиться мовчати, бо старші і царі часто 
дуже не люблять, коли хто в державі втручається до тих законів та порядків, що встановили вони сами та прадіди їх. Отож 
вони й наказують хапати всякого, хто буде «мутити народ», 
хто заводитиме усякі спілки, недозволені від уряду, хто ходитиме сам і скликатиме других на всякі ради (віча). Хто мовчить, аби «лихо тихо», той, хоч ні до чого доброго не домовчиться, та зате сам буде цілий, а хто такий вдався, що не вміє 
мовчати, або вже дуже його кривда дошкуляє, то завдадуть покуту, посадять у турму, вишлють геть з рідної сторони. Таке 
робиться в тих сторонах, де нема волі зібраннів і волі спілок. 
Воля зібрання була вже досить велика за часів М[ільтона], та 
все-таки не повна, <а в Р[осії] її і досі немає>.
Нема нічого гірше, як коли людина не має спокою і вільної волі у себе дома і в своїх власних справах. Коли тебе завжді хтось підслухає та висліжує, а потім ще й набреше на тебе, 
то вже хоч який ти спокійний та смирний, a ce тебе до серця 
дійме. Отож у тих сторонах, де нема волі слова, волі віри, волі 
зібраннів та спілок, ніхто не може бути певним, що за ним не 
наглядають, надто коли він освічений, учений чоловік, напевне підслухають, а чі не говорить він чого «небезпечного», 
а чі не пише він чого забороненого, а чі не ходить він куди не 
слід. Для сього в таких невільних країнах старші і царі тримають окромих людей — шпигів, шпіонів (часом сю роботу 
роблять і жандарми та поліцейські), і платять їм за се чималі гроші. Вони підслухають, наглядають, слідкують, читають 
на поштах листи «небезпечних» людей. А потім по доносу таких шпигів або й просто по першій-ліпшій брехні приходять 
жанд[арми] з пол[іцією], трусять небезпечного чоловіка, і коли 
витрусять щось небезпечного, то забірають до поліції, сажають у турму або й висилають куди-небудь без жадного суду, 
так що людині нема перед ким навіть оправдатися, і нема кари 
жанд[армам] і пол[іції], хоч би вони кого арештували або заслали, «помилившись». <Коли де такі добрі порядки, що до людей 
можуть щохвилини по першій-ліпшій брехні убратися в хату, 
все перетрусити, а потім господаря трусити, хапати і запроторювати без суду і розправи, хоч би й нічого не знайшли, або 
«помилившись» запроторили, то не буде їм кари.> Там ніхто 
сам собі не пан, бо він не має особистої волі. В часи М[ільтона] 
в Англії була особ[иста] неволя, <але й на десяту долю не така 
люта, як тепер у нас>, хоч по закону вважалось, що її не повинно бути.
Усе оте <вкупі> — неволю слова, науки, віри, зібр[аннів], спілок і особисту нев[олю] освічені люде звуть політичною неволею (гро[мадською], держ[авною] неволею). Вона була в Англії 
за ч[асів] М[ільтона], <чі єсть вона в Росії, не будемо казати — 
розумному досить, та й тепер наша річ не про се — так, до слова прийшлося, — уже й так ми дуже довго розговорилися про 
сеє. Вернімось же до М[ільтона]>. Чі міг же він терпіти її мовчки? Запевне ні, перш усього через те, що у нього було щире 
серце, вразливе на кривди і чутке до правди, а до того ж був 
він справжнім поетом і письмовцем, значить не міг промовчувати своїх думок.
I У рукопису над словом «особистої» написано «власної». — Ред.