Фольклорні записи 
Лариси Косач 
і Климента Квітки
з Буркута та Довгополого
 — Чому, сину, не п’єш, чому не гуляєш,
відай, ти на серці тяжку тугу маєш?
 — Ой маю ж я тугу, рідна моя ненько,
чогось мені тяжко, на серці сумненько,
відай же, я забив свого близенького,
свого близенького, брата рідненького.
Викочуйте, хлопці, вози кованиї,
запрягайте, хлопці, коні ворониї,
повеземо брата горбом, долиною,

горб[ом], дол[иною] на три дороженьки,
на три дор[оженьки], на битий гостинець,
викоплемо брату глибокую яму,
висиплемо над ним високу могилу,
посадимо на ній червону калину.
Та прилетять пташки калиноньку їсти,
будуть вповідати про братчика вісти:
ой не той ту лежить, що панщину робив,
тілько той ту лежить, що цісару служив.
* * *
 Здибало її аж [троє] жидово.
 — Ой ви, жидове, Христа мучили.
 — То не ми, Маріє, то наші предки.
Ой на горі, горі древо зеленіє,
а з того древа краї кравають,
краї кравають, костел будують.
У тому костелі три гробі лежить.
У первому гробі Син Божий лежить,
У другомі гробі свята Ганна,
у третьому гробі свята Марія.
Над Сином Божим орґани грают,
над Ганною свічи палают,
а над Марією рожа розцвілась,
(а) з теї рожи вилетів пташок,
полетів він попід небеси,
а всі небеса розсварилися.
А не геть то пташок, ото Син Божий,
що по всьому світу людей понаносив.
* * *
Марусина хата на помості,
приїхали [три] козаки в гості.
[Один] каже: я Марусю люблю.
[Другий] каже: я за себе візьму?
Фольклорні записи Лариси Косач і Климента Квітки… 209
[Третій] каже: я до шлюбу стану.
 — Іди, козак, трійзілля копати.
Пішов коз[ак] трійзіль[ля] копати,
Стала єму зозуля кувати:
 — Кидай, коз[ак], тр[ій]зілля копати
Та йди свеї Марусі вінчати.
В правій руці Маруся танцює,
В лівій руці шабельку готує.
Як ударив Марусю у плечі,
Так злетіла голівка із неї.
Як у полі машина греміла,
Так Марусі голівка злетіла.
* * *
Ой зима, зима, ти холодная,
Прошу ж я тебе, не зморозь мене.
Ой не так мене, як мужа мого.
А жона мужа та й незнавиділа,
Взяла гострий нож та й зарізала,
В вишневім саду та й повісила.
Ой прийшла ‹…› та й стала ‹…›.
Стала водку пить, стала сльози лить:
 — Ой горе, горе з таким мужем жить,
А ще горійше, як мужа забить.
* * *
Іде Господь дорогою,
Надибає дівку з водою, (2)
 — Дай-ко, дівко, води пити,
Злотні вуса покропити. (2)
 — Не дам пити, ба й не чиста,
Нападало з клиня листя.
Іде Господь дорогою,
Надибає дівку з водою: (2)
 — Дай-ко, дівко ‹…›

Злотні ‹…›
 — Не дам пити, ба й не чиста,
Купалася в ній Пречиста.
 — Брешеш, дівко, вода чиста,
Вода чиста, ти не чиста,
Сім-єсь хлопців породила,
Й одного-єсь не схрестила, (2)
Та й усіх-єсь потопила.
Стала дівка се лєкати. (2)
 — Стий, дівко, не лякайсє,
Йди до церкви, сповідайсє.
Лишень дівка приступила,
Їй сє земля розступила.
Стоїт камінь, ба й біленький,
На нім писар молоденький,
Пише, пише, розписує,
Душку з тіла розлучує.
Душка з тіла вилетіла,
В райські двері собі сіла,
З васильчика кіллє били,
Барвіночком городили,
Звоздичками застрожили. (2)
Ой гук, мати, гук,
два жовняри йдут,
щаслива їм тая дорожечка,
що вони нею йдут…
Терном заросла,
листом запала,
червоная цвіт-калинонька
понависала.
Єк се повижу,
терен висячі,
листя зрубаю, (2)
з червоної цвіт-калиноньки
квятів нав’яжу,
квятів нав’яжу,
затикаюся;
до своєго рідного батечки
назад вернуся.
Ой дбай, батечку, дбай,
за мужа ме дай,
не дай мене за п’яниченьку,
спаде краса з білого личенька, (2)
буде в роду жаль.
* * *
Ой мала та Грапинючка два синочки рідні,
Та й она їх виряджала до самої Відні,
А із Відні до Кракова, з Кракова до Львова.
 — Щоб мою Парасину ніхто не збитковав!
А та стара Грапинючка на то не вважала,
До сина, до Грапини, дрібний лист писала: (2)
 — Вже си твоя Парасина геть воли збувала, (2)
Уже коні воронії геть попродавала, (2)
Уже вина й а вже пива розпечатувала, (2)
Уже слуги вірненькії геть повідганяла.
Ой єк прийшов пан Грапина до нової брами:
 — Вийди, вийди, Парасино, втвори ми брамочку!
Ой й а вийшла Парасина, ключима дзвеніла:
 — А дзінь добрий, господарю, давно-м ті виділа.
 — Дотепер-сми, жінко, зважав, ой тепер не зважу,
А тепер ті головочку одразу ізсаджу.
Та єк пішов пан Грапина до нової стані, —
Стоять коні воронії поприсилувані;
Та єк пішов пан Грапина до нової бані, —
Стоять пива, стоять вина попечатувані;
Пішов до нової кухнє, слуги навкруг сидє
Та срібними ложечками вечероньку їдє.
А єк пішов пан Грапина до нових покоїв,
А старая Грапинючка та й у кріслах сидить
Та й маленьке Грапинятко на рученьках держить.
 — Дотепер си, мати, зважав, тепер си не зважу,
Зсадив жінці головочку та й тобі ізсаджу.
* * *
Ой сів цісар з цісаревов, стали се радити,
Ой що ж би то за презента жовнірам зробити?
Цісарова добра була, як рідная мати…
Наша пані добра була, що-сь нам поробила:
Цісарева скасувала кайдани та й буки,
А потому вна зазнала тяженької муки…
 …Поїхала се купати до швейцарськой води…
 …Богдай тота Швейцарія, богдай се запала…
 …Ой як став й а наш цісар а той лист читати,
Та не міг й а дві години з жалю розмовляти…