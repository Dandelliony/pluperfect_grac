
В[и]с[око]п[оважаний] друже!
Ваша цітата зовсім невірна для статті у «В[естнике] Е[вропы]», я заледві по змісту знайшла її (як бачите, під иншим 
заголовком і не в [18]70, а в [18]77 р.!), другий раз цітуйте докладніше. «Р[усскую] М[ысль]» ніяка сила людська не 
може мені знайти у Київі, бо вона «изьята», навіть у публічн[ій] бібліот[еці] нема. Може, згодом де знайдеться. Тим часом 
посилаю те, що вдалося здобути. Простіть, що писано олівцем 
і з деякими скороченнями слів, у публ[ічній] бібл[іотеці] (де я 
переписувала) инакше, як олівцем, писати невільно, а скорочення і викидання ъ — для швидкости, бо і так 5 днів пішло на 
переписку (два дні прийшлось святечних, коли бібл[іотека]
була закрита), швидче я ніяк не могла.
Яку именно розправу треба Вам з «Р[усской] М[ысли]»? Я боюсь, що Ваша цітата знов непевна.
Коли Вам треба ще яких статей, пишіть мені тепер, до січня 
буду тут. Маю тепер список всіх статей, поміщених у «В[естнике] Евр[опы]», коли треба, можна всі списати.
До побачення!
Пишіть мені за ініціалом Л., а не О., я звикла все отримувати на своє власне ймення.