
Тифлис, Давидовская [ул.], 23 (д[ом] Гамрекели), кв. 4
24.X.1904
Любая Лілеєнько!
Спасибі за картку, що я застала тут. Я тілько вчора приїхала 
сюди, бо з Одеси виїхала тілько в понеділок (18-го), а з Батума 22-го (в день приїзду туди). Від Севастополя стало тепліше 
і тихше, а від Ялти до Батума було зовсім літо і навіть увечері 
можна було сидіти на палубі. Все ж таки я 5 ночей провела зряду в дорозі, і хоч сю ніч добре виспалась, та все ще втома не минула, тому пишу поки що одкритки, а листи писатиму згодом, 
як в норму прийду. Надзвичайно приємно, що мені не треба 
шукати квартіри і купувати всякого дріб’язку. Хата в мене прекрасна, в гарній і здоровій частині міста, і взагалі я почуваюся 
як дома. В дорозі не простудилась і, як мине втома, певне, заживу зовсім нормально.
Чи вислали тобі мою книжку?
К[льоня] тебе цілує і бажає успіху в ділах твоїх, і кланяється Валентінам. Я цілую всіх трьох, Лілею найбільше.
Леся