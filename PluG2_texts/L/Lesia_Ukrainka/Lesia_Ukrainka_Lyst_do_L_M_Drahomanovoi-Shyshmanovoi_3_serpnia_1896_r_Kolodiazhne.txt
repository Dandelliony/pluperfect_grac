
22.VII
Дорога моя Лідочка! 
Моя единственная старшая кузина!
Коли ти подумаєш по сих листах, що у мене в голові «не всі 
дома», то нема нічого дивного, бо я тілько недавно вернулась із сумашедшого дома, куди їздила в гості до дяді Саші. 
Сашко кланяється всім Вам  і  каже, що якби ти відновила з ним переписку, то він був би рад, але я думаю, що се «не 
витанцюється» у  Вас, для сього треба перше відновити знакомство, т. є. приїхати тобі в Росію і побачити всіх на свої очі, 
а  то традіції вже занадто давні. Ти не нарікай на маму, що 
вона Вам рідко пише, се зовсім не через те, що вона Вас забула, 
а скоріш через те, що занадто живо пам’ятає всіх і все, пишучи 
до Вас, вона завжди розстроїться і плаче, і журиться так, що 
Бог з нею і з таким писанням. Вона без сліз не може бачить портрет дядька... Слава Богу, тепер у неї якось трохи луччі нерви 
стали, а то зимою часто трудно бувало і їй, і нам з нею, — дорого обійшовся той рік... Не диво теж, що я пишу частіш других, 
так і слід, бо раз — я з Вами краще знакома, а друге — частіше 
всіх тепер держу перо в руках (держу його часом по цілих ночах, хоч се і не значить, щоб воно так уже багато написало).
Boules vagabondes усі в зборі, окрім найстаршої, т. є. папи, 
але і він, певне, завтра буде вже тут. До сентября пробудемо 
тут, а  там знов у  Київ, я, впрочем, може, ще тут забарюся і 
довше. Ну, бувай здорова і  не вважай сього листа за настоящий, але так тілько, тим часом. Цілую тебе, і Міусольца, і Ваню. 
Кланяйся там Цвєті. 
Твоя Леся
Коли не можна прислать гравюр по почті, то знайди оказію восени, пришли через якого болгарина, питающогося наукою 
в Росії.
