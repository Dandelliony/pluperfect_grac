Європейська 
соціальна драма 
в кінці XIX ст.
(Критичний огляд)
Що найбільше може збудити оптімістичні думки у літературного переглядача, то се новітня драма. В сій власне обладі література «кінця віку» промовила справді нове слово, пробила нову стежку «в містичнім гаю» літературних форм. В кінці 
XIX століття роман кінчав уже втомлено шлях, так бадьоро 
початий в початку століття; поезія розпачливо побивалась, 
бажаючи змінити старі та давні теми в «нові, новітні, найновітніші»; новеля почала тратити свіжість барв, — але саме 
тоді драма розбила, нарешті, кайдани мертвої рутини, що то 
від них так давно та одважно намагався визволити її єдиний 
в своїм роді, але нерівний та негармонійний талан «північного лицаря» Ібсена. Хоч і був Ібсен завжди новатором в ідеях, 
а при тім любив виключно драматичну форму, а все-таки не 
міг до кінця визволитись від роману, філософського трактата або моралізуючої проповіди. При його драмах здебільшого 
читач мусить забути, що діється на сцені, а зосередити увагу 
на тому, що там говориться. Сим я не маю сказати, ніби в драмах Ібсена нема події, а тілько, що подія в них часто дуже незалежна від діалоґа, отак як в старосвітських операх лібретто 
було незалежним від музики.
Слідом за Ібсеном кинулись у широке море до нових світів 
Б’єрнст’єрн, Ґарборґ, Стріндберґ і ціла плеяда північних 
письменників, що так часто були порівнювані до вікінґів; порівняння се досить доладне, тілько ж неповне, бо то вікінґи 
в убраннях протестантських пасторів, почуваючі себе недавно «наверненими» християнами, з дивним поєднанням прозелітства та авантурізма, — те поєднання даремне силкувались 
перейняти инші люди, що не вдалися вікінґами і не були навернені в протестантство.
Єсть переказ, ніби вікінґи перші відкрили колись Америку, 
ще задовго перед Колюмбом, але — Колюмб таки вдруге відкрив її, немов цілком невідому країну, бо всі відкриття та славетні вчинки вікінґів фатально зоставались якимсь невжитком для решти людей. Так і тепер, незалежно від блискучих 
відкриттів нових вікінґів, Гауптман та Метерлінк подались 
шукати «найкоротшого шляху до Індії», один через неозорий 
океан псіхолоґії та соціальних проблем, а другий через туманом вкрите море містики та леґенди, і Гауптман відкрив у своїх «Ткачах» драму юрби, а Метерлінк у своїх «Сліпцях» драму 
настрою. Хоч обидва драматурги не вміли сами до кінця скористати з свого відкриття (і в сьому подібні вони до Колюмба!), 
хоч їх наслідувачі здебільшого не талановитіші й не оріґінальніші від даремне славного Амеріґо Веспуччі, та все-таки нова 
країна відкрита, а з нею вкупі і нове широке поле для праці.
Характеристика обох сих нових напрямів у драмі була б заширокою темою для огляду, що мусить бути стислим, отже 
обмежуюся нарисом тілько одного, досі найпродуктивнішого 
напряму, а власне соціальної драми в новітньому значінні сього слова, себто драми масси, драми боротьби різних суспільних груп межи собою.
Запевне, елементи такої драми можна дослідити і в літературі давніших часів, надто в комедії. Натяки на суспільну 
боротьбу ми бачимо в Арістофана, далі в середньовічних 
містеріях, власне в світській їх частині — інтермедіях та інтерлюдіях, звідки пішов так званий «народній театр» маріонетковий; в сьому народньому театрі відбилися, хоч і в уривчастій 
та потворній формі, історичні антаґонізми, політичні, національні, суспільні. В комедії Молієра та Бомарше велика драма боротьби арістократії з буржуазією вилилась у таку веселу, анекдотичну форму, що, як відомо, самі виконавці (вони ж 
Є вр оп е йс ь к а с оц і а л ь н а д ра м а в к і н ц і X I X с т. 227
і моделі для тіпів) довго не розуміли того, що вони, властиве, 
грали траґедію. Маса, хоч би яко стереотіпний «народ» драми 
XIX в., сливе не з’являлась в театрі з того часу, як зник зо сцени клясичний хор. Правда, ми бачимо її в драмах Шекспірових 
(«Коріолан», «Юлій Цезар», хроніки), але вона виступає там 
епізодично, грає підрядну ролю яко ґрунт для головних героїв, хоч усе-таки робить поступ в порівнянні з грецьким хором, 
бо виступає вже не однолитим натовпом, що промовляє унісоном монолоґи, а збором виразних індівідуальностів, тілько 
все ж їй відмежено дуже незначне і несамостійне місце, надто коли взяти на увагу те, що такі теми, як «Коріолан» або «Король Джон» власне дають великий простір для утворення 
масової драми. Але роль, одведена юрбі в драмі XVII і XVIII вв., 
зовсім відповідає тодішнім поглядам на народ як на більш чі 
менш пасивний матеріал для різних політичних комбінацій 
«сильних світа сього». Демократична ідея шукала осліп дороги і брала собі в поводарі инші ідеї, згідні з нею припадково, та 
й то ще не завжді, от як ідеї національної незалежности, автономії провінцій, волі віри й т. и.
Цілком поважне трактовання масси, яко значного драматичного чинника, ми вперше зустрічаємо у Шіллера. Коли 
в «Таборі Валленштейна», в сьому живому жанровому образі важкенького фламанського стіля, ми бачимо юрбу тілько 
яко пролоґ, яко тло для дальших подій героїв, то в драмі «Вільгельм Телль» вона займає таке велике місце, що постать героя дрібніє й никне проти неї. Але се виключна, надзвичайна 
юрба, вся з героїв, що вимовляють найвищі почуття найвищим стілем. І все-таки вона не самостійна. Як народна фантазія не могла припустити, аби швейцарський люд міг визволитись з-під ярма сам, і через те надала йому героя-ратівника, 
так і Шіллер примусив свою героїчну юрбу бездільно чекати, поки їй подасть гасло до визволу припадком відзначений 
герой. Телль справді не ватаг, не орґанізатор (він навіть не 
брав участи в установі спілки трьох кантонів), тілько влучний стрілець, а головно, відзначений перстом драматурґовим 
обранець.
У всякім разі, се не марний припадок, що власне в такій 
драмі, де найвиразніше стала демократична ідея, юрба вперше була поставлена на першім плані та навіть ідеалізована; та 
не припадок і те, що роль тої юрби хоч і дуже значна, все ж невиразна, заплутана, — звісно, се залежало не від прикмет талану драматурґа, а від неясности самої ідеї для нього.
Рівняючи до «Вільгельма Телля», ні «Розбійники» та «Змова 
Фіеско» самого Шіллера, ні «Ґетц фон Берліхінґен» та «Еґмонт» 
Ґете не дають нічого нового розвиткові соціальної драми, 
хоч, рівняючи до инших драм того часу, їх найскоріше можна 
зачислити до сеї категорії. Віктор Гюґо був єдиним романтиком, що зробив у своїм «Кромвелі» поважну пробу створити 
соціальну драму, але надмірне (при тім і свідоме) наслідування Шекспіра, не стілько в сильнішім, скілько в слабшім з усього того, що він появив, зробило форму сеї драми вимушеною 
й неживою, а надмірний вплив ідей Карлейля надав їй тенденцію дуже некорисну власне для драми масси, бо ся тенденція знов-таки зводила массу на роль більш чі менш пассівного 
ґрунту для славутніх і єдино спасенних вчинків героїв. Инші 
драми на соціальні теми Віктора Гюґо і його школи, хоч і вдатніші по формі, змістом і тенденцією ще далі відступають від 
ідеала соціальної драми, ніж «Кромвель».
Взагалі романтична драма досить часто зачіпала тему боротьби особи проти окола, тілько при тому освічувала розмаїто саму особу, тим часом около, якщо воно складалося з юрби, 
виставляла якоюсь темною, одноманітною, часами химерною стіхією з незрозумілими, безладними і несвідомими прибоями, відбоями і течіями, що здебільшого лишають по собі 
брудну піну на місці зруйнованих дикою силою гордих скель. 
Часом на поверхні сплескували де-не-де ясні хвилі неначе 
иншої води з якоїсь невідомої глибини і знову зникали — се 
були сілуети людей з народу, але не з юрби. Термини: «народ» 
і «юрба» часом вживались як сіноніми, часом як різні відтінки, 
часом навіть як противулеглість — довільно і без виразного пояснення сих слів. Ніхто не завдав собі праці дослідити джерел 
темних і ясних течій, законів прибоїв і одбоїв, бо література не 
Є вр оп е йс ь к а с оц і а л ь н а д ра м а в к і н ц і X I X с т. 229
так давно признала і саме істнування їх і виявляла яко занадто безпосереднє вражіння.
Побутова драма і комедія (drame du milieu) теж не виробилася в соціальну драму, бо зображала більше форми суспільного життя, ніж його зміст, обмежуючись переважно в одній 
якійсь ґруппі, і нарешті звелася на т. зв. народну п’єсу (pièce 
populaire). Ся народна п’єса процвітає тепер на всіх третєрядних сценах Західньої Європи. Єсть то сумішка етноґрафії і маскараду, мелодрами і фарсу, здебільшого зовсім позбавлена артизму, вимірена тілько на дешевий еффект. Та народна п’єса 
в найліпшому разі не має жодної тенденції, а до ідеї вона не 
здіймається ніколи.
Був, правда, такий драматурґ, що зробив досить вдатну 
пробу підвести з упадку народну п’єсу; се недавно померший 
австрійський письменник Анценґрубер. В основу кождого 
його твору завжди заложена якась поважна ідея, часом бойова тенденція, якась «злоба дня». Його діячі — се не ляльки, що 
танцюють, співають і викривляються, а тонко похоплені сілуети народніх типів; правда, тілько сілуети, а не повні, рельєфні постаті. Він пильно уникав шаржу та двозначного жарту, хоч був далеко не вільний від мелодрами і все-таки водевіля. 
Так, в одній його п’єсі — «Das vierte Gebot» (колись дуже знаменитій, та й тепер ще прийнятій на сцені), де виставлений антаґонізм середньої буржуазії з ремісниками, мелодраму видко 
навіть в зверхніх способах — в патетичні хвилини, напр. в турмі перед стратою героя грає музика. Ся мелодраматичність 
заваджає навіть розвиткови головного мотива п’єси — классового антаґонізма, справляючи драму на боротьбу закоханої 
пари (ремісниці й молодого буржуа) з деспотизмом родичів. 
Тим способом драма зводиться нарешті до такої тези: родичів слід слухати не в усьому і не до краю. Для сеї тези і вся драма названа «Четверта заповідь». В другій, не менш популярній п’єсі Анценґрубера «Gewissenswurm» ми бачимо чисто 
I Драма середовища (фр.). — Ред.
II Популярний твір (фр.). — Ред.
III Черв’як сумління (нім.). — Ред.
водевільну довільність в сітуаціях і надужиття тірольських 
пісень. Тут найчорнійші характери раптом, немов чарами, перероджуються в найяснійші під впливом веселої селяночки 
Лізи Герляхівни (Herlacherlies), що найбільше принаджує до 
себе тірольськими піснями. Тим часом мотив п’єси знов-таки 
поважний — відносини заможніх селян до убогих і до наймитів, себто антаґонізм межи суспільними верствами, що становить підвалину новітньої соціальної драми. Анценґрубер був 
цілком народній письменник, не тілько тим, що знав життя 
народньої маси, але й тим, що знав народній смак і вмів йому 
догоджати. Тілько часом, на жаль, се вадило артизмові і правді.
Другий письменник, що теж стоїть вище від загалу постачників «п’єс для народу», австрійський драматург Бар (Bahr),
ще менший артист, ніж Анценґрубер. Бар, властиво, публіцист, тілько він надає своїм передовицям драматичну форму. Його п’єси часом мають собі гучну, але завжді хвилеву славу і не тримаються довго на сцені з тої самої причини, з якої 
й передовиці хутко зникають зо стола навіть прихильних 
читачів…