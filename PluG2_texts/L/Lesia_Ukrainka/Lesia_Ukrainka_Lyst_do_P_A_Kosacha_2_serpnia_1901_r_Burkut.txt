
Буркут, п[ошта] Жаб’є, Галичина
2.VIII.1901
Любий папа!
Чом ні ти, ні инші не пишете? Я ще в Буркуті ні одного листа 
від вас не отримала, — невже листи пропали? Се мені сумно.
Я маюся досить добре. Кашель ще не перестав, але вже не 
сильний. Ще не купаюсь, але, може, з неділі доктор позволить. 
На вид значно поправилась. Енергія більша, ніж раніш, але ще 
не зовсім така, як слід. Ліхорадки нема, кров не показується.
Цілую тебе і прошу писати.
Твоя Леся