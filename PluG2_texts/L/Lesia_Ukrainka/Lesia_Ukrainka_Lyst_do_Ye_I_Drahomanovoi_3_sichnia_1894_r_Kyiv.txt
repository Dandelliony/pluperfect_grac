
Киев. Стрелецк[ий] пер[еулок], № 9
22 дек[абря] 1893 г.
Милая бабушка!
Поздравляю Вас з празником, бажаю Вам здоров’я і всього найкращого, щоб нам з Вами знов провести літо так, як сей рік, — 
весело та щасливо. Спасибі Вам, що пишете до нас, не забуваєте нас. Я все збіралась писать вам, та ніяк не могла вибрать 
часу, так усе ми з Лілею заняті тута, що, може б, хто й не повірив, якби йому сказать се. Я учусь по-англійські з одною 
баришнею Старицькою, ми з нею разом готовим уроки для 
англічанки, але Старицька живе далеко од мене, і ми по очереді ходим одна до другої заніматься, а се так багато часу займає. Окрім того, я занімаюсь з Лілею по-німецьки і по історії, а ще сама набрала багато літературної роботи, що не знаю, 
коли й скінчу. Вечером до нас часом гості приходять, а часом 
ми сами йдемо в гості або в театр, хоч в театр не часто, бо дорого стоїть, а тут і так життя дороге, [за] квартіру і учителям 
Ліліним багато грошей іде. Ну, зато ж Ліля добре занімається і, 
певне, багато вивчить за цей рік. Тут так уже стараюсь, щоб нічого лишнього не купувать, а все-таки гроші розходяться, як 
вода. Ну, та що про се говорить, тут уже словами не поможеш.
Був у нас тут раз гадяцький знакомий Сусідченко, ще при 
мамі, з того часу більш не заходив, — розказував про гадяцькі 
спектаклі та різні роздори, що вийшли з них. Се вже, здається, завжді так буває, що де любітельський спектакль, там 
і сварка!... Був у нас недавно папа, проїздом із Мгліна, та пробув усього три дні і поїхав додому. Скоро приїде Міша, може, 
завтра або післязавтрого. А тепер у нас гостює Тося, менший 
син тьоті Саші, він приїхав з Умані, з земледельчеського училища, на різдвяні свята до нас і пробуде, може, до Нового року. 
От так наші родичі навідують нас, то ми й не дуже скучаємо.
В Київ приїхала Галя, дочка Ніколая Васильєвича, вона тепер уже зостанеться жить в Київі з чоловіком і з Юрком.
Чі не получали Ви писем од дяді Міші? Я не знаю, що се таке, 
що він мені ні разу не написав у Київ. Чі поїхав він уже в Рім, як 
то він збірався, чі вже роздумав їхать?
Як же Ви поживаєте? Чі дуже у Вас там холодно? Тут було 
все доволі тепло, та от з неділі сеї вже почались морози градусів по 15. Я сім дуже недовольна, бо в хаті сидіти мені ніколи, а треба швендяти по морозу, от як, напр[иклад], завтра 
в 7 часів на Подол!... Бодай його! Ну, та се не біда, — морози перебудем, аби здоров’я, а воно тим часом ще держиться. Бувайте здорові, милая бабушка, цілую Вас міцно!
Ваша внучка Леся
P. S. Якщо нам хочете посилать, то на моє им[ення], будьте ласкаві, бо тут більш нікому за мене получ[ить].
Кланяйтесь, пожалуйста, од мене всім знакомим, хто мене 
ще не забув, тому найбільше. Напишіть адрес Антоніни Семеновни.