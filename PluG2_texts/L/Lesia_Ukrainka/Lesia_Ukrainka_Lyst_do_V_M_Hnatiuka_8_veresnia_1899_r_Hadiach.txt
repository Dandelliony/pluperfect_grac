
27.VIII.1899
Високоповажаний добродію!
Я дістала 6 аркушів чистих (96 стор.), а Вам відослала всю коректу, яка належалась, — досі, сподіваюсь, Ви її отримали. 
Книжок «Спілки» не отримала жадної, велика шкода, коли Ви 
послали їх три; якби одна, то все б менша втрата. Очевидно, я 
вже не отримаю їх.
З друку я вдоволена, хіба ото тілько трохи негаразд, що 
епіграф до «Нев[ільничих] пісень» уміщений на тому місці, де 
в нас звичайне друкується тілько «дозволено цензурою», тимчасом як йому слід би бути або на тій же сторінці, що й заголовок, або зовсім на окремій картці (як я і думала). Та се вже навряд чі можна тепер справити. В сьому недогляді, запевне, 
винна я сама. Одна помилка зосталась несправленою: на ст[орінці] 81, стр[офа] 7, — замість летить треба лежить.
 Треба 
вже хоч у «помилках» зазначити, хоч се, властиве, авторська 
самопотіха…
Папір, на мою думку, загрубий, але такий, здається, тип видань «Спілки». Чі можна хоч скілька примірників видрукувати на тоньшому? Мені б на тім залежало. Чі маю я право хоч на 
десять примірників сеї книжки? Якщо маю, то нехай би вони 
були на тоньшому папері, а ріжницю коштів я готова навіть 
приплатити.
Будьте ласкаві, сповістити мене, як отримаєте «Атта 
Троля».
З правдивим поважанєм
Леся Українка