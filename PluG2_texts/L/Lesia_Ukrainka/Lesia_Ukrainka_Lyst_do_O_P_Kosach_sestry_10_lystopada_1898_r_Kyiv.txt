
29.Х.1898
Моя милая Лілія!
Твої листи всі получені, тілько я не мала часу відповісти, от 
і тепер спішуся, треба ще вірші одні переписать і до Люді йти 
через годину, але вже хочу хоч слова два написать, щоб Оксаниного листа не затримувать.
Мама до доктора не ходила, хоч я і дуже просила її се зробить. Тепер вона, здається, здорова, ліхорадки нема і так нічого не об’являється, а все ж би краще, якби з ким порадилась, 
так що ж, коли не хоче!
Тьоті Саші листа ми не знайшли, а я забула, коли Тося був 
у клініці, — здається, в [18]95 p.?
Вещі твої забуті єсть, передамо через папу. Та тілько чі думає папа хутко приїхать, щось він про те мовчить. Ось хіба, 
може, завтра вкупі з грошима і звістку отримаєм.
Був учора Пашкевич: записався він в отряд, щоб їхать на 
чуму «по первому требованию». А з «женщин врачей» ніхто не 
записавсь, тілько сестра милосердія, Пашк[евич] з поводу сього каже, що не варто і грошей збавлять на мед[ичний] інст[итут], коли так.
Хоч мама каже, щоб Дору уже не приганять до листів, але 
вона б добре зробила, якби написала, все-таки мамі прикро, 
що Дора так-таки не може себе заставить обізватись до неї. 
Я Дорі в слідуючому листі напишу, а тепер, далебі, ніколи.
Здоров’я моє нічого собі, припадків більше не було.
Писатиму хутко більше, а тепер бувай здорова. Міцно цілую тебе, папу і Дору.
Твоя Леся
P. S. Нагадай Аф[еньєвій] про долг, мені ніяково, хоч і дуже треба. «Bis dat qui cito dat»
 — ти знаєш.