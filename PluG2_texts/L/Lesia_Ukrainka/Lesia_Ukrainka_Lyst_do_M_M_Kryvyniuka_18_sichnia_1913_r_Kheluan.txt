Любий Михалюню!
Спасибі тобі за картку. Хліб по-арабськи — еш, піраміда — 
гарам, а сфінкс — абуль-голь. Ще треба знати, що вода — мойя, 
і тоді вже можна їхати в Єгипет. Коли я ще вдруге поїду, то випрошу тебе від мами і тата, і ти проживеш зо мною зиму на 
сонці, і вже не будеш так часто слабувати, як тепер. Ми з тобою 
славно поживемо, тільки треба, щоб ти на мене казав ти, бо я 
так люблю, а Ви не люблю. Цілую тебе міцно. 
Твоя тітка Леся 
До нас тут часом приходить така жінка. По-моєму, се дуже 
гарно, що в неї сережка в носі. А по-твоєму? 