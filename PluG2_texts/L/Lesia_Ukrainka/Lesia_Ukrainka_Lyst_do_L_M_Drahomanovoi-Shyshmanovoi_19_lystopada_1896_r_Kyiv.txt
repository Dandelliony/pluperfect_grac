
7.XI
Люба моя Лідочко!
Отримала я посилку з  Болгарії, спасибі тобі за неї, та мушу 
сказати, що там не все, про що я просила. Там, напр[иклад], 
нема листів Бакуніна  і «Воспоминаний Деб[огория]-Мокр[иевича]»,  а также «Tyrannicide».  Отсим остатнім я дуже 
интересуюсь і повторяю, що я, коли треба, перешлю сю книжечку назад,переписавши і  переклавши. Коли нема способу передати просто з  Болгарії, то, будь ласкава, пошли Павликові, а він легко може передати мені таку маленьку річ, як 
«Tyrannicide». Взагалі, коли б наші болгаре більше думали про 
нас, то добре зробили б, а певне, що привезений ними крам не 
брався б даром, тілько «за приличное вознаграждение». Може 
бути, що тих, посланих мною, грошей не стало на покупку 
усіх списаних книжок, то я тобі при случаї дішлю, та тілько 
дай знати, а тепер, якби три спогадані книжки можна було послати, то я була б дуже тобі вдячна.
Прости за таку записку виключно утілітарного напрямку, 
але, далебі, ніколи і вгору глянути! Просто спішу, як чорт.
Бувай здорова! Цілую Тебе і Твоїх.
Твоя Леся