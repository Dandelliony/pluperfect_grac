Єзекіїль, XXXVII
1. Рука Вічного була на мені, і Вічний казав вийти моєму 
духові, і він спустив мене посеред поля, що було вкрите 
кістками.
2. І Він казав мені обійти їх навколо; і от їх велика сила скрізь 
на тому полі, і всі вони дуже сухі.
3. Тоді Він сказав мені: Сину Чоловічий, чи могли б сі кості 
ожити? Я відповів: Господи Вічний, ти про те відаєш.
4. Тоді Він сказав: Пророкуй над кістками, промов до їх: Кості 
сухарі, слухайте вічного Слова!
5. Так промовляв Господь Вічний до тих костей: Ось я зроблю, 
що дух вступить в вас, і ви оживите.
6. Я відновлю жили на вас, я зроблю, що наросте м’ясо, я покрию вас шкурою, потім я надам дух, і ви оживете і ви пізнаєте, що я Вічний.
7. Тоді я пророкував, як Він мені наказав; і як тільки я те прорік, почався гомін, потім рух, і кості зібрались до купи.
8. І я дивився, і ось поробилися на їх жили, потім поросло м’ясо, і все те покрилось шкурою; але духу не було.
9. Тоді Він сказав мені: Пророкуй до духа, Сину Чоловічий, 
і скажи духові. Так сказав Господь Вічний: Духу! прийди 
від чотирьох вітрів і повій на сих побитих, і нехай оживуть.
10. Я пророкував, як Він мені наказв, і дух вступив у їх, і вони 
ожили і стали на ноги великим військом.
11. Тоді Він сказав мені: Сину Чоловічий, сі кості — се цілий 
дім Ізраеля. От вони говорять: наші кості всохли, наша надія пропала, все скінчене для нас.
12. Отже для того пророкуй і скажи їм: Так сказав Господь 
Вічний! Народе мій! Ось я розкрию ваші могили і зведу вас 
з могил, і поверну вас у землю Ізраеля.
13. І пізнаєте, що я Вічний, коли я розкрию могили ваші і зведу вас з могил.
14. І я надам вам дух свій, і ви оживете, і я оселю вас на вашій 
землі; і ви пізнаєте, що я, Вічний, скажу і зроблю теє. Так 
говорить Господь.