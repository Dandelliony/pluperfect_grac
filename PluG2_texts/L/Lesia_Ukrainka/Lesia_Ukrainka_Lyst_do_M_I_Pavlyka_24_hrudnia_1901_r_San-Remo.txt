
Italia, San Remo, Villa Natalia, Corso Cavallotti
24.ХІІ.1901
Шановний друже!
От Вам і листи, простіть, що не відослала зараз, як п. Крив[инюк] написав. Отож я писала йому, здається, 18-го, що «завтра» 
посилаю, та й довела «даже до дне сего». Діло в тім, що я трошки слабувала, не виходила з хати, а чужих людей не завжді 
в дощ пошлеш на почту. Ну, і недбальство своїм порядком, за 
що і прошу дружнього вибачення, сподіваючись, що ділу шкоди не вийшло з сеї проволочки. Посилаю ті листи, які тут маю, 
а більше до весни навряд дістану, хоч і досадно мені се.
З погодою я знов ожила, а то був тиждень дощу і мене вже 
пропасниця брала. Сьогодні справжнє літо, я це надворі в одній сукні пишу і знов помирилась з Італією, а то сердилась 
і ладна була хоч і втікати. Бувайте здорові!
Вашій мамі мій щирий поклін!
Л. Косач