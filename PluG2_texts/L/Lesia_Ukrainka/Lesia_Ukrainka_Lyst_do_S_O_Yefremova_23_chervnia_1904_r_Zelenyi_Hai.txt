
Гадяч, Полтавщина
10.VI.1904
Вельмишановний добродію!
Чи не можете, з ласки Вашої, позичити мені до августа другий
том біоґрафії Шевченка Кониського української редакції?
Перший том я маю, а другого бракує. Коли маєте охоту і змогу вволити моє прохання, то, може, зволите дати сю книжку 
д[обродій]ці Карповій (живе на Малій Васильківській в № 11, 
в квартирі пані Кіпарісової, — се на розі М[алої] Вас[ильківської] і Рогнідинської), а сяя пані або хто з її родини має в кінці 
сього місяця (іюня) бути тут у нас на хуторі, то може і книжку 
мені завезти, щоб Вам не клопотатися з почтою.
Мені прикро, що я не могла побачитись з Вами в Києві особисто, але всякий клопіт і недуги не допустили мене до того. 
Але восени, напевне, ще не раз побачимось.
Пробачте за клопіт.
З правдивим поважанням
Л. Косач