
Черн[івці], 19.VI.1903
Шановний друже!
Сьогодня їду, тому спішуся. У Поп[овича] була, — він каже, 
що бібл[іотеки] Федьк[овича] у нього нема, а в «Нар[однім]
Домі» щось було, та давно розкрадено, та й цікавого не було. 
Шкільні матерьяли Федьк[овича]
 він надіється видобути за 
3 місяці, тоді пришле Вам.
Я відповіла довгою і рішучою нотою Тр[ушеві], — порвала 
з ним назавжді і викликала на війну за «вплив» на Р[аду] і за 
Вашу репутацію. Може, дійде до громадського суда між нами, 
тим краще. Я не матиму спокою, поки не виведу на свіжу воду 
всіх інтриґ. Збірайте, на всякий случай, всі можливі літературні документи для своєї оборони, я буду Вашим референтом на Укр[аїні], в разі потреби. Я маю причини думати, що 
матеріяльна справа буде поставлена в залежність від votum
довір’я Вам, а для votum довір’я можуть потребувати детального вияснення справи, відносин і — інтриґ людців. Статя Ваша 
з «Рус[лана]» послана Л[юдмилі] М[ихайлівні]. Се, може, 
трохи затягне справу, але зате вже вона стане твердо. Я напишу Вам на адресу Крушельн[ицької],
 — як буде вся адреса 
по-німецьки (Franziskanergasse, Fräul. і т. д.), то, значить, Вам, 
так скажіть. Я думаю, що поки не витягну інтриґанів за язик 
ad forum publicum, то брехні і т. д. не матимуть краю. Я визволю ім’я мого дядька з сього хаоса інтриґ і всю справу поставлю на виразних пунктах умови, хто, що, кому і як обов’язується з одного боку робити, з другого платити, хто мусить мати 
доступ до діла, а хто ні, від чого справа залежить, а від чого 
ні. Проєкт буде від мого імени. Се буде цілий еляборат. Постараюсь послати його Вам, як буде готовий. Ви зробите свої 
уваги (згода, незгода), додатки, доповнення і т. д., відошлете знов мені, а я подам на увагу родині і товариству, і як буде 
ухвалено, так і буде раз назавжді. Тим часом будьте здорові.
Л.
P. S. Стоцький обіцяв послати Вам ще один лист дядька.