
Sampierdarena, 20.V.1902
Лілеєнько!
Може, ти вже й не [в] П[етер]бурзі? Але все одно обізвусь. Се я 
вже виїхала з С[ан]-Ремо. Їду в Берн і в Цюріх радитись з знаменитостями про дальші перспективи курації, чи здоров’я. Почуваюся здоровою. Але приливи ще бувають, і кашель часом 
з’являється. Лікарь в С[ан]-Ремо казав, що треба ще зими зо дві 
виїздити, а літом можна дома жити. Оце ж я тижнів зо два побуду в Швейц[арії] (щоб не гнатись і не томитись), а потім верну в Геную і поїду морем в Одесу (морем їхатиму 17 днів). Буду 
в Київі між 7–15 іюня, там не забарюсь і поїду в Зел[ений] Гай. 
Отже, через місяць — до побачення, giglio bellissimo!
Леся