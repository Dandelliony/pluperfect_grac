
San Remo, Villa Natalia, Corso Cavallotti
23.ХІІ.1902
Високоповажаний пане професоре!
Даруйте, що не в той же день відослала Вам книжку, коли отримала Вашу картку, але то було в неділю по полудні, отже, 
почта була замкнена. Щиро дякую Вам за книжку, вона мені 
дуже придалася. Вибачте, що взагалі так довго затримала, — 
мусіла поробити виписки, а що мала ще й иншої роботи чимало, то так час незамітно уходив. Дуже мені прикро, коли Вам 
з того яка невигода вийшла.
В Італії вже Різдво заходить, отже — святий вечір, добрий 
вечір!
Прошу передати мій низенький уклін в[исоко]п[оважній]
пані добродійці, а Колюнці «па!»
З правдивим поважанням
Л. Косач