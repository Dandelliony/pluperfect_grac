
Любий Михалю!
Спасибі тобі за гарний листочок і за твій портретик. Я не вмію
так малювати, як ти, тому посилаю тобі куплену картинку
арабського хлопчика, що везе сіно на верблюді. Тут дуже славні хлопціарабчата живуть, я ще тобі пришлю. Цілую тебе
міцно, а ти поцілуй за мене бабуню, маму, татка і тітку Дору.
Тітка Леся
І ще Михальові табунець струсів. Нехай бабуня або мама розкажуть, що то
таке струсь, а я тільки скажу, що їх тут розводять в одному селі так
багато, як курей, і держать в загородці,
а вони нудяться, бо звикли бігати по пустині.
Нехай Михальо скаже, чи гарні ці картинки, то я ще яких
пришлю.
Тітка Леся 