
Тілько що, люба дядино, збіралась я питати, що з Вами робиться, як прийшов Ваш лист. Дуже я рада, що наші звістки 
роблять на Вас таке добре вражіння. Оце посилаю Вам Зорін 
лист — тут зауважу, що лист був написаний по власній ініціатіві його автора, без мого нагадування, — сама напишу Вам 
згодом більше, а тепер не хочу затримувать Зорю.
У нас все гаразд, мама вже вернулась до нас у Київ з Полтавщини, а Ліля поїхала до папи в Колодяжне, я перешлю їй Вашого листа.
Тим часом будьте здорові. Цілую Вас і всіх рідних.
Ваша Леся