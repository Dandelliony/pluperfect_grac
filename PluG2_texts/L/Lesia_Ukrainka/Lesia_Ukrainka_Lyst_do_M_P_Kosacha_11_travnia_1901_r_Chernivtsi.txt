
[Gruss aus Czernowitz]
(ул. Новий Світ, 61,
у п. О. Кобилянської)
11.V (28.IV).1901
Любий Міша!
Напишу тобі через тиждень справжнього листа, а тепер страх 
занята: роботи багато, а сили ще не дуже багато, хоч я вже 
й міцніша тепер, ніж була в Київі. Апатія трохи минає, а напади біснуватости теж зникають, хоч все-таки ще не можу зовсім в норму прийти. Мені тут у п. Ольги дуже добре, і не чужо, 
і дуже спокійно. Думаю, що верну додому настілько нормальною, наскілько се взагалі для мене можливо. Де і коли ми побачимось? Рада б знати твої плани. Бувай здоров. Цілую тебе. 
П[анна] Ольга просить тебе привітати.
Твоя сестра Леся