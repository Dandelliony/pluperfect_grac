
20.IX, Колодяжне
Милая Лідочко! Chère boule fixe!, 
Спасибі тобі за твою «статтю», таку милу і таку інтересну, — 
як завжді, впрочем. Ну, можна вже тебе з  новосельєм поздоровити?
Скажи Вані, що коли він не слухатиме добрих людей і не 
перестане бути таким rongeur de vieux bouquins,  то я явлюсь 
у Софію und ist er nicht willig so brauch ich Gewalt! Зроблю 
грандіозне auto da fé ,  і  навіть «Ленору»  не пощажу   — 
страшний Господь Адонай  у гніві своєму, і пророки його не 
знають милосердя! І нехай пам’ятає, що в літературній продукції la quantité est souvent l’ennemi de la qualité. 
Ось йому моє сестринське наставленіє, і «да пребудет мир 
в доме вашем».
Тобі ж наставленіє зовсім инше: робота обертає людину із 
boule в bâton,  тобі треба зайняти середнє становище між сими 
двома крайностями, я думаю, що ти себе роботою все-таки 
не убиваєш, значить, даю тобі своє «благословение навеки 
нерушимое».
Мій докторальний тон нехай тебе не дивує, з тих пор, як 
я скінчила свою драму,  я виросла якраз на два цалі вгору
(cela ce comprend!)  і дивлюсь на всіх згори вниз. От, Лідочка, 
снився мені «вещий сон», аж навіть тобі розкажу. Перечитувала я вчора в сотий раз свою драму і медітувала над нею до пізньої-препізньої ночі, врешті, настав час, коли і поетові, і музі 
захотілося спать, і ми розійшлись, одна на Парнас, а друга на 
своє ліжко. Ну... сниться мені, що іде моя драма на сцені і головну роль граю я сама (que Dieu m’en presèrve!),  іде акт, іде 
антракт, 1-й, 2-й, 3-й, 4-й, — в  публіці нічого не чуть, врешті, фінал, на сцені чогось темніє, а  занавісі не спускають, я, 
врешті, — хоч се мені по ролі не полагається, — питаю: «Чому 
не спускають завіси?» Хтось відповідає саркастичним тоном: 
«Бо нема перед ким!» Я  дивлюсь: у  партері — «аравійська 
пустиня», порожні ложі чорно позіхають, на галерею у мене 
не стало одваги поглянути. Моя драма провалилась avec... un 
silence sonore!...  І я в розпачі кричу: «Свисток, все царство за 
свисток!»  Розумієш — уже не аплодісмент, а хоч свисток!... 
Але і  сей розпачливий поклик зостається гласом вопіющого в  пустині... Раптом я згадую, як Шіллер провалився перший раз, читаючи свого «Фієско»  противним швабським 
акцентом, — промінь надії блиснув і — я прокинулась! Ах, се 
був тілько сон!.... Лідочко, ти умієш пізнавать вдачу по почерках, знаєш хіромантію, може, ти онейромантію знаєш? 
«Скажи мне, кудесник, любимец богов, что сбудется в жизни 
со мною?»…  Тим часом се може служить доказом того, чим 
заняті мої мислі. Ну, прости, що займаю тебе такими дурницями, так уже до слова прийшлось.
Зарилась і я тепер в папери, мало що не так, як Ваня, — розумій, що се гіпербола! — отож і сни мої, і мислі тепер дуже односторонні. Часом мої мислі заводять мене у такий лабірінт, 
з якого міг би мене вивести тілько один чоловік,  але його 
вже нема, і сеє нема я чую тепер більш ніж коли. Часто так уночі сидиш серед того хаосу думок і  думаєш: о, хоч би галюцінація з’явилась! я  б їй повірила так, як перше люде вірили 
в дива... І чого се люде так бояться галюцінацій і божевілля? 
а я часто дорого дала б за них....
Спасибі тобі тим часом за обіцянку приїхати до нас літом, 
тілько ж гляди, не збреши, бо се вже буде ні на що не похоже! 
Дора, як почула, що Міка (à propos I
 — предлагаю тост за Мікіну повну емансипацію! Vive l’indépendance!!!)  (ще дойде-ли 
и голема-та мечка?)  приїде тілько літом, сказала: «Ах, якби 
отак — раз, два, три! — і вже зіма пройшла!» І я зовсім прилучилась до її наївного бажання. Мені все здається, що і дядина могла б з вами приїхати, та боюсь про се говорити і намагатись, бо, може, їй се непріятно. Скажу по правді, проводить 
літо в Гадячі я рада хіба тілько через те, що так більше шансів 
побачити вас, а взагалі мене чогось туди не тягне, так немов 
страшно побачити там якийсь néant,  я ж там була остатній 
раз іще при бабушці і до сеї пори не можу собі здумати Гадяча без неї...
Вчора, якось случайно, я розгорнула Musset,  попала на 
«Lettre à Lamartine»… ,   Ти пам’ятаєш, як він там говорить: 
«Qu’est — ce donc qu’oublier, si ce n’est pas mourir? Ah, c’est que 
mourir, c’est survivre à soi-même. L’âme remonte au ciel, quand 
on perd ce qu’on aime. Il ne reste de nous qu’un cadavre vivant. 
Le désespoir l’habite, et le néant l’attend...»  Тут знов лабірінт, 
і знов безвихідний.... Ну, от знов треба просить у тебе пробачення за такий modus scribendi.  А краще ти вже раз назавжди прийми на увагу, що од мене нема чого сподіватись толкових листів, бо як же безтолкова може писать толково, «ведь это 
ясно, как простая гамма!»
Ну, тепер новості: Олеся поступила в 7-й клас гімназії, і Оксана вже почала ходить. Бідній Олесі в перспективі предстоїть 
ще немало екзаменів! Мама ремонтірувала київську квартіру 
і на тім тижні має приїхать сюди очищать дом для арендатора,  що має перебратись хутко сюди, — щоб йому ні дна ні покришки! Ти, певне, спитаєш: «Чого ж усе мама, а не ти? Того, 
мій друже, що мені ледве удалось оце недавно викрутитись від 
bandage fixe  із моєю ногою, і я вже боюсь іскушать судьбу, через те сижу як можна більше і «большею частию лежу на кровати», як той Гоголевий Поприщин.
Папа завів уже де з ким переговори про землю твоєї мами 
і хутко сам напише вам про все.
«Больше нет что писать, как только кланяюся Вам всем низким поклоном, и целую в сахарные уста, и желаю Вам всего, 
что Вы себе от Господа Бога желаете».
Твоя неизменная кузина Леся
Нехай Рада не сердиться, що я її не поздоровила з іменінами,
я скажу вже просто: «Ах, матушечки, и позабыла!» Все одно я 
її і так поздоровляю, без іменин.
Ради Бога, не забудь: чий се романс «Posa la mano sul mio
cor»? ,  Ім’я автора і названіє романса!!