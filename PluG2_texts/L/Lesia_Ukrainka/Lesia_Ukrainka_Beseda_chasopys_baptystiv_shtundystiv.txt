«Беседа», 
часопись баптистів 
(штундистів)
Всім відомо, що учення братчиків-баптистів, або, як їх звикли звати, штундистів, займає дедалі все ширші круги в Росії, 
головно ж, і сливе виключно, серед українців. Тілько ж у нас 
люде, незахоплені безпосередньо самим рухом, дуже мало 
знають про нього, так хіба в загальних рисах дещо, тим часом 
це таке значне явище в нашому народньому житті, такий видатний пункт в історії думки нашого народа, що ним напевне інтересується кожний, кому дорогий поступ цього народа. Правда, що досі було трудно, а для більшости інтелігенції 
сливе неможливо, довідатись що-небудь безпосередньо про 
життя і обставини братчиків, звістки доходили через непевні 
чутки, або профільтровані через цензурні, офіціальні та єпархіальні відомості.
Є ще инше джерело звісток, але про нього запевне мало хто 
знає, окрім прямо заінтересованих, джерело це єсть часопись, 
що видають сами баптисти, зветься вона «Беседа», виходить 
раз в місяць, в Швеції, в Стокгольмі), на російській мові. Нам, 
власне, дістався до рук сливе цілий її річник за 1894 рік (четвертий рік її видання), гадаємо, що не буде зайвим розказати 
про неї ширшій громаді.
Властивої програми в часописі ми не знайшли, коли не вважати за неї скількох пунктів, уміщених в відозві редакції «до 
кожного брата і сестри во Христі», де виражається бажання щоб 
I Адр: Blombergs bokhandel. Folkungagatan 14. Stockholm. Sverige. Стокгольмъ. Швеція.— Тут і далі в цій статті примітки можуть бути авторства 
Лесі Українки або редактора журналу «Народ».
«Беседа» служила для загальної Евангельської справи в Росії 
«без узких обособлений»; щоб вона не обтяжувалась довгими 
богословськими розправами, а мала б більше коротких статей 
практичного зміста і щоб у ній перш усього розбіралось питання про те, що з Старого Заповіту обов’язкове для християн, а що 
ні. Однак ми знаходимо в «Беседи» більше розмов на загальноетичні і навіть богословські теми, ніж на практичні. Легко зрозуміти чому це так, прочитавши ці статі, — видно, що думка пишучих не знайшла ще собі певного шляху, що вона шукає його. 
Взагалі нігде не видно нічого встановленого, закінченого, ні 
в теоретичних, ні в практичних справах), зате видно «шукання правди». Найвиразнішим прикладом цього можуть служити вірші «Накануне Новой Эры» і дві статті: «Из письма к другу» 
і «Мирския мнения и мысли Божия». Найближче до «земного» 
стоять вірші «Нак[ануне] нов[ой] Эры» («Воззвание древних христиан к христианскому Езекии, поборнику Истины, с ссылками 
на “Книги” древних христиан»), присвячені ідеальному чи ідеалізованому Монархові, з таким покликом до нього:
Не будь монгольский повелитель
Средь полчищ, жаждущих крови,
Будь благовестия носитель,
Апостол правды и любви!
Не будь игрушкой фарисеев,
Ругающихся над крестом,
Будь страхом смерти для злодеев,
Для вдов и сирот будь отцом!
Далі йдуть спогади про Константина, що, по думці автора, даремне був прозваний Великим, бо за його часів правдивий хрест топтано під ноги і даремно лилась праведна кров 
на релігійних войнах; в кінці ж ідуть знов «воззвания» до Монарха «преемника Византии» «нового Кира», «Езекии», щоб не 
I В истекшем 1893 г. под влиянием всеобщей паники до сих пор не состоялся этот (ежегодный) съезд и таким образом масса дел осталась нерешенными (слова з відозви).
«Беседа», часопись баптистів (штундистів) 383
вступав у слід Константина, щоб «возстановил древнюю веру» 
(цебто, щоб очистив культ навіть від поклонення матеріяльному хрестові, названому в віршах «новым Нехуштаном»). 
І поруч з проповіддю «непротивления» обернуті до царя такі 
просьби: «Провозгласи поход крестовый проти войны, греха 
и пьянства», «Свободу веры даруй нам», «И властною твоей рукой Мирской опеки знак позорный сорви от Общины Святой». 
Вірші ці, як і взагалі всі статті в «Беседи», пересипані текстами з Св. Письма, в формі цітат і епіграфів.
В статті «Из письма к другу» видно трівожне блукання думки: поруч з проповіддю братерства і ідеалом «служителя слова», що бореться за волю і правду проти всякої подлости, — «все 
равно будете ли это подлость общественная, государственная, личная или семейная», — йде проповідь крайнього непротивлення злу, крайнього самозречення і самоуниження 
(«Быть тряпкой, о которую всякий вытирает ноги») і порада 
не дбати про хліб насущний, а бажати тілько царства Божого. 
Остатній ідеал (жадоба царства Божого чи небесного і непротивленіє) проходить сливе через усі статті «Беседы» і навіть 
проповідь проти війни, що повторяється дуже часто, ведеться з такого погляду: «битись вам нізащо, боронити нічого, бо 
ми мешканці небесної батьківщини, тут же ми тілько вандрівці і пришельці». Скрізь пробивається пієтизм, а часом і містіцізм туманний, як-от в ст. «Мирския мнения и мысли Божия», 
де, на основі Евангелія і Ст. Заповіту, доказується, що жити по 
правді і не робити злого не досить, аби «спастись», а треба для 
того особливої Божої ласки, бо чоловік сам себе поправити не 
може, бо серце людське лукаве і зопсоване зроду, і хто «не родился свыше», не отримав од Бога в дарунок «новаго естества», 
той буде осужений на віки поруч зо всякими злочинцями, хоч 
би й не був праведний сам.
Думка, що треба чинити «не по розуму, а по вере» нераз 
проводиться в різних статтях. Духом пієтизму проникнуті і ті 
коротенькі оповідання, чи скоріш притчі на тему «завертання заблуканої вівці», що уміщені в кожному числі під рубрикою «для воскресной школы», — сливе всі вони перекладені 
з Шведського, — це звичайний релігійно-моральний тон. Те ж 
саме можна сказати і про вірші, все то псалми або гімни подібні до німецьких протестантських молитов для співу, в жадному з них не видно міцного талану, чи орігінальности думки, музика при одному з них нагадує німецькі шкільні пісні. 
Техника стихотворна не велика, але все ж показує на людей 
книжного виховання. В прозаїчних речах поряд з цітатами 
з Св. Письма спогадуються закони Ньютона і т. п. Очевидно, 
що автори люде з певним образованням, та й взагалі стіль їх 
досить високий. Це й не дивно для того, хто знає, що братчики читають, окрім швейцарських протестантських виданнів, 
«Утрачений Рай» Мільтона (ця книжка має у них собі велику 
шану), запевне високий стіль цеї поеми і подібних творів мусів 
мати свій вплив. Межи звістками про обиски, ми знаходимо 
ось які забрані книжки: Голос Веры, Любимые Стихи, Псалтир 
віденьського видання, Лютеранський Катехізіс і рукописну 
книжку Сборник Трактатов.
Таке ж саме шукання, на чому спинитись, ми бачимо і в статтях про догматичні і обрядові справи, надто піддана діскусії 
справа про хрещення, як треба хрестити, в якому віці і яким 
обрядом; більшість сходиться на тому, що хрестити треба дорослих і конечне «через погружение», бо воно власне й єсть головний акт в хрещенні, на їх думку. В одній тілько статті на цю 
тему подана рада залишити різні такі сперечки, щоб не робити 
звади, бо головна річ в тому, щоб робити по вірі і по совісти, а як 
власне, то вже другорядна річ. При обговорюванні справи хрещення часто виставляється авторітет Лютера, та й при інших 
питаннях нераз стріваються цітати з його творів.
Поруч з такими догматичними змаганнями в «Беседи» ми 
стріваємо й проби церковної регламентації, як, напр[иклад], 
проекти хрестин, шлюбного обряду, преломленія хліба, установи для зборів і порядку під час них. В проекті шлюбного обряду на першім місці стоїть думка, що шлюб не таїнство, і що 
він не дозволений, а тілько допущений Богом ради крайньої 
зопсутости людської природи, що взагалі шлюб єсть «не радость и торжество, а скорее поступок достойный сожаления», хоч все-таки забороняти і розбивати його ніхто не має 
«Беседа», часопись баптистів (штундистів) 385
права (шлюбна промова єсть компіляція з Ст. Завіту і посланія 
ап. Павла); розвід забороняється. Обряд «преломления хлеба» має бути наслідуванням тайної вечері і обходитись дуже 
урочисто при зборі всіх братчиків, при тому ж має відбутись 
і сповідь. У всіх обрядах головна роль належить до пресвітера 
(пресвітер навіть може переміняти програму шлюбного обряда) і його помічників, вибраних ним самим, ким же вибраний 
сам пресвітер, — невідомо. Ще більший наклін до пресвітеріянства (переваги пресвітера і старших братів над рештою братів) 
видно в правилах про збори і проповідь. Перш усього є виразний поділ на «членов, посторонних и отлученных» (нігде не говориться, хто має «відлучати») в «Правилах заседания общины», там же говориться і про «церковную тайну». В засіданнях 
можуть брати участь тілько члени, одкриває їх пресвітер, веде 
порядок «председатель» (ким і як вибраний?), він може спиняти промовців і навіть забороняти їм говорити; всі діла, раніш 
ніж вноситись в раду, мають подаватись на розгляд пресвітерові і старшим братам, а вони вже зважать, чи слід давати ці 
діла в раду, чи ні. Рішаються діла голосованням при здійманні рук угору (можна зоставатись нейтральним). Зрадники церковної тайни виключаються з ради по громадському вироку. 
Вироки громади об’являються і виконуються пресвітерами 
і вибраними від них. В «Наставлении проповедующим» говориться, що пресвітери і учителі мають проповідувати про 
все, обличать і глядіти за духовним життям членів, бо вони 
«пастыри, обязанные дать отчет перед Богом за свое стадо», 
инші ж брати, коли їм доручається говорити на зборах, можуть говорити на загальні теми про любов до Бога, до ближніх і т. п., але не научати і не обличати (це може робить тілько 
наставлений учителем), инакше ж їм заборонять назавжди говорити на зборах. Слово «Церковь», «член Церкви» вживається 
раз у раз. Очевидно наклін до регламентації церковної чималий, принаймі у певної частини баптистів. Натяк на причини 
такого з’явища ми бачимо в одних словах з вище згаданої відозви редакції: «Чаще всего нам препятствует трудиться та ложная мысль, что для известных целей должны трудится исключительно те или другие братья… Не призванные к делу общим 
избранием, думают, что и без их участия будут выполнены известныя работы для Царствия Божия». Із тих же то вибраних 
загальним обранням запевне й вийшли пресвітери, отримавши ж обов’язки, вони, звісно, почали собі виробляти й права…
Тепер перейдемо до остатньої і, либонь, чи не самої цікавої для нас рубрики: «Письма, известия и заметки». При перегляді сих дрібних звісток про настрій, пропаганду і терпіння братчиків найкраще видно їх життя. Найперше кидається 
в вічі те, що всі ті звістки походять з України, або від українцівпереселенців та засланих (звертаємо на це увагу земляків). 
Звістки все з Київщини, Подольщини (Балтський у.), Чернігівщини. Полтавщини, Херсонщини, Воронежської губ., Самарської губ., (з українських колоній: Орлов-Гай, Перекопне, Малая 
Узень), окрім того з Кавказу і Закавказзя (край, куди найбільше 
ссилають баптистів і де вони потім ведуть пропаганду велику). Ці звістки складаються з уривків приватних листів і з дописів про те, як іде «діло Боже», з просьб запомоги для братів, 
з передруків з рос. газет нових законів і постанов про штунду, 
і врешті з оповіданнів про «гонения» — правдивий мартіролог! 
У кожному числі сповіщення про суд, арештування, заслання, 
трус («налет скворцов»), нові заборони. Суди відбуваються нераз без присяжних, а часом рішення судові, і навіть сенатські, касуються адміністратівно, заслання по більшій части адміністратівні, хоч є приклади і заслання по вироку сільської 
громади. При трусах одбіраються книжки навіть цензурні, папери,) здираються із стін тексти Св. Письма, вимагаються підписи, що не буде зібраннів і загрожуються карою. При арештах 
широке поле для всякої самоволі «властей». Один старшина 
(в Київщині) задумав були силою обертати в православіє, але 
це вже й старостам і попові здалось незаконним і старшина був 
арештований на три дні за «провышение власти»… В заборонах нема нічого сталого; зібрання в одному місці дозволяються, в другому забороняються. Окрім заборони зборів є ще заборони приймати баптиських дітей в земські школи, збудовані 
I У одного баптиста забрали його дневники «повне справоздання його діяльности» за 20 літ…
«Беседа», часопись баптистів (штундистів) 387
на кошт баптистів. Заборона православним служити у штундистів. Окрім того під впливом начальства («по наущению») 
православні не приймають баптистів на помешкання. В школах Одеського округа дітей баптистів примушують вчити Закон 
Божий і сповняти православні обряди від страхом виключення 
(при цій звістці говориться, що Победоносцев призволяв до того 
і міністерські школи). Між иншим знаходимо цікаву звістку про 
діло про нехрещення дитини, що розбіралось в Харьковському 
Окружному суді без присяжних, вирок був: батька посадити 
на три місяці в тюрму, а дитину віддати на виховання православним родичам. Не менш цікава звістка про недопущену до 
царя петицію 240 родин штундистів з Київщини, Херсонщини 
і Черніговщини о розширенні на них правила про анабаптистів 
(німців) 27 марта 1879 г., — це було «оставлено без последствий».
Варто уваги, що «собеседования» місіонерів православних, 
ставиться в одну лінію з різними «гонениями», воно й не дивно, коли читаєш, що ці «собеседования і увещания» кінчаються «бритьем голов», а то й арештами та засланнями. Про всякі проклони і погрози нічого й казати! Напр[иклад], місіонер 
в Херсонщині благословляв православних, обіцяючи царство 
небесне, а баптистів проклинав: «Отойдите, проклятые, в ад 
вечный!» Тим то ж і їм приходиться чути від «увещаемых» такі 
відповіді, як «отойди от меня, сатана!» Другий знов, в Самарській губ. ходив і забірав книжки, і казав одному чоловікові, що 
якби той був «из образованных», то його б в 24 часа одправили в Петро-Павловську кріпость. «Согласуются ли подобные 
поступки с принципами свободы и веротерпимости, которыми так гордится православие?» — питає дописувач, що подав 
цей факт. Взагалі безправний стан баптистів починає здіймати серед них глухе невдоволення, хоч воно далеко не приймає ще гострої форми). Так, напр., в одній дописі про рухомий молитовний дім-поїзд в Америці сказано досить гірко, що 
I Репресалії служать мимоволі бапт. пропаганді, проповіді людей в кайданах і з обголеною головою справляють «потрясаюче вражіння» на слухачів. Заслані розносять «Слово Боже» навіть в найдальші кутки Сібіру, в Закавказзі вже повстало не мало процесів проти них.
Американські Евангелисти може й не повірили б, якби їм розказати про порядки в Росії, де не дозволяють завести «нічого подібного» і де проповідачі ходять на проповідь «по образу 
пешаго хождения», правда зате на нашій стороні та перевага, 
каже дописувач, що ми ближчі до апостолів перших християнських часів, ніж до американських проповідачів. Хіба що так!.. 
В другій дописі сказано, що тепер розбита всяка надія на силу 
державного закона, бо його чинність усюди нищиться через 
адміністративні розпорядження. «На що ж закони, коли так? 
Що робити? Терпіти і молитись», рішає дописувач, — так, та чи 
стане того терпіння на довго? спитаємо ми.
Загальне враження все-таки те, що «непротивление злу» 
бере, поки що, перевагу над иншими догматами в «Беседи», 
хоч там і поміщені (без суперечних приміток) одна критична замітка на «Песнь разумения», де обороняється війна і військові, і стаття про змагання англіканських критіків проти 
Толстого, де побивається головно його теорія непротивленія. 
Толстой і його учення спогадуються раз у раз в «Беседи» і далеко не завжди з сімпатією. Ми думаємо, що для многих буде цікаво, коли ми на закінчення приведемо довші видержки з дописі 
«Несколько часов у Л. Н. Толстого», написаної видимо баптистом або пашковцем. Приводимо цю допись в перекладі і скороченою, для економії місця.
1893 р. автор і його товариш подалися з Тули в Ясную Поляну, маєток гр. Толстого, що лежить за 12 верстов від Тули, дорогою розпитувалися у стрічних селян, що за людина граф і отримували відповідь: «Та він добрий пан; як був голодний рік, 
він помагав мужикам, кому дровами, кому хлібцем». — «А які 
слова він вам говорив?» — «Та де ж його запам’ятаєш!»… Село 
Ясна Поляна нічим не відрізняється від инших сел з убогими, 
похилими хатами, на одишбі від нього білий старосвітський 
панський будинок, з верандою, на тій веранді зустрів гостей 
сам господарь, гр. Толстой. Він був одягнений в просту полотняну одежу і ніщо, окрім походи, не нагадувало про його панське походіння. Толстой запросив гостей в парк і там, похожаючи між ними почалась розмова, передана в формі діалога.
«Беседа», часопись баптистів (штундистів) 389
Ми. Ми б хотіли поговорити з Вами про Христа.
Т. Цебто як про Христа? Один англійський письмовець 
каже: «Хто любить Христіянство над правду, той любитиме 
свою Церкву чи секти над людність і скінчить тим, що любитиме себе над усіх». Отже, краще любити не особу Христа, 
а правду. Для мене зовсім не цікаво, хто був Христос, та про 
нього й не відомо нічого певного. Вів жив в убожестві, вмер на 
хресті… Яке може мати значіння його біографія, його особа? 
Для мене важно не те, як він жив, а те, чого він вчив, бо тілько 
в його ученні я можу знайти правду…
Ми. Але ж Христос сказав: «Я есмь правда», його вдача — 
живий образ правди. З цього видне його божественність.
Т. Звідки я можу знати про його божественність? Аже це 
казка, вигадана людьми… Нащо идолопоклонством перед Христом я затемнятиму собі світогляд? Аже все так просто. Христос така ж людина, як і ми з вами, жив, учив, показав правду 
і вмер. Тепер завдання кожної людини здійснити в житті цю 
правду.
Ми. Але ж не признаваючи божественности Христа, ви мусите логічно одкинути учення про викуплення.
Т. Та я й не розумію цього учення. Це казка, що стрівається ще в індусів про Браму, і в нас вона видумана на те, щоб усе 
лихо світа звалити на одного чоловіка. Релігія походить з того, 
що людина задає собі питання, звідки почалось її життя і чим 
воно має скінчитись. Для неї стає ясно, що ніхто не почався 
сам собі з нічого, а що кожний отримав життя від життя якоїсь Істоти, названої Богом. Для Нього треба жити й пізнавати 
його, а щоб його пізнати, треба простувати до правди… Я сподіваюсь, що згодом досягну правди.
Ми. Коли так, то вам все одно, що християнство, що буддізм, що…
Т. Та в тім і радість моя, що я знахожу однакову правду в коріні свідомости всіх народів. Я признаю три світогляди: язичеський, буддівський і християнський).
I Ми пропускаємо тут характеристики сих трьох світоглядів, бо цікавий 
може знайти їх в творі гр. Толстого «В чем моя вера?»
Ми. Невже Ви думаєте, що людина може своїми натуральними силами дійти правди?
Т. Я не знаю, які ще мусять бути сили, окрім тих, що вже 
дані людині. Це неморальне учіння, бо воно оправдує безділля.
Ми. Звідки ж взяв чоловік поняття правди?
Т. Це не цікаве питання, головно те, що ідеал правди єсть 
і є здольність — розуміти й досягати його, ця здольність — розум… Як я можу признати за правду те, що колись чувся голос 
з неба, коли я знаю, що гук є тремтіння повітря, справлене голосниками; а як я можу в’явити собі рота в повітрі? Як я можу 
признавати за правду, що Христос полетів на небо, коли я знаю, 
що вгорі жадної тверді нема, а єсть безконечна просторінь… 
Як я можу признати за правду те, що противно моєму розумові?
Ми. Коли вибрати мірою правди розум, то прийдеться немало викинути з Н. Заповіту.
Т. Та я так і раджу молодим людям: коли ви хочете пізнати 
правду, то візьміть Евангеліє і два олівця — чорне й синє. Чорним вичеркніть все, що вам здається написаним самими Апостолами від себе, а синім все, чого ви не розумієте, та й читайте по білому: тоді ви зложите собі повне й чисте поняття про 
Христову правду. Кожній людині приступна ця робота.
Ми. Ви звичайне не признаєте учення про Церкву.
Т. На мою думку церква нехристиянська встанова. Не все, 
що писали Апостоли, належить до Христа. Я думаю, що історію християнства слід з’являти в виді конуса, що розширюється до нашого і прийдешнього часу. Аже не дарма минули 
для нас часи св. отців, Лютера, Паскаля і и. Вам же сором, коли 
ви гірше розумієте Христа, ніж ап. Павло. Врешті, коли одрізнити від ап. Павла всі його дивацтва, то веред нами буде та 
сама правда Христова.
Ми. Як ви дивитесь на релігійні компроміси (злагоди)?
Т. Це все одно, як коли б християнин в часи римських гоненій згодився кинути щипту ладану на жертвенник императора. Я глибоко журюся, що у нас в «російській» державі нема вільності печаті і совісти. Тоді можна б багато зробити. Можна б, 
напр[иклад], показати, що Евангелія не належать до їх авторів…
«Беседа», часопись баптистів (штундистів) 391
Ми. Думаєте ви, що християнин мусить пропагувати свої 
переконання?
Т. Та що ж я роблю, як не пропагую ось уже 15 літ мої переконання, ходячи по цих алеях?
Далі розмова наша перейшла на більш конкретний грунт. 
На питання про штунду Т. сказав, що старо-штундисти прийшли до зверхнього культу, організаційної форми і умертвлення духа, а в молодо-штундистах він признає дуже добрі 
завдатки.
Потім Т. дав своїм гостям читати свій новий твір «Царство 
Божие внутри нас» (тоді ще в рукописі, яке воно зробило на 
них враження — не сказано). Толстой справив на свого слухача вражіння доброго і щирого чоловіка, але все-таки «графа». 
В кінці він говорить, що в Т. «світить світло розуму, а все-таки 
його обгортає ніч стоїцизму і духовної гордощі» і обертається 
до всіх братів по вірі, щоб вони в молитвах своїх хоч часом спогадували «цього Корнилія», що має ще почути «слова, котрими він спасеться». Дивно, як справді стоїть гр. Толстой на середині дороги!
Як ця розмова з гр. Толстим, так і деякі инші статті доказують, що в «Беседи», при її релігійному напрямку, нема ще 
сектярської виключности нерозлучної я терпкою мовою, і нетерпимості до супротивних думок, — це дає нам привід сподіватись на добру прийдешність як для неї, так і для всього того 
руху, з якого вона повстала.
Та все-таки, судячи по «Беседи», наші баптисти стоять на 
досить небезпечній дорозі, котра може привести їх до нової 
обрядности (хоч і не такої задушующої, як православна), до 
нового ієрархизму (хоч пресвітеріанського) і одтягти їх думку од установи праведного, братерського життя до старокальвинського темного погляду, що спасіння людини залежить од осібної ласки божої, і до постійного приставання до 
бога про цю ласку і постійного дряпання своїй душі, чи вступила вже та ласка в неї, чи ні. Такими одмінами, в суті своїй безплодними для громади, одміняються багато «євангельських братств» в протестантському світі, між котрими, 
напр[иклад], швейцарські вже років з 10 тому почали печатати книги і на російській мові. Вплив таких братств видно і на 
«Беседи», поряд з впливом німецько-українського пресвітеріанського баптизму.
Місце для печатання «Беседи» в Стокгольмі вибране добре для цілів ширення видання в Росії, — але дух баптизму 
англійського і американського був би корисніший для наших 
земляків, — бо він ставить на перший план не обряди і молитви, а як кажуть англичане: практичне християнство, тобто 
роботу для добра братчиків і чужинців (скасуванє неволі, поміч в тюрмах, поліпшуванє етапу робітників і т. и.), він не вдовольняється перед урядовими утисками самим терпінням, — 
і хоч не береться за гвери, то навчає неперестанно заявляти 
перед урядами, навіть чужими, про потребу свободи віри, або 
ліпше свободи всім вірам. Такими заявами ще 250 років назад 
англійські баптисти поставили себе на чолі всіх незалежних 
в церковних річах англичан, або навіть на чолі всіх утиснених 
державною, єпископською церквою ріжновірців в Англії. Таку 
ролю могли б відограти в Росії і тамтешні баптисти. Тілько 
для того треба їм літератури, ширшої думками, ніж «Беседа» 
і т. и. Хто їм дасть цю літературу?.. Про це варто б подумати 
найближчим сусідам і землякам російських баптистів: українолюбцям. Варто б їм звернути увагу і на те, що й тепер «Беседа» видається по-московському.
Н.С.Ж.