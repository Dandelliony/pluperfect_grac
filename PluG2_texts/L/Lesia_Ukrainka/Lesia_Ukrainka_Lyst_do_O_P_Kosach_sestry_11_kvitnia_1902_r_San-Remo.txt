
11.IV.1902
Giglio d’oro!
Спасибі за повіншування в такій любій формі. Хочеш, поділимо: «найголубіше» мені, а «найзолотіше» тобі, en notre qualité de blonde et de brune morales ainsi que physiques?
Я вже киснути більш-менш перестала: бронхіт минув 
і плевр[ичні] болі теж, кашель малий, ну, катар грудний ще 
потиху триває, та то, каже лікарь, ще довгенька пісня (років 
на 1 ½–2), зрештою, катар сам по собі «без осложнений» мене не 
мучить, бо я його сливе не почуваю (не болить, а тілько щось 
єсть виразно в грудній скрині, — що вона не порожня, се почувається тепер конкретно, а не знається теоретично, як було 
перше).
Буду тут ще з місяць, а там два тижні в морі (може, з одскоком на Рим і Флоренцію), а там скілька день в Одесі, а там 
скілька день в Київі (може, десь на дачі), а там в Зеленому Гаю, 
а там… ще не знаю де. Десь мусимо бачитись з тобою конечне.
Твоя Леся
К[оса]чі вже тут. С[адовсь]кі тебе вітають.