
Ялта, гост[иница] «Ялта»
25.ІІІ.1907
Любая Лілеєнько!
Діла наші поправляються. Сьогодня вже К[льоні] дозволено 
сидіти і говорити своїм голосом (не шепотіти), лікарств дається мало, більше напірається на їду. Льод і вприскування вже 
кілька день як непотрібні. Лікарь, вислухавши краще, каже, 
що стан легких кращий, ніж він сподівався, а той лікарь, що 
бачив К[льоню] до сієї катастрофи, запевняє, що процес ніскілько не погіршав, що сей сімптом тілько сам по собі небезпечний, в самий момент тривання, але не завжді лишає погані наслідки. К[льоня] тепер менше кашляє, ніж в Києві, тілько 
все ще «окрашено», хоч «окраска» все блідне зо дня на день. 
Остатні три дні t° зовсім нормальна, і лікарі з сього дуже задоволені. 
Жалую, що задала тобі клопіт з грішми, — тобі ж тепер 
трудно виходить. Як мається бідненьке утятко? Хутко напишу більше. 
Твоя Леся 
«Звідомлення» одержала. «Повестки» на гроші ще ні — трохи 
жалую, що не попросила телеграфом вислати. Ну, та нічого! 