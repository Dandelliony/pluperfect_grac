
14.ІІ.1907
Любая Лілія!
Пишу оце картку, бо папа не схоче ждати, поки допишу листа. 
Доїхали ми, звичайне, добре. Тут я поміщаюся у великому 
домі, бо той біленький дуже захаращений річами П[орохових], 
та й папі, видимо, скучно було б, якби ми вечорі просижували нарізно. В великому домі, оказується, зовсім не темно, коли 
дерева стоять без листу. Почуваюся я тут краще, ніж у Києві, 
і якби не відома тобі трівога, то було б зовсім добре. Якщо 
буде їхати сюди К[вітка], то передай через нього забуту мною 
рукопись про Італію і купи оповідання Мартовича і теж 
перешли (хоч як ніколи або трудно, то не купуй), гроші я тобі 
верну. Дуже мені скучно без утяті, страх як. 
Цілую вас всіх і Тюсіньку. 
Твоя Леся