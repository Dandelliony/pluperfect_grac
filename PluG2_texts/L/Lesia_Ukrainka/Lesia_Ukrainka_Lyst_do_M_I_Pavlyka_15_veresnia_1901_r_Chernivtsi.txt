
Чернівці, 15.IX
Шановний друже!
Була я вчора у Стоцького, казав, що переписки пошукає,
що, здається, «вона десь є», буду обридати, поки знайде. Казав 
Ст[оцький], що од Вас жадного листа не отримав…
19–20 їду звідси, а в котрий бік, ще й сама не знаю. Львова я 
трохи боюсь через те, що томить він мене завжді до млостів, 
а як приїду додому занадто втомлена, то там знов подумають, 
що я маю сухоти, — тим часом я тепер зовсім здорова (наскілько вже се можливо для такого славного орґанізма, як у мене) 
і катар свій покинула в горах.
Казали мені у Вижниці, що «Гром[адський] Голос» відновлений, — чи Ви приймаєте участь в новій редакції? і що то за 
редакція? Я б те хотіла знати не з марної цікавости.
Якщо зважу не їхати на Львів, то напишу Вам ще лист і проситиму писати до мене в Київ просто, я думаю, що можу й через «прірву» листуватися, з ким хочу. Стискаю Вашу руку.
Л. К.