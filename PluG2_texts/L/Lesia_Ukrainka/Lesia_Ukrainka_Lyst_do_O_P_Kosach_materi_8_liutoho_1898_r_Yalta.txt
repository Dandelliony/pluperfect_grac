

27.І.1898

Люба мамочко!

Затрималася з листом через фотографії, хотіла, щоб послати
їх заразом. Оце ж і посилаю. А ті «білі» фотографії п. Дерижа-
нов усе надіється «просвітлити» і внаслідок того бажання вчора
 вже зопсував один негатів жавелевою водою, другого ще не
чіпав. «Білі» одпечатки єсть готові, і якщо не буде кращих, то
візьму їх і пришлю тобі.
З новин тілько та, що Льоня захорував на кір, і через те я не
ходитиму на обід до пані Разумової, поки не минеться кір і небезпечність
 зарази, — боюся нанести чорному хлоп’яти кору,
бо тепер я вчу його по-французьки, то воно легко може набратись
 від мене баціл. Крім того, я знаю, що п. Разумова не схоче
взяти з мене грошей за обід, як не взяла на свята, хоч заніматись
 тижнів зо два не можна буде, а їсти її страву даремне мені
якось неприємно. Обідатиму тим часом у Катюші, звичайне,
за плату, — я вже так і вмовилась.
Шкода Льоні, хоч хвороба і пуста, але стягнеться на нитку,
 бо й так воно бліде та зелене, тілько й вигоди, що трохи ся
з учення «отрясе». Пані Разумова знайшла собі місце управ-
ляющої дачею і з першого февраля вибереться туди жити
з меншим хлопцем, а додому ходитиме тілько на обід, бо квар-
тіра у неї нанята до мая.
У нас приходили деякі істоти питати про велику хату, проте
 жадна не найняла: для того завелика, для другого зависока.
Руденки були вчора у мене, дивились теж і хату, сподобалась,
але їх смущає спільна прихожа (подумаєш, люде гуляють раз
у раз!) і високі сходи, а головне те, що їх п. Ліщинська «закон-
тр[ак]тувала» до марта.
Зо мною добре ся діє щодо ноги і здоров’я взагалі. «Іфігенія»
чогось спинилась тим часом, певне, того, що в мене читання
 прибуло: маю «Вістник Літератури» і ще купила собі вірші
 Елізабети Браунінг (по-англійськи), — давно інтересуюсь
сею поетесою, та тілько «случая подходящего» не було купить
її твори.
Погода у нас добра — знов пишу надворі. Татаре все приносять
 «подарки», т. є. проліски на продаж. Оце днів два йшов
дощ при 8° тепла. П[ан] Дерижанов розкашлявся і розхорував-
ся за сі два дні дуже, — плохі все-таки його діла!
Ну, спішуся кінчати, бо спізнюся на почту: треба сього листа
 одправити і гроші собі получити. Тобі посилаю дві фото-гр
[афії], а дві собі лишаю, одну випросила п[ані] Разумова, я їй
дала. Чому не посилаєш «Крейц[ерової] сонати»? Чі роз’яснилася
 справа з Байроном? 
Бувай здорова! Цілую міцно тебе і всіх гусів!

Твоя Леся