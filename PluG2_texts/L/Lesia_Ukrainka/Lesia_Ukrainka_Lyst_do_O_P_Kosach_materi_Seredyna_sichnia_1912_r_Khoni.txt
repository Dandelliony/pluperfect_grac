
З Новим роком! Люба мамочко, поздоровляю тебе і дякую за
твої привіти. Микосеві я написала, а Дорі вже напишу в Кішіньов, як
переїдемо на нову оселю. Якщо Дора ще в Київі, то
скажи їй, що я її 40 р[ублів] одержала і дякую їй. Ти досі вже
отримала мого великого листа — з того часу нічого «не наслучалося»
(слава Богу, кажуть волиняки). Сього року здоров’я
моє держиться ліпше, може, якось протриваю зиму без катастроф, так що
на Хоні не маю за що скаржитись. Ну, сей раз
слово недовгеє буде, згодом напишу більше. Цілую міцно
тебе. Кр[ивинюко]ві, Ласочці і кому там ще (Макс[им] Ів[анович] ніби у
тебе?) мій привіт. Родичів цілую і поздоровляю.
Твоя Леся 