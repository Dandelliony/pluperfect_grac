
Севастополь, 27.V.1911
Дорогий хтосічку!
Простіть, що я не написала Вам з Київа, якось не було часу, не
так за роботою, як за людьми: повна хата була родини і знакомих, і все
балачки, та й ніяк було писати. Я рада, що мій «талісман» вже почав
свій вплив на Вас, — в листах Ваших вже
почувається більше енерґії. Надіюся, що татко Ваш ізнов подужчав, — у
нього, здається мені, сильний організм, і він ще,
може, не одно переборе.
Як будете мені писати, то на таку адресу: Кутаис, Козаковская ул[ица],
д[ом] Козаковой, кв[артира] Васильева.
Се я вже їду домів! Таки вже й час…
З Лисенком я говорила. Музики не хоче писати. Нічого,
обійдемось! Будьте мені здоровенькі.
Хтось 