Неаполь. 6.VI.1902
Дорогий брате!
Я забула вчора вложити список — от ґава!
Отже: зачеркнуті вже не існують, а  приписані на полях 
можна дістати, так що треба публікувати їх в ряд.
Написала б Вам ще дещо, та не можу: втомлена і через те 
не можу зібрати думок. Неаполь, руїни Помпеї — все то цікаво і гарно, але втомно так, що я рада бути нарешті «вдома» (на 
«Ентеллі»)! До всього ще й голодна… Ну, та вже більш не буде 
таких втомних міст.
Стискаю руку.
Леся