
7.ІХ
Дорога дядино!
Почала я Вам вчора писати, але потім роздумалась і відложила на сьогодня, коли будуть відомі скутки Зориних екзаменів. 
Як бачите, він прийнятий. Поки почнуться занятія, я буду заніматись з ним, щоб часом не забув чого. Надто треба налягти 
на діктовку, бо все-таки він пише по-руськи неважно. Потім, 
коли він ходитиме в гімназію, теж буду репетіровать його по 
всім предметам, окрім гречеського і математіки, бо в сіх двох 
я і сама не міцна. Тепер я буду начальником учебної команди, 
бо Ліля думає провести зіму з папою в Колодяжному. Правда, 
буду я тут до января, а там хочу поїхати в Берлін і там, коли 
згодяться хірурги, різати свою ногу, бо хоч вона і не болить 
особливо тепер, та все-таки не вилічилась ін’єкціями радікально і по скількох маленьких рецідівах я заключаю, що не 
сьогодня-завтра знов може наступить великий рецідів, якого 
краще не ждати.
Ми тепер живемо en petit comité, мама, я, Оксана, Зоря 
і Микось. Мама на днях думає їхать в Колодяжне, де, певне, 
пробуде досить довго, а тим часом все ходить по справах, от 
і тепер нема її дома. Не знаю, чі хутко вона збереться Вам написать, бо таки їй тепер клопоту чимало з початком учебного сезону.
Чому Ви нічого не пишете, чі думаєте приїхати в Росію? 
Дуже б я хотіла знати, які Ваші плани. Що зробите з бібліотекою? Знаю, що трудно і тяжко Вам вибіраться з Софії, але ж 
для Ради, а надто для Зорі було б краще, якби Ви були тут. 
Пишу се не для того, щоб накидатись Вам з своїми порадами, 
а просто виражаю своє щире бажання бачити Вас і Зорю не поділеними горами та границями.
Після довгого мовчання варто б і довший лист написати, 
але спішуся, щоб не затримувати Зорину звістку.
Сподіваюсь, що за минуле мовчання Ви мене вже простили, 
тому не було моєї злої волі!
Цілую міцно Вас і всіх, хто з Вами.
Ваша Леся