
29.VIII. 1895
Дорога Олесю!
Ну, як же, чі поздравляти, чі не поздравляти з «поступлением» в пансіон?  Напиши, як-то тобі здалася «школа». Я-бо ще 
думаю, що я не так-то хутко буду в Київі (поки-то ви наладите ваші діла!), то ще будем писати листи. Чі все я вам послала, 
що треба? Повой не послала, бо папа не схотів узяти його. Напиши мені, будь ласка, як робити пастілу з яблук, то я зроблю її чимало, бо жиди вже дали одсипу корець  дуже добрих 
яблук. Также напиши рецепти повідел з яблук і слив і спосіб 
маринування слив і грушок, і то не гаючись, бо грушки вже 
лежать в погребі (все надзвичайно раптово поспіває сей рік), 
а  сливки от-от будуть трусити. Спитайся у  мами, чі треба 
увесь сир ховати для нас, чі можна частину продати, бо його 
дуже багато оддушується, уже знов зібралось стілько, як я 
в Київ послала.
Прости, що лист такий сухий, «хозяйственний», що ж робить, перший раз в  житті беру на себе роль евангельської 
Марфи, тоді як перше скоріш наближалась до Марії,  отже, 
й мова у мене відповідна новій ролі.
Бувай здорова, так, як моя Дора, більш не пишу, бо ніколи. 
Цілую тебе, і маму, і всіх. Знайомим кланяюся.
Твоя Леся
