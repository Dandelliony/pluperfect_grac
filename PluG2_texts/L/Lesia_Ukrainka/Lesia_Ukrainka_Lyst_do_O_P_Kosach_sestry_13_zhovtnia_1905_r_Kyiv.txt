
Любая Лілеєнько!
Тільки що отримала твою картку і втішилась, що ти здорова. 
А я от нездорова: по діагнозу доктора Юркевича се «міжреберна невралгія», але вона 4 дні без перестанку триває і хоч 
для життя безпечна, проте досить неприємна, бо дихати як 
слід не дає і настрій псує. Зрештою, сьогодні вже ліпше, бо 
жару нема і на руку біль не одбивається. Наказав мені доктор 
знов фуфайку, режим… не буть мені вільною людиною! Микунька здоров і гуляє по-прежньому. Тепер тут мама, але хутко знов збирається в Гадяч. Зот умер від сипного тифу (єсть 
і ще спорадичні випадки сеї хороби в околицях Гадяча). Од 
Оксани й Дори добрі звістки.
Хутко писатиму більше. Цілую вас обох. Знайомим привіт.
Леся