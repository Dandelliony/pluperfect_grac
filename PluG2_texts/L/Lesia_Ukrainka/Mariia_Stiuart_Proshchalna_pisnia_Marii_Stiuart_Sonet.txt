Марія Стюарт
Прощальна пісня 
Марії Стюарт 
(Сонет)
«Que suis-je, hélas!, et de quoi sert ma vie?»
Що я тепер, о Боже! жить мені для чого?
Слаба, мов тіло, в котрім серця вже нема,
Тінь марна я, мене жаль-туга обійма,
Самої смерти прагну я — и більше вже нічого.
Лишіть свою ненатлю, вороги, — до того,
Хто в серцю заміров владарних не здойма; —
Бо муку большую, ніж має сил, прийма; —
Не довго втримувать вам лютость серця свого!
Згадайте, друзі, — ви, котрі мене любили, —
Що без пори и волі я в житю сему
Нічого доброго зробить не мала сили;
Конця ж бажайте безталанню моєму,
Бо вже коли я тут недолі досить маю,
Хай буду я щаслива там, у иншім краю!..
Сонет сей написала славутня безталанниця Марія Стюарт, 
сидячи у темници, — 1586 р. 22 листопаду, після того як дізналась, що смертний вирок їй уже підписаний жорстокою сперечницею, Єлисаветою. Чулая лебедина пісня Маріина, зложена в таку хвилину, дивує ще більше штучною літературною 
формою сонета…