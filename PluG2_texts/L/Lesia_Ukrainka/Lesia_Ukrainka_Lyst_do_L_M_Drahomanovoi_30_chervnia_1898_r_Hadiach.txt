

Гадяч, 18.VI

Дорога дядино!

Давно вже Ви мені не писали. Як там з Вами і що? А Ліда то вже,
певне, і ймення моє забула! Рада ніколи не балувала мене листами,
 а тепер уже, певне, зарок положила. Правда, і я давно
не нагадувала Вам про себе, та щось я була трохи розклеїлась
весною в Криму, то й писать не хотілось. Нічого особенного
не було, тілько нерви були розпустились, а се гірше слабости
писать заважає. Потім поправились, як літо встановилось, та
й поїхала оце сюди. Радив там мені доктор ще одно літо в морі
купатись, та вже мені досадно було, що я більше року дома не
була, то я пожертвовала морським купанням і подалась на
Псьол, і хоч купання гірше, зате жити ліпше. В Ялті мені від
Нового року було жити добре, якось випало устроїтись в дуже
добрій сім’ї, але купання в ялтинській гавані поганеньке, прийшлось
 би вибіратись куди-небудь на літню домівку, а там уже
комфорту не жди, прийшлось би знов «общество самопомо-
щи с единственным и непременным членом» засновувать. Ще
якби хто з наших міг бути зо мною літом, а так, самій, обридло.
Тут мені тілько моря бракує, а що сонця і спеки, то тут, може,
не менш, ніж у Криму. Вся весна і тут, і в Криму була досить холодна,
 зато тепер уже припекло!
В Колодяжне кликав мене папа, та я туди побоялась їхать,
щоб знов малярія не вхопила, — було б се не дуже до речі.
Чі писала Вам T[окмакова]? Вона була у мене всього раз, ранньою
 весною. Казала, що буде у мене на Великдень, та щось я її
більше не бачила, може, вона знов заболіла абощо.
Коли ж Ви приїдете до нас? Я вже Вас на осінь сподіваюсь. Чі
правда, що Рада думає зоставатись в Софії, щоб кінчать школу?
 Чі варто се? Аже в Росії школи не згірші, н[а]пр[иклад],
одеська дуже добре поставлена. А то киснуть там у тій Софії!
На чому стоїть діло з бібліотекою? Недавно один добродій розігнався
: «Чому Ваша дядин[м]а не подарує бібліотеки львівському
 універсітетові?» — «Даруйте, кажу, Ви, коли багаті!» —
так він мене розізлив! Які-то ми всі патріоти на чужий кошт!
Ох, коли б Ви вже скоріш приїздили, то якось би лучче було.
Коли не для Вас, то для Ради і Зорі було б ліпше. Ми з Лілею
були б дуже раді, коли б Ви зібрались на осінь до нас. Пишіть
мені сюди, які Ваші плани. Аж сумно, що так давно нема жадних
 звісток. Цілую міцно Вас, і Раду, і Шишманових. Софійським
 знайомим моє вітання.

Ваша Леся