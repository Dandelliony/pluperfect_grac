
21.VIII. 1895
Шановний друже!
Не получаючи квітанції, гадаю, що річи мої не вислані. Ні трохи не нарікаю на се, бо вже тут уладилась так, що можу 
чекати, мені головно цікаво було те, щоб знайти їх в  певному місці, а не де-небудь в Венгрії. Посилати їх трудно, бо тут 
нам прийшлось би, може, їхати за ними до границі, а  се не 
варт, у всякім разі, посилати почтою чі багажем — дорого. Чі 
не знайдеться хто, щоб довіз їх до Радзивилова, а там би здав 
багажем (перевізши вже через границю рос[ійську]), якщо се 
буде не дуже хутко, то вже нічого. Дуже прошу вибачити мені, 
що вже вдруге завдаю Вам такий клопіт, — ну, що будете з дурною робити! Сподіваюсь, що більш сього не буде.
Спасибі за бібліогр[афію];  з поводу неї ражу не споминати 
усіх статей з періодичних видань, так, пам’ятаєте? я і раніше 
радила. Може, потрібні матерьяли, про які пишете, здобудуть 
Вам мої знайомі, але найбільша надія на Н. С. Ж., шкода тілько, що він не в стані зайнятись сим зараз, прийдеться кілька 
тижнів пождати.
П[ані] Оз[аркевичевій] не беру за зле, що не приїхала, —
не таке я велике цабе, щоб ради мене вмисне приїздити, та 
й діла, властиве, не було, — так тілько годилось би хоч «чортебісе» відповісти, та Господь з нею! І Ви не дуже вражайтесь — чі 
то ж у вас там таке буває? Досі мороз поза шкурою пробігає, як 
згадаю ті «мемуари», що читала у Вас,  аж сняться часами! 
Ні, щодо гал[ицьких] звичаїв, то старий італьянець має рацію 
з своїм «bisogna amazzar tutti»! I Нічого иншого не видумаєш, 
здається, і я гадаю, що без двох-трьох трагедій се стояче болото не зворухнеться.
Цікава я, яке враження на гал[ицьких] людей роблять такі 
оповідання, як, напр[иклад], про моє сотрудництво з  Ставиським (so einfach!!!).  Я оце задумую писати дещицю, то 
коли надрукую (не зараз) — ото витріщать очі ваші панночки 
та й паничі, не раз прийдеться згадати пок[ійного] Огон[овського] з його: «Авжеж, коли вона не думала йти за нього заміж, 
то не повинна була казати, що його любить»... «Ой, мало, серденько, одного Гоголя, багато ще смішного на світі», — мовляла одна полтавська поміщиця.
Може, Вам що сказати про своє життя? Живу якраз в противність птицям небесним, все «в житниці собираю» і про хліб 
насушний, а більше про сир і масло, стараюсь, также, не чекаючи собі такого убрання, як лілії польові, шию немало собі 
і иншим; вечорами писатиму, як зостанусь сама, — батько завтра їде, і я зостаюсь на хазяйстві з семіліткою сестрою. Чі признатись, що я рада зоставатись отак, як пущ у стрісі? Коли б 
тілько не снилось таке, як сі ночі... А половина серця й душі 
зосталась за Дунаєм... Пишіть про своє здоров’я і глядіть його.
Бувайте здорові.
L.
Моє вітання Вашій мамі, коли ще не забула мене. 