[Про козаків]
Про козаків маємо певні звістки тілько з XVI в. В Кн[язівстві] 
Лит[овському] всі землі були власністю державною і ділились 
на служби (по 200 десятин), їх роздавали, а за те ленник (привілейованик) мав постачати одного чоловіка на службу до війська, хто того не справляв — «службу» тратив. Господарство було 
натуральне (хліборобство менше цінилось, а більше пасіки, 
«боброві гони», «затони», дігтярство і т. и.). В XV в. через татарські напади «служби» на півд[ні] України розбірались неохочо, 
їх тоді уряд став роздавати громадам з тим же обовязком постачати 1 вояка, а громаді давалась автономія адміністративна. Се певне початок козацтва. XV в. спогадуються коз[ацькі] 
походи на татар і один бунт сел[янський] (з ватагом козаком) 
проти подільської шляхти за землю. XVI в. козаків вже багато.
Староста Черк[аський] і Кан[івський] Дашкевич просив 
у Вел[икого] Кн[язя] Лит[овського] осібної організації для коз[аків], але не дано.
В половині XVI в. засновано Січ. Коз[аки] і січовики провадили оборону ([нерозбірливо]), але й мали «уходи», місця для 
промислів (рибн[і], мисл[ивські] і т. и.). По Київщині, Полт[авщині], Херс[онщині], Катерин[опільщині] цінився не грунт, 
а натур[альні] багатства. Боронились уходи кордонами в дві 
зміни (осінню й весняну).
В Литві сел[ян]-кріпаків не було, «холопи», здається, були 
бранці. 9/10 селян були зовсім вільні особисто і юрид[ично], переважно безземельні орендарі, часом оренда була спадкова, 
тоді за неї платилась дань (часом натурою) або відбувалась військ[ова] служба.
Польське право (після Л[юблінської] Унії) волю скасувало, 
в Польщі вже було на той час кріпацтво; «земляне» отримали 
право на особу селян.
По польському праву служилих селян не було і козаків хотіли повернути в стан наємного чужого війська та ограничити 
реєстром. Їм ішла плата, але абияк. Їх мало бути 6000 з «старшим» (козаки звали його гетьманом). Ніколи організація козача не була виразно затверджена сеймом, і були вічні сперечки 
між козаками і польським урядом.