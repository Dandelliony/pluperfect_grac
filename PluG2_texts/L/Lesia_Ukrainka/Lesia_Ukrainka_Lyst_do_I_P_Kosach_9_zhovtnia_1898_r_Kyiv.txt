
Люба, мила Гусінько!
Пишу коротенько, бо нема часу та ще й голова болить чогось.
Лілю я мало бачила, бо вона зараз до учителя поїхала, так 
що навіть про тебе добре не розпиталась. Все-таки знаю, що ти 
добре учишся, і дуже я тому рада. Мусю я бачила разів два, 
як була у Лисенків, а Муся до нас не ходить з того часу, як ти виїхала. Мусі, здається, дуже трудно учитись в гімназії. Приходила раз Соня Борецька з своїм батьком, вона дуже виросла, 
і схудла, і вже не така кучерява, як перше.
Другий раз ще напишу, а тепер будь здорова, гусенятко моє, 
ой гусь-гусю-гусю! Міцно цілую тебе і папу.
Твоя Леся