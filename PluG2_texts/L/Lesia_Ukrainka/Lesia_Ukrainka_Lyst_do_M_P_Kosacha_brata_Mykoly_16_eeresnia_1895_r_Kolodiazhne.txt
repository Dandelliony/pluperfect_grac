
4.ІХ. 1895
Любий Микосю!
Спасибі тобі за листа, пиши ще, коли тобі буде час. Напиши, 
як тобі сподобалася школа, які там учителі, хлопці, чі легче 
там учитись, ніж дома, чі трудніше. То мені якось дуже чудно, 
що ви ходите до школи, і навіть трошки смішно!
У нас тепер дуже холодно, дощ іде день і ніч і до того вітер 
здоровий, так що Дору не можна пускати гуляти, бо у неї нема 
калош та й черевиків добрих. Дора все ж таки не дуже скучає, 
бо все знаходить чим-небудь гратись дома. У нас вчора були 
Левицькій і  Короткевич і  казали, що холера в уєзді уменшається, може, того, що холодніше стало. Жиди-садовніки вже 
наняли двох хлопців з села глядіти садка, бо у жидів в середу 
кучки заходять. Наші хлопці все тягають у жидів грушки, і через те постоянно сварка в саду.
Я тобі другий раз більше напишу, а тепер ніколи, треба чесати Дору, дати їй чаю (тепер 9  ч. рано) і  йти до різної роботи, а Кароль 856 хоче скоріш в город їхати. Бувай здоров, цілую 
тебе, маму, Олесю і Оксану, кланяюсь дівчатам. А ти кланяйся 
від мене Лисенк[ам] і Старицьким.
Твоя Леся