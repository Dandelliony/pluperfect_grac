10.Х
Люба Лілеєнько!
Сьогодня я одержала 380 р[ублів] від тебе і 200 від мами. Зважила їхати (коли і як, вже написала мамі). В Одесі буду як не 16, 
то 23 сього місяця, а виїду звідти 19-го або 26. Може, ти встигнеш мені туди написати на адресу Ком[арових] про те, що 
я питала. Може, мені Люба що порадить. А ні, то вже якось 
буде. Коли Оксана має посилати мені гроші, то нехай або на 
Кльоніне ймення посилає, або пожде моєї єгипетської адреси. 
Але як уже послала сюди на моє ймення, то не біда — я лишу 
Кльоні довіреність. З Єгипту відповіді ще не маю, але не біда, 
в Гелуані вже не пропаду і постараюсь не дати себе обдерти. 
Спасибі ще раз за твою поміч. Дорі і Микосеві я хутко напишу. Поцілуй дядину. Страх мені шкода Шишманових! Міцно цілую тебе, Михалів і всіх рідних. 
Твоя Леся 