
23.I.1903
Giglio mio!
Спасибі за «настоящого» листа.
А чого-то Ліль захрип? Ей!
Правда, ліпше, що ти не їхала нікуди на свята, тілько не 
треба ж і в Пет[ербурзі] «передавати куті меду» з роботою. 
Giglio мусить набіратис[я] сили, а не розтрачувати, адже учіння — то l’antichambre de la vie.
Я маюся нічого собі, тілько часом нерви гризуть і не дають 
спати.
Знайди в Пет[ербурзі] «Киевск[ую] Стар[ину]» № 9, 10, 11, 
прочитай «В поисках новой красоты», — я тепер огризаюсь на 
запічки сеї статі, бо вони мене обурили не тілько з особистого 
погляду. Через те пишу якнайменше листів, щоб не томитись. 
Не можу сказати, щоб полеміка впливала на нерви корисно, 
але «ззісти і облизнутись» ще некорисніше і для нервів, і для 
всього. Що вже! «назвался груздем, полезай в кузов!»
Коли т[ьотя] Саша ще з тобою, поцілуй її, я їй напишу, як 
управлюся з халепою. Твоїм товаришкам мій привіт.
Васі e saluti al Giglio d’oro. Дивуюсь, чом квітки не дійшли. Невже вкрадено?
Л.