
2.ХІ.1897
Люба Лілічко!
Написала я тобі вчора листа, але пощажу тебе від нього.
Вчора я отримала звістку про Миколу Васильєвича,  тоді 
знайшла в  «Киевлянине» коротке оповіщення від 3-го октября… Напиши, як се сталось, я сього не знаю. Тепер вже можна не мовчати.
Хутко отримаю гроші за урок, тоді пришлю на твоє ймення вінок Мик[олі] Вас[ильовичу]. Коли тобі самій ніколи або 
тяжко буде віднести його, то попроси П[авла] Лук[ича] зробити се,  він, певне, не відмовить, по-товариськи.
Якби був який-небудь толк з мого приїзду в Київ, я приїхала б зараз, але з мене тепер нікому і нічому користи не буде.
Напиши, як діло п. Михайла.  Та на Бога, не мовчи! Веселих тем все одно трудно діждатись
Хай вибачить мама, що не відповідаю на її остатній лист, 
нехай трохи згодом. Тепер голова дуже болить і морочиться.
Бувай здорова. Цілую тебе міцно і руку стискаю.
Твоя Леся
P. S. Що сталось з  моїм торішнім перекладом? Фатальна робота!