
Зелений Гай, 1.VII.1903
Дорогий Михалю!
Дуже прошу Вас прислати мені сюди ту злощасну мою переписку з Т[рушем] (в копіях і виключивши непотрібні nomina 
propria). Теж прошу Вас ще раз, якщо Вас лиха доля приведе до якої розмови з Т[рушем], ухиляйтесь від спогадування 
в такій розмові мене, моєї переписки, Р[ади] і т. д., — з сього 
можуть вийти непотрібні прикрости Вам та й мені. Зрештою, 
мені вже й так прикрости досить: сподіваний ультіматум вже
поставлений («або я, або вона»), Р[ада] хвора, Л[юдмила] М[ихайлівна] розстроєна і готова у всім винуватити мене, що я «не 
пощадила» Р[ади]…
Ну, та вже що говорити, краще скінчу на пів слові, бо змучена сим та ще й невиспана (в наслідок того ж) і можу нецікавого 
та неподобного наговорити. Зрештою, ультіматум ще жде відповіді, теж нема нічого певного.
Цілую Вас. До побачення!
Леся