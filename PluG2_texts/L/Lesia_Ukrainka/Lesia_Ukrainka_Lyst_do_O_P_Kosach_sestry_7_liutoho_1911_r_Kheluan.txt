
Hélouan. Villa Continental
25.I (7.II)
Люба Лілічко!
Вчора пізно увечері я нарешті добралась до Гелуана, а сьогодня уже
встигла трошки вигрітись на сонці і оцінити, що то
значить не їхати, бути на твердій землі. Від Конст[антино]
поля їхалося, правда, вже добре і без жадних інцідентів, дуже
швидким і добре уряженим пароходом, тілько від попередніх
тарапат я мала жар по ночах. Сьогодня почуваюся тілько
втомленою, а більш так нічого. Тут тепло і соняшно, як і годиться бути
в Єгипті, але люде кажуть, що се я «привезла»
(либонь, з тих снігів, з яких приїхала!), а то було холоднувато — так
що до +7° R доходило і дощі часто йшли. Ну, тепер уже
сезон такий, що повинно установитися тепло, може, я вигріюся і прийду в
людський стан.
Бувай здорова. Цілую тебе і Михаля. Привіт Дмитр[ові]
Ів[ановичу].
Твоя Леся