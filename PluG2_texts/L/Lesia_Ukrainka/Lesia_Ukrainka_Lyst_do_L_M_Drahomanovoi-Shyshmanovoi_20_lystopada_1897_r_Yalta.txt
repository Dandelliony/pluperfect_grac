
8.ХІ
Ялта. Екатерининская ул.,
д[ача] Лищинского, кв. 12
Бедненькая моя толстенькая Лидочка!
Не думай, що я хотіла prendre ma revanche  і через те мовчала, «это случилось по случаю, случившемуся совершенно случайно», — joli pléonasme, quoi!  — просто так, не писалось. За 
се ти не маєш права сердитись, бо… ти знаєш.
Папа жалувався мені в листі, що з Вас ніхто не писав по виїзді з Росії, — що се значить?
Писали мені наші, ніби Л[юдмила] Мих[айлівна] хотіла прислати Зорю в Росію,  — як і коли се мало статись і через що? 
Напиши мені про сі діла, бо, може, твоїй мамі непріятно говорить про се, — вона чогось не любить сеї теми. Напиши теж, чі
Л[юдмила] М[ихайлівна] знає про смерть Н. В. Ковалевського, 
певне, знає, коли не через Росію, то через Галичину, де ся звістка мусіла голосно обізватись. Я  нічого не писала Л[юдмилі]
М[ихайлівні] з поводу сього, бо для мене се дуже тяжка тема, 
і я не хотіла бути такою messagère de la mort  для других, якою 
була для мене мимоволі тьотя Єля. Вона мені написала про се 
ex abrupto,  як про річ мені відому, і се мене просто мало з ума 
не звело. Се може служити міркою, наскілько у мене менше тепер сили відпору, ніж було в Софії. Мені здавалось, що там я не 
тратила фізичної і моральної енергії навіть в найтяжчі часи, 
а тут я дійшла до такого стану, що лягала в городських скверах, сливе на вулиці, від нападів морочення голови…. чистий 
скандал! Впрочем, так чі инакше я все-таки і тут справилась 
з собою і думаю, що надалі буду поводитись tout à fait comme il 
faut,
  а то стоїть тілько дать волю своїм нервам, то так і не оглянешся, як попадеш в неврастеніки чі істерички, — цур йому!
Changeons de thème. 
Чому Ваша милость не була ласкава привезти мені «Бай-Ганю»? Здається, я виразно об тім просила? A propos, що за скандали там у вас були з поводу похорон Конст[антино]ва?  По 
нашим газетам якось не можна було толку добратись. Здається, діло про се убійство стало в Софії такою ж cause célèbre, 
як діла Бельчева  і Стамбулова,  — сторонка все-таки у вас! 
бухнуть в людину зза кутка, положить на місці, самому дременуть в гори, і слід простиг, — l’affaire d’un instant!.. 
Що там Ваня в Київі «наворожив» — наші всі очаровані ним, 
просто без ума від нього! Міка теж a fait une forte impression 
своїми очима і своєю серйозностю. Про тебе і Раду не буду нічого писать, щоб не портить вас.
10.ХІ. Мені перебила писання одна неприємність. У мене були 
тут одні знайомі, що здавались мені милими і навіть інтересними людьми, позавчора сі «милі, інтересні люде» m’ont fait 
avaler une fameuse grenouille! 
[Ле]ся