
21.V.1897
Любий папа!
Я було написала тьоті Єлі письмо, та поки його зібрались одправити мені, то й загубили, а тепер ти пишеш, що тьотя Єля 
буде 23-го у тебе, то вже в Рігу пізно, значить, писать. Я не пойму, яку ти телеграму їй посилав — про що? Досадно, коли вона 
ради мене які-небудь свої діла покидала, бо я, певне, раніш 1-го 
іюня не виїду. Мама каже, що треба ждати, поки я совершенно
добре ходитиму, а я тепер хожу ще погано, хоч уже з палкою, 
без людської помочі, до 1-го ж я, певне, буду вже зовсім як слід 
ходити, та коли б оте шиття не затримало. Ти пишеш, що нічого спішити з виїздом, воно-то правда, що ніхто в шию не 
жене, але мені тут обридло, бо жарко, а приходиться в хаті сидіть, навіть в ботан[ічний] сад ходить не можна, а на вулиці 
стоять якось чудно. До того йдуть дощі, сад більш того що закритий, та й круті в ньому дороги для мене.
Як же ти думаєш, чі поїдеш зо мною? Положим, удвох з тіткою їхати мені не страшно. Я  дуже рада, що вона таки їде 
справді зо мною і що мама добре до сього відноситься, навіть, 
видимо, рада такому виходу, що я не сама там житиму. Точно визначить тепер дня виїзду не можу (коло 1-го), як буде все 
готове, напишу, тут же лист не довго йде. Здоров’я моє все поправляється, скоріш ніж я думала, внизу ноги вже менше болять і  не так напухають, та от ще місяця нема, як я встала, 
а вже хожу просто з палкою, як раніше. Но… «ничего, ничего, 
молчание», побачимо ще, як там далі буде.
Все моє манаття вже шиється, може, й  не дуже забарить 
мене.
Багато мені різні люде про Крим розказуть, та иначе не 
можна, як самій вибірать, де именно жить.
Гроші, «фонд кримський», ніхто не зачіпає, лежать сховані.
Ну, ще напишу скілька слів Оксані. Бувай здоров! Цілую 
тебе і тьотю Єлю з Юрком,  коли вона там.
Твоя Леся
Дорога Оксаночко! Листи твої ми получили — спасибі, пані! 
Здорово ти хазяйнуєш, як я бачу, і добре, що забула про екзамени, — цур їм! Ліля сьогодні видержала «русскую» історію, 
а ще треба географію, «ест[ественную]» історію і педагогіку. 
Од Лілі осталось три фунти м’яса, а решта — кості і мозок.
Скажи Дорі, що Мотя  була в Боярці у Язевих  і тілько сьогодня вернулась додому. Льоля вже давно виїхала, а Бор[ецьк]ий з Сашею поїхали в Вєну.  З Київа вже багато людей пороз’їздилось, і добре їм. Тут щодня йде дощ, і всетаки парно, 
що аж дихать не можна. Кароль приїхав і спить цілий день, 
як єсть.
Єсть іще багацько що писать, та нехай другим разом, а то я 
втомилась і треба лягти.
До свидания, панютко. Цілую міцно тебе, а Дору, коли вловиш, то поцілуй од Лесі.
