
Гадяч, 29.VII.1899
Високоповажаний добродію!
Посилаю коректу, як лиш можу хутко, тим спішусь і пишу 
коротко.
Зробіть велику ласку, нагляньте особисто, щоб на 24 ст[орінці] було надруковано як слід (там з двох куплетів зроблено 
один і тим затерто навіть значіння віршів, бо діалог збився). 
Я б навіть хотіла побачити сей листок раніш, ніж вийде книжка, боюсь я таких річей.
Сподіваюсь, можна признати рацію моєму бажанню корегувати самій, бо таки автор завжді має гостріше око, хоч би навіть він був такий короткозорий, як я. Зрештою помилок мало, 
і я вдоволена друком. Не пам’ятаю, чі надісланий був листок 
з заголовком «Поеми»? Чі се я згубила, чі його не було? Коли не 
було, то, будьте ласкаві, кажіть надрукувати.
Дуже спішуся одіслати, тому простіть за недбалість листа.
Сердечне дякую за клопіт коло моєї книжки!
Щиро поважаюча Вас
Леся Українка
P. S. Мої сестри просять передати Вам їх вітання, мама також.
P. P. S. Посилаю коректу в двох посилках.