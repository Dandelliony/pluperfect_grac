 …Кошиця (будучого діріжера музики до сопілки в «Ліс[овій] 
П[існі]»!) на «Р[ідний] Кр[ай]» і на всіх, хто має відношення до 
статті, і тим стягти помсту в виді навмисного «провалювання» 
музики тієї. Я то думаю, що се вже надмірний страх, і сміюся 
з того, а Кл[ьоня] нагадує мені твої запевнення, що «Блак[итну] Троянду» крітіки «провалювали» ради помсти за твій антісемітизм (я знов-таки думаю, що вона провалилась сама собою і в значній мірі по заслузі). По-моєму, уступ про Кошиця 
сам по собі не дуже важний, бо то крітіка не того, що є, а того, 
чого нема, хоч і «бажано», щоб було, — ну, а таких критик у нас 
і так багато… тим-то шкоди не буде, коли й виключити. 
Щодо книжки Людкевича, то перший том її я виписала 
тоді через книгарню «Л[ітературно]-Н[аукового] В[істника]», 
але, правда, одержала страшно нескоро і після безконечних 
нагадуваннів. Все-таки вона дуже потрібна для придання вже 
дописаній статті як слід викінченого виду. 
«Біла гусь» дуже велична на портреті, але я на правах найстаршої сестри дозволяю собі усміхатись, дивлючись на неї, — 
«Gusico moja!..»
 — думаю собі… 
Олесь нехай потішиться — він же раніше надрукував свою 
фант[астичну] поему — чого ж йому ще? А історію Мавки 
може тілько жінка написати. От «Дон Жуана» я йому «перебила», ну, та хто ж йому винен.
Міцно цілую тебе, мамочко. Наші всі вітають. 
Твоя Леся