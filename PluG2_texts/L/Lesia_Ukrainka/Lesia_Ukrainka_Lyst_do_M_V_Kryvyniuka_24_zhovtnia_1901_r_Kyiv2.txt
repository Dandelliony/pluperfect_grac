
11.Х.1901
Дорогий брате!
Послала Вам сьогодня гроші, а це маю нагоду написати «з-за 
границі». Тілько спішусь, бо ждуть.
Отже, про «псевдонім» і т. и. В рецензії на «Н[арис програми Української партії соціалістичної]» Ви зверніть увагу на 
примітку від редакції, що, мовляв, «Н[арис програми Української партії соціалістичної]» писаний в Київі, вийшов з друкарні київської і т. и. (що і неправда), а що рецензія теж з Київа; от наші і були скандалізовані і рішили «сховать кінці», 
а власне в той спосіб, щоб фірми не писать жадної, а тілько на 
тім місці, де звичайне пишеться имення автора, поставити дві 
літери С. Д. (ініціали, а не цілі), ніби в тім якась конспіратівність буде… Я, властиве, против сього, але не моя воля, инші 
рішили.
Примітки всякі до рецензії на «Н[арис програми Української партії соціалістичної]» викиньте: редакційна взагалі непотрібна, а авторські не провірені (виходить тепер), отже, краще без них.
Може, переклад О. можна зредагувати, додавши, напр[иклад], з Драгом[анова] про Угорську Русь тощо. Порадьтесь 
з Фр[анком]. Ну, а як не можна, то не біда.
Грошей, коли треба, ще пришлем.
Ну, стискаю Вашу руку. Бувайте здорові. Хутко ще при нагоді напишу.
Ваша сестра Леся