Фольклорні 
записи Лариси 
та Михайла Косачів
* * *
 Мати моя, матусенько,
рідна моя мати,
порадь мене, моя мати,
як нелюба звати.
 — Ой сядь, ой сядь, моя доню,
отам поза столом,
назви свого нелюбонька
сивеньким соколом.
 — Ліпше ж мені, моя мати,
гіркий полинь їсти,
аніж з своїм нелюбоньком
поза столом сісти.
Ліпше ж мені, моя мати,
каміня лупати,
аніж того нелюбонька
соколом назвати.
Ліпше ж мені, моя мати,
Дунай-річку брести,
ніж на того нелюбонька
оченьками звести.
Дунай-річку перебреду,
сяду, відпочину;
з нелюбою дружиною
без пори загину.
(З Любомля (Володимирськ[ий] п[овіт]), від Лариси Косач)

* * *
 Ой місяцю-місяченьку, не світи нікому,
тілько ж тому миленькому, як іде додому.
Ой місяцю-місяченьку, світи, не ховайся,
ой як вийдеш, милий, на ніч, хутко повертайся.
А як вийдеш, милий, на ніч, заграй у сопілку,
а я вийду, послухаю, чи ти тут, сокілку.
А як вийдеш, милий, на ніч, заграй хоч в листочок,
а я вийду, послухаю, чи твій голосочок.
Ой місяцю-місяченьку, і ти, зоре ясна,
ой світіть там по подвір’ю, де дівчина красна.
Ой я знаю, ой я знаю, чого мила красна:
перед нею і за нею впала зоря ясна.
Ой упала зоря ясна та й розсипалася,
мила зорю позбірала та й заквітчалася.
(З Миропілля Звягельського повіту, від Лариси Косач)
* * *
Molto legato
Та сама мелодія (слова зовсім инши) у Бигдая, ІІ, № 39 
 Молодая пані Петруся кохала, 
по чотирі рази за ним посилала.
По чотирі рази за ним посилала,
а за п’ятим разом сама поїхала.
 — Петрусю, серденько, покинь молотити,
сядай до карити, будем разом жити.
 — Пані моя, пані, не в такім я разі, —
пані ув атласі, а я хлоп в серм’язі.
 — Не журись, Петрусю, не журись, серденько,
зложу я свій атлас на тебе хутенько.
 — Пані ж моя, пані, боюся напасти,
щоби вельможному в руки не попасти.
I Співають теж: Вельможная пані… або Пані пана мала, Петруся кохала. — Л. У.
Фольклорні записи Лариси та Михайла Косачів 127
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙ 
Слуги ж собі сами тоє дорадили,
Що найвірнійшого до пана послали.
Ой догнали пана на кленовім мості:
 — Вернися, вельможний, пані має гості.
 — Слуго ж моя, слуго, що ж тобі такого?
Всяк же ж моя пані роду не такого.
 — Пане ж ти мій, пане, коли мні не віриш,
лутше з свого лука моє серце встрілиш!
Ох, сиділа пані в новому оконі,
Забачила пана на воронім коні.
 — Утікай, Петрусю, утікай, серденько! —
Петрусь до порога, утікать немога.
Узяли Петруся під білиї боки,
вкинули Петруся у Дунай глибокий.
Молодая пані при тому стояла,
Кожному рибалці по таляру дала.
 — Нате вам, рибалки, по пів золотого,
витягніть Петруся а хоч неживого.
(Луцьке, від Лариси Косач)
* * *
Як поїхав Данилюша на війну,
Та покинув Катеринку молоду.
В єго мати старенькая була бардзо журлива,
Написала дрібни лист до сина Данила:
 — Приїдь, приїдь, мій синоньку, хоть на тих три дні,
Бо вже твоя Катеринка все звела на твоїм добрі.
Ворониї коні позаїжджувала,
Сивиї воли позаморювала,
Твої вірни слуги порозщитувала,
Твої чорни сукні позапилювала.
Приїжджає Данилюша під новиї ворота:

 — Вийди, вийди, Катеринко, сама молода!
Вийшла Катеринка одчинять воріт.
Ой вийняв Данилюша свій гострий ніж
Та й здійняв Катеринці головоньку з пліч.
Котиться головонька по дворі,
Ото ж тобі, Катеринко, по моїм добрі.
Приїзжає до стаєнькі: коні на оброці стоят,
Сиві воли на оборі лежать.
Вірні слуги в кріслі сидять,
На Данилюшу з лівого боку смотрять.
Мати старенькая в кріслі сидить,
На рученьках мале дитя держить,
На Данилюшу з правого боку смотрить.
Мати моя старенькая [… … …]
 Три гріхи найгірші:
Їден гріх, що Катеринка вмерла,
Другий гріх, що дитинка мала,
Третій гріх, що я сам молодий удовець.
* * *
Була Польща, була Польща,
А тепер Россія.
Не заступить син за батька,
А батько за сина.
Пішов бать[ко] із сохою,
А син із косою,
Пішла мати на лан жати
В неділю з дочкою.
«Ой гріх, мати, ой гріх, мати,
У неділю жати».
«Не гріх, доню, не гріх, доню:
Не я встановила.
То панщина-даремщина
Все те наробила.
Ой ходить піп по церковці,
Книжечку читає:
«Ой що ж бо то за страх Божий,
Фольклорні записи Лариси та Михайла Косачів 129
Що людей немає?»
«Ой як же нам, та й батюшка,
До церкви ходити?
Ой з неділі до неділі
Гонять молотити».
Ой летіла зозуленька,
Летячи кувала,
Як панщина-даремщина
З села утікала.
Утікала панщинонька,
Аж гори тряслися,
А за нею вражі ляшки:
«Панщино, вернися»
«Не вернуся, не вернуся,
Бо нема до чого,
Було мене шановати,
Як здоров’я свого.
Нагонили панщиноньку
На калиновім мості:
«Ой вернися, панщинонько,
Просить пан у гості».
«Не вернуся, не вернуся,
Бо нема до чого,
Тепер мене позивайте
до миру Божого».
На миру вдома позивай до цара.
 — Ой дякуєм Богу і царові, ще й
 тиї цариці,
Що переторжили панщину на
 прускій границі.
Був пан вельможний,
Хтів хлопа набити,
Тепер іде, гроші несе,
Ще й просить робити.
(с. Колодяжно, К[овельского] у[езда], В[олынской] 
г[убернии], 13 Авг[уста], 1890 г.)

* * *
Ой із гори та в долину,
Та в луг по калину.
Любив козак дівчиноньку,
Мов мати дитину.
Любив єї, зрадив єї,
Я й сам тоє знаю:
Хоць я єї одну зрадив,
Проте дев’ять маю.
Одна миє, друга чеше,
Третя обиймає,
Четвертая постіль стеле,
П’ятая лягає;
Я з шостею в танець іду,
З сьомею гуляю,
А з восьмою заручаюсь,
З дев’ятой вінчаюсь.
(с. Волошкі, К[овельского] у[езда], В[олынской] г[убернии])
 Летить ворон з чужих сторон
 та й летячи кряче.
Седить хлопець у неволи та й
 жалубно плаче.
Седить хлопець у неволі,
 сорочку латає,
Крузь ришотку поглядає,
 десь родину має.
Ой маю я родиноньку —
 далеко од мене;
Ой чую я через люде —
 дрікається мене.
Ой ти, моя родинонько,
 не дрікайся мене,
Фольклорні записи Лариси та Михайла Косачів 131
Продай воли, продай кони
 та й викуп же мене.
Ой жаль міні, мій синоньку,
 худоби збувати;
Як заробив, як заслужив,
 так мусиш дбувати.
Ой на воді два лебеді,
 вони вбадва б’ються.
Десь на мене, молодого,
 кайдани куються.
Ой куйтеся, не куйтеся,
 я вас не боюся:
Прийде така час-година —
 сами розкуються.
Стоїть явір над водою,
 над воду схилився;
Ой вже ж бо я, молоденький,
 од роду одбився.
Ой одбився, моя мати,
 ой одбився, татку,
Дали міні сіру свиту
 й сумашедшу шапку.
Дали ж міні сіру свиту,
 то мушу носити,
Дали шапку сумашедшу,
 гірько мні тут жити.
(Білінь, Ковельського уиз[да]. Стара баба. 1890 г[од], Авг[уст])
1) 1–8 = 2) 1–8; 1) 9 …жалко ж
нам = 2) 9; 1) 10 … одвічати =
 = 2) 10; 1) 11 = 2) 11; 1) 12 Вже… = 2) 12
1) 13 Хоч… = 2) 13; 1) 14 Прийде ж…
 … що сами… =2) 14
15) Прийшла така час-година, бачить вся родина.
16) Безмаль, же ти, мій синоньку, у неволі сидиш.

17) У неволі, мамцю, у неволі, татку;
1) 18 = 2) 18; 1) 19 — …ходити = 2) 19;
1) 20 …трудно мні в ній… = 2) 20;
1) 15 = 2) 21; 1) 16 Вже ж я хлопець… = 2) 22
23) Ой а й тому а й явору корень підмиває
24) Так же й мене, молодого, та й жаль обіймає.
25) Не смійтеся, громадонько, що я тут попався.
(Idem)
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
Ой на морі на синему два лебеді б’ються.
Ой на тебе, гарний хлопче, кайдани куються.
Ой куйтеся, не куйтеся, мої не будете,
Прийде тая час-година, сами опадете.
Як привели та й до пана, кайдани опали.
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
Дали ж єму сіру свиту, рештаньскую шапку.
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
Сидить козак у неволі, сорочку латає,
Ніхто ж єго не спитає, він роду не має.
 ∙ ∙ ∙ ∙ ∙ ∙ ∙ ∙ ∙ ∙ ∙ ∙ ∙
(Звягель)
* * *
Бідна Польша, бідна Польша,
ще біднійша буде
Ой забрали в рекрутонькі всі
молодиї люде.
У п’ятницю заказали, а в суботу
погнали,
А в неділю пораненьку
у Житомири стали.
В Житомири — славне місто, ще й
 побити колочки,
Фольклорні записи Лариси та Михайла Косачів 133
А вже з наших славних хлопців
 познімали сорочкі.
Материнські познімали, а в
 царьськії побрали,
Гірько стали заплакали, отця
 й неньку згадали.
Більше жалю, ніж печалю, отцю
й неньці задали.
* * *
Ой Морозе, Морозенку, ти
прекрасний козаче,
За тобою, Морозенку, вся Україна
плаче.
Не так плаче Україна, як те
краснеє місто.
Ой заплакала Морозенька, та
ідучи на місто.
«Не плач, не плач, Морозенько,
в сиру землю не бийся,
Ходи з нами, козаками,
мед-горілкі напийся».
«Ой вже мині, миле браття, та
горілка не п’ється,
За царскіми воротами
та турук з шведом б’ється.
Нехай б’ється, нехай б’ється, нехай
ще й воює,
Бо вже цисар москаленко
усю Польшу звоює».
* * *
Бувайте здорові, шляхи та дороги — *
Ой, вже ж не стояти із милим коханком.
Ой, вже ж не ходити по сухому лому,
Ой, вже ж не водити женихів додому. **

Ой, вже ж не ходити в зеленій ліщині,
Ой, де ж мені дітись, молодій дівчині.
Мої конопельки густі, зелененькі.
Милий од’їжжає, — вороги раденькі.
Милий од’їжжає, мені приказує,
Щоб я не тужила, гинших не любила,
Гинших не любила, чорно не ходила.
Я сама не знаю, що мені робити,
Що мені не можна людім догодити:
Як я уберуся, скажуть: не журюся,
Як я чорно хожу, скажуть: лінуюся.
Поїхав, поїхав, нігде не видати,
На білім пісочку два слідочки знати.
Ой, один слідочок коня вороного,
А другий слідочок миленького мого.
Піду я в садочок, виломлю листочок,
Виломлю листочок, прикрию слідочок.
Щоб по тому сліду люде не ходили,
Щоб мого милого инші не любили.
Щоб по тому сліду пташки не літали,
Щоб мого милого инші не кохали.
Поїхав, поїхав, бодай на зламання,
Щоб голову зломив за моє кохання.
Сама я не знаю, де милий подівся,
Чи вовки заїли, чи в Дунай втопився.
Сиб вовки заїли, то б луги шуміли,
А сиб утопився, то б Дунай розлився.
Коли б у шинкарки, то брязчали б шклянки,
Коли б на базарі, то б музики грали. ***
А я молоденька садочком пройдуся,
Садочком пройдуся, з слідочком зійдуся,
На слідочок гляну, слізьми обільюся.
Ой, ти ж, мій милий, ти ж, мій чорнобривий,
Який твій слідочок тепер мені милий.
Ой летіли гуси з далекого гаю,
Пождіте, гусоньки, я вас запитаю,
Фольклорні записи Лариси та Михайла Косачів 135
Ви же з того краю, де милого маю.
Ой чи він запився, а чи закохався,
Що листу не пише й сам не покланявся.
Ой він не запився і не закохався,
З великого жалю в чужий край забрався. ****
Варіант другий
* Ой, я на городі капусту садила,
Чом той мене не взяв, що єго любила.
Кого я любила, то людям пустила,
А кого не знала, з тим на шлюбі стала.
Кого я любила, то той за плечима,
Кого ж ненавиджу, той перед очима.
** Ой, вже ж не ходити по сухому труску,
Ой, вже ж не водити женихів за ручку.
*** Коли б у шинкарки, то б брязчали шклянки,
Коли б на базарі, то б музики грали.
**** В чужий край забрався, та й тебе забувся.
* * *
Ой, де б я, де б я із досадоньки не пішла,
Ой, де б я, де б я своє горе рознесла.
Ой, піду я з досади в садочок,
Ой, вирву я оріховий листочок.
Та спишу я всю досадоньку свою,
Та й пошлю я в славний город у Москву.
Ой, то він буде той листочок читати,
То і буде всю досадоньку знати.
Перша досада, що чужая сторона,
Друга досада, що невірна дружина,
Третя досада, що дитина малая,
Четверта досада, що свекруха лихая,
П’ята досада, кого люблю, то й нема.
I Ой, хто ж там буде славний гарний молодець,
Той прочитає тонкий білий папірець. —Л.У.

* * *
Світи, місяцю, з вечера цілу нічку,
Переплів Дунай, іще й бистру річку.
Переплів Дунай і чобіток не помочив.
Знати козака, що до дівчини ходив. (2)
Куроньки піють, а я в дівчини сиджу,
А прийду до доми, сам себе ненавиджу. (2)
Як прийду до доми, отець, матюнка лає,
Ой отець лає, а ще й матюнка гірше. (2)
«Синку, не ходи на вечорниці більше.
Не ходи, синку, на ті вечорниці,
Бо Бог скарає за чужі молодиці».
«Ой за що мене, матінко, Біг має карати,
Я всядаю на коня, а вона просить до хати.
Ой годі, мати, та й на мене лаяти;
Я беру воли та й йду у поле орати».
Доорався козак до зеленого луга,
(Вар[іант]: Ой орав козак, доорався до луга)
Кидає воли й посеред поля плуга. (2)
Взяла козака й а за серденько туга. (2)
«Дівчино мила, що ти мні наробила?
Плужок не горе, роботонька не мила. (2)
«Нічого, козаче, я тобі не робила, (2)
(Вар[іант]: Нічого ж я, козаче, не робила)
Де ж ти походив, слідоньки позначила. (2)
Ой то тобі, козаченьку, коханнє,
Не бере ж тебе в чистим поли ораннє. (2)
Ой то ж тобі, козаче, за зальотоньки, —
Ні вночі спання, ані вдень роботонькі. (2)
(с. Білінь, Авг[уст] 1890 г[од]. Стара баба)
Фольклорні записи Лариси та Михайла Косачів 137
 Ой чиє ж то поле, широкі загони,
Ой того козаченька, що чорниї брови. (2)
Ой чиї ж то воли по горі ходили?
Ой то того козаче[нька], що ми втрох любили. (2)
Ой одна любила, хороше водила,
А другая прикохала, білу постіль слала. (2)
Другая прикохала, білу постіль слала,
А третяя, чернявая, та й причарувала. (2)
Летіла зозуленька через сад, куючи;
Ішов козак з вечорниць та й причаруючи. (2)
Як прийшов додому, не сказав нікому.
Ой сів же він конець стола, підперся рукою.
Єго ж мати ходить, біли ручки ломить:
«Що ж до мене мій синочок словця не промовить?» (2)
Як прийшов товариш: «Ходімо орати».
«Ой не можу, товаришу, головки пудняти». (2)
Як прийшов товариш: «Ходімо косити».
«Не можу я, товаришу, головки зносити». (2)
«Не тре, товаришу, і сіна покоса,
Зчарувала дівчинонька, що русая коса. (2)
Не тре, товаришу, ні сіна копиці,
Зчарували, товаришу, й гарні молодиці. (2)
Не тре, товаришу, ни сіна никрошки,
Тілько треба саджень землі, а чотири дошки». (2)
(Idem)
1) 1–6 = 2) 1–6; 1) 8 …чари наливала =
 = 2) 7; 1) 9 Ой летить… = 2) 8;
2) 9 Надибала козаченька, з вечорниць ідучи.
2) 10 Ой іди, козаче, ой іди додому,
11) Та й сядь собі в кінці стола, не кажися никому.
12) Ой, іди, козаче, ой, іди додому,
13) Та й сядь собі кінець стола, підиприся рукою.

1)13 Вишла мати з хати… = 2)14;
1) 14 Ой щось моя дитинонька… = 2) 15;
1) 15 Й а… просити… = 2) 16;
1) 16 …на воли гукати = 2) 17;
1) 17 Ой… просити … = 2) 18;
1) 18 Ой… = 2)19;
1) 21 Не треба мні сіна, не треба… = 2) 20
2) 21 Наробили міні лиха пізни вечорниці.
1) 19 Не треба мні сіна, не треба… = 2)22
23) Зчарували ті дівчат[а], що чорниї коси.
24) Не треба мні сіна, не треба нікрошки.
1) 24 Ті… ще й … = 2) 25
(с. Колодяжно)
* * *
Калино-малино, чого в лузі стоїш,
Чи й вітру боїшся, чи ночі жалієш?
Й вітру не боюся, ночі не жалію,
Де ж я посаджена, там я зеленію.
Чи світа не вольна, чи головка больна?
Я й світа вольна, й головка не больна.
По тим затужила, що вірно любила. (2)
Тим я заплакала, що вірно кохала.
Молода дівчина три ночі не спала,
По білий бомазі листоньки писала.
Написала листи на білим папері,
Пошлю до козака в четвер і по вечері.
Козак, лист узявши та й перечитавши,
Жалібно заплакав, дівчину згадавши.
(с. Білін. Eadem)
* * *
Чорни очі, пора спати,
Завтра треба рано встати,
Коникові обрік дати,
Фольклорні записи Лариси та Михайла Косачів 139
І коника осідлати,
До дівчини поїхати.
Приїжжаю під віконце,
Вишла дівча, як те сонце.
Під’їжжаю під ворота,
Вишла дівча краще злота.
Взяла коня за уздечку,
А козака за ручечку.
Завела коня у стаєнку,
А козака у світелку.
Дала коню овса, сіна,
А козаку меда-вина.
Дала коню овес їсти,
А козаку крісло сісти.
Сама сіла в кінці стола,
До козака ані слова.
«Чого, дівча, посмутніла?
Чи жаль коню овса-сіна,
Чи козаку меда-вина?»
«Не жаль коню овса-сіна,
Не козаку меда-вина;
Тілько жаль мні молодості,
Що не живеш по щирості».
(с. Колодяжно)
Роман
Ой у полі курно та димно,
За туманом світу не видно.
Ой там Роман воли пасе,
А дівчина воду несе.
Роман дівча наганяє,
З відра воду виливати.
 — Ой Романе, Ромасеньку,
Пускай мене додомоньку.
В мене мати не рідная,
Головонька моя бідная.

Буде бити, ще й сварити,
А нікому боронити.
«Де ти, доню, барилася,
Що вечера вже зварилася».
«Ой летіли гуси з броду,
Сколотили в річці воду.
Ой там же я барилася,
Поки вода встановилася.
Ой там же я постояла,
Покі вода кришталем стала».
Ой піду я до комори спати,
Нехай мене та й не будить мати.
Нехай мене Роман збудить,
Коли мене вірне любить.
* * *
Ой зішла зоря із вечера не ясная — темна.
Чи будеш ти, дівчинонько, на сю нічку певна.
Я ж не буду, дівчинонько, тебе безпечати,
Бо я буду, дівчинонько, в степу ночувати. (2)
Ой хоч же ти, козаченьку, у степу ночуєш,
Такі ти мій голосочок рано й вечор чуєш. (2)
Ціле ж літо жито жала, снопів не в’язала,
Любив козак ціле літо, правди не сказала.
Ой тоді я снопки зв’яжу, як житечко зожну,
Вже я тоді правду скажу, як рученьки зв’яжу…
Ой поїду (2) вороними кіньми,
Таки знайду дівчиноньку, а до себе рідну. (2)
Запряжу я сиви кони, ще й запряжу кари,
Ой поїду в світ шукати та й (а) до сибе пари. (2)
Запряжу я сиви кони, а другиї лиси,
Поки найду дівчиноньку, й а до свеї мис[л]и. (2)
Походжано, поброджано коля меї хати,
То шевчихи, то кравчихи, й а пудкивки знати. (2)
(с. Білінь, Авг[уст] 1890 г[од], ст. баба Параска)
Фольклорні записи Лариси та Михайла Косачів 141
* * *
Вже сонце низенько,
Вже вечор близенько.
Чом ти не виходиш,
Ти моє серденько?
* * *
Ой чом, коню, води не п’єш?
Десь доріжку чуєш?
Ой чом, сину Василино,
Вдома не ночуєш?
Ой як мені, моя мати,
Вдома ночувати?
Темна нічка, невидная —
Ні з ким розмовляти.
Ой маєш ти, мій синоньку,
Коня вороного,
Веди єго до стаєнки,
Говори до його.
Ой що ж мені, моя мати,
З конем за розмова, —
Я до єго цілу нічку —
Він мені ні слова.
Я дам коню в’язку сіна,
Він на сіні ляже,
Ой він мені, молодому,
Правдоньки не скаже.
Ой на ставу, на ставочку
Качечка ночує;
Не будемо, серце, в парі,
Душа моя чує.
Не будемо, серце, в парі
Через воріженьки,
Через тиї воріженьки,
Що живуть близенько!
(Колодяжне)

* * *
Ой гилля, гилля, гусоньки, на став!
Ой вже ж бо я, серце-дівчино,
Три нічки не спав.
Ой не спав, не спав, не буду спати…
Прошу ж тебе, серце-дівчино,
Повечеряти.
Я ж не топила, я ж не варила,
А вже ж тому третяя неділя,
Як говорила.
Я ж не чесалась, я ж не вмивалась,
Ой ти ж мені, серце-дівчино,
Так сподобалась.
(Колодяжне)
* * *
Мати моя, матусенько,
Рідна моя мати,
Навчи мене, моя мати,
Як нелюба звати.
Ой сядь, ой сядь, моя доню,
Гей там поза столом,
Назви свого нелюбонька
Сивеньким соколом.
 — Ліпше мені, моя мати,
Гіркий полинь їсти,
Ніж край того нелюбонька
Поза столом сісти!
Легче мені, моя мати,
Каміня здійняти,
Аніж того нелюбонька
Соколом назвати!
Фольклорні записи Лариси та Михайла Косачів 143
Легче мені, моя мати,
Бистрий Дунай брести,
Ніж на того нелюбонька
Оченьками звести!
Бистру річку переплину,
Сяду, одпочину, —
За невірною дружиною
Без пори загину!
(м. Любомль, Волод[имирський] пов[іт])
* * *
Бувайте здорові, шляхи та дороги,
Ой де походили мої білі ноги!
Ой де я ходила, ходити не буду,
Кого я любила, любити не буду.
А вже ж не ходити ранком попід замком,
А вже ж не стояти з козаком-коханком.
А вже й не ходити, куди я ходила,
А вже ж не любити, кого я любила.
А вже ж не ходити в ліски по горішки;
А вже ж минулися дівоцькиї смішки.
Бувайте здорові, тутейшиї люде!
Прошу споминати, як мене не буде.
Споминайте ж мене добрими словами;
Не було ж дівчини, як я межи вами.
Споминайте ж мене добрими словами…
Де ж той хлопець дівся з чорними бровами?
Чи єго убито, чі в полон зайнято,
Що єго не видно ні в будень, ні в свято?
Чи він у шинкарки горілки напився,
Чи го вовки ззіли, чи він утопився?
Сиб єго убито, то б луги зов’яли,
Сиб він на базарі, то б музики грали.
Сиб він у шинкарки, то б бряжчали шклянки.

Сиб го вовки ззіли, то б луги шуміли,
Сиб він утопився, то б Дунай розлився.
Поїхав, поїхав, нігде не видати,
На жовтім пісочку два слідочки знати.
Ой один слідочок — коня вороного,
А другий слідочок — миленького мого.
Піду я в лісочок, зірву я листочок
Та піду накрию милого слідочок,
Щоб по тому сліду люде не ходили,
Щоб мого милого инші не любили,
Щоб по тім слідочку пташки не літали,
Щоб мого милого инші не кохали.
Поїхав, поїхав понад берегами,
А я зосталася поміж ворогами.
Поїхав, поїхав, бодай на зламання,
Щоб голову зломив за моє кохання!..
Налетіли гуси з далекого краю;
Пождіте, гусоньки, я вас запитаю.
Пождіте, гусоньки, я вас запитаю:
Чи не з того краю, де милого маю?
 — Де ми не літали, де ми не бували,
А твого милого нігде не видали!
Бодай же ви, гуси, із пір’ям пропали,
Як ми любилися, тепер перестали.
Як ми любилися, як голубів пара,
Тепер розішлися, як чорная хмара.
Як ми любилися, як малиї діти,
Тепер розішлися по білому світі.
Як ми любилися, як зерно в горісі,
Тепер розішлися, як туман по лісі!
Сиві гуси, сиві, тілько єдна глива…
А всі мають долю, лиш я нещаслива!
(с. Скулин, Ков[ельський] пов[іт])
Пилип та Ярина. Див[ись] Лис. ІІІ т. «Пісні».
Фольклорні записи Лариси та Михайла Косачів 145
Баллада про завоз дівчини
І
 Ой у полі, полі коршомка стояла,
А у тій коршомці дівка шинкувала.
Ой заїхав козак та з Україноньки,
Одмови[в] дівчину та од родиноньки:
 — Ой поїдь, дівчино, ой поїдь із нами,
Ліпше ж тобі буде, як у твеї мами.
У мами ходила в подраній свитині,
В нас будеш ходити в чорний кармазині.
Ой дурна дівка, дурна послухала,
Сіла з козаченьком, сіла, поїхала.
Ой завіз дівку пид густий лісочок:
 — Ой скідай, дівко, з голови віночок.
Ой плаче дівка, плаче-умліває,
З головки віночок, з головки скідає.
Ой завіз дівку на жовти пісочки:
 — Ой скидай, дівко, з головки биндочки.
Ой плаче дівка, плаче-умліває,
З головки биндочки, з головки скидає.
Ой узяв дівчину під білиї боки,
Та й кинув дівчину у Дунай глибокий.
Ой плаче дівка, плаче-умліває,
За берег ручками, за берег хватає.
Ой то козаченько шабельку виймає,
Та й по лікоть ручки дівчіні втинає.
Як забачив братік з високого муру,
Спустився до сестри на шовковим шнуру.
 — Ой десь ти, сестро, розкоші не мала,
Що ти гайдамаці на підмогу стала.
 — Ой мала ж бо я розкоші доволі,
Оно ж я не знала, що то [в] світі горе.
(Миропілля)

ІІ
 1, ІІ = 1, І; 2, ІІ = 2, І … Хайка шинкувала
3) А у тій коршомці пили два молодці
4) Пили-попивали, молодую Хайку к собі підмовляли.
5) Молодая Хайка, чи поїдеш з нами
6, ІІ = 6, І; 7, ІІ = 7, І; 8, ІІ = 8, І
9, ІІ = 9, І …Хайка…; 10, ІІ = 10, І …козаками…
11) Ой повезли Хайку густими лісами,
12) Прив’язали Хайку до сосни косами.
13) Та пішли донизу наламати хмизу,
14) Запалили сосну од верху до низу.
15) Ой сосонка горить, дівчина говорить.
16) Сосонка палає, дівчина вмліває.
17) Хто в лісі ночує, нехай голос чує,
18) А хто голос чує, нехай не ратує.
19) А хто дочок має, нехай научає,
20) По заході сонця гулять не пускає.
(Миропілля)
ІІІ
 Ой у полі, полі коршомка стояла.
Ох вей, мамуню, зуд, зуд, ну-ну-ну,
коршомка стояла, та-рі-рі-бом-бом, (2)
коршомка стояла.
А у тій коршомці Хайка шінкувала.
Ох вей, мамуню, зуґ, зуґ, ну-ну-ну,
Хайка шинкувала і т. і.
Хайка шинкувала та й грошей не брала;
А у тій коршомці салдати стояли,
Молодую Хайку собі намовляли.
I Вар[іант] Дівчину (Ковельскій пов[іт]). —Л.У.
II Та-рі-бом-бом — тирада голосом у жідівсько-мінорному тоні, двічі переспівується. Співається пісня solo; хор підхоплює приспівку; ламентується 
соліст, упавши долі. —Л.У.
Фольклорні записи Лариси та Михайла Косачів 147
 — Ой поїдь-но, Хайко, ой поїд-но з нами,
7,ІІ = 6,І, як в коршмі з жидами.
 — Приїжжай-но, салдат, в суботу на шабас,
В суботу на шабас — усі жиди в школі,
А я, молодая, зостаюсь удома.
Як приїхав салдат на трох на підводах.
На єдну підводу скрині та перини,
На другу підводу серебро та злото,
На третю підводу сама Хайка всіла.
Ой повезли Хайку над Дунай глибокий
Та взяли Хайку під білиї бокі.
17, ІІ = 20, І …вкинули єї…
(міст[ечко] Мельниця (Ков[ельський] пов[іт]))
Далі йде жидівська ламентація прозою, напр[иклад]
Ой чи не мала ти хати, чи не було в тебе тата?.. і т. і.
IV
Чорноморець, моя мамцю, чорноморець
Вивів мене, моя мати, на морозець.
Ой став вітер буйнесенький повівати,
Ой став мене чорноморець намовляти:
 — Поїдь, поїдь, дівчинонько, поїдь з нами,
Дамо тобі серм’яжину із стрічками, (2)
Дамо тобі ще й віночок з квіточками, (2)
Дамо тобі черевички з підківками.
Дурна була, моя мамцю, послухала,
Сіла собі з чорноморцем, поїхала.
Я ж думала, моя мати, панувати,
Ой тепер же прийшлось горувати.

Чари
І
 Ой чиє ж то поле — широки загони?
Оце ж того козаченька, що чорниї брови.
Ой чиї ж то воли по горі ходили? —
Оце ж того козаченька, що ми втрох любили.
Одная любила — хусточку пошила;
А другая накохала — білу постіль слала,
А третяя, чорнявая, чари наливала.
Летіла зозуля через сад, куючи,
Надибала козаченька, з вечорниць ідучи.
«Ой іди, козаче, вернися додому,
Ой сядь собі в конці стола, не корись нікому».
Пішов козаченько, вернувся додому,
Ой сів собі конець стола, підперся рукою.
Ой як пришла мати, біли ручки ломить:
«Ой щось моя дитинонька словця не промовить».
Як прийшов товариш просити орати.
«Не здужаю, товаришу, головки подняти».
Ой прийшов товариш: «Ходімо косити».
«Не здужаю, товаришу, коси носити».
Не тра мені сіна, не треба й копиці,
Зчарували, товаришу, гарні молодиці.
Не тра мені сіна, не треба нітрошки,
Тілько треба саджень землі та чотири дошки.
(Колодяжно)
ІІ
 1, ІІ = 3, І; 2, ІІ = 4, І То ж того козака…
3, ІІ = 5, І; 4. Друга полюбила, перстень подарила (2)
5) Третя полюбила та й чари варила.
6, ІІ = 16, І; 7, ІІ = 17, І …милий брате, на воли гукати
I Вар[іант]: воли поганяти. —Л.У.
Фольклорні записи Лариси та Михайла Косачів 149
8, ІІ = 18, І …просити косити;
9, ІІ = 19, І …брате, я й… …
10. Ой як прийшла мати та й стала питати,
11. Чи не треба, синку, воріжки шукати.
12. Ой не треба, мати, воріжки шукати
13. Тілько треба, мати, труну будувати.
(Чаруків (Луцький повіт))
ІІІ
Ой у полі жито копитами збито,
Під білою березою козаченька вбито.
Ой убито, вбито, затягнено в жито,
Червоною китайкою личенько накрито.
Ой як вийшла мила, голубонька сива,
Як підняла китаєчку та й заголосила.
Ой вийшла другая, та й вже не такая,
Як підняла китаєчку — та й поцілувала.
Ой як вийшла третя з-під білої хати:
 — Було ж тобі, вражий сину, нас трьох не кохати.
(Полонне)
IV
Мати сина оженила,
Невістоньки не злюбила.
Посилає сина у дорогу,
А невістоньку в поле брати льону.
Як приїхав син з дороги,
Поклонився неньці в ноги.
Посадила мати сина конець стола,
А невістоньку у порога.
Дала сину меда-вина пити,
А невістоньці чемериці пити.
I Головки зносити. —Л.У.

Ой як узяв той син гостру сокіру,
Рубати тополю, що на чистим полю.
Гей, як рубнув раз, — вона стенулась;
Гей, як рубнув вдруге, — похилилася.
Як рубнув утретє, — заговорила:
«Не рубай, миленький, я твоя мила. (2)
Се ж нам твоя мати так наробила, (2)
Маленькіх діточок посиротила».
(Миропілля)
Різни баллади
І
Мати сина на ґвалт оженила,
Невістоньки так не злюбила.
 — Піди, сину, на ярмарок пішки,
Купи, сину, дротяниї віжки. (2)
Зв’яжи милій і руки, і ніжки.
Купи, сину, дротянку-нагайку,
Та бий жінку з вечора до ранку.
Опівночи комора звеніла,
А вдосвіта вже мила зомліла.
Пішов милий дати неньці знати,
Лежить мати посеред кімнати.
«Мати, мати, пораднице в хаті,
Порадила, як милу скарати, (2)
Тепер порадь, як її сховати».
«Зірви, сину, в коморі підлогу,
Сховай, сховай любую розмову».
«Я не буду підлоги зривати,
Я не буду милої ховати. (2)
Тілько піду дам до пана знати.
I Вар[іант] глум —Л.У.
Фольклорні записи Лариси та Михайла Косачів 151
Пане, пане, зробилась причина:
Вмерла жінка, зосталась дитина.
Скажи, пане, рученьки зв’язати,
Забив жінку, треба одвічати».
(Миропілля)
ІІ
Ой зима, зима та й холодная,
Прошу ж я тебе, не зморозь мене.
А жона мужа та й зарізала,
В зеленим саду та й повісила. (2)
А сама ходить, рученьки ломить:
 — Ой горе, горе з таким мужем жить,
А іще горійше, як мужа забить.
(Миропілля)
ІІІ
Ой оженився, та й одружився,
Та й узяв жинку не до любови. (2)
Не до любови, не до розмови.
Ой купив корабель та за триста рубель,
Та за триста рубель ще й з полтиною, (2)
Посадив жінку ще й з дитиною.
«Чей пливи, мила, та й негідниця,
Ти в мене була неробітниця».
Чей хвиля іде, корабель пливе,
А мила сидить, як свіча горить. (2)
А дитиночка — як та зірочка.
«Ой вернись, мила, голубко сива,
Ти ж мені, мила, вже й до любови, (2)
І до любови, і до розмови».
«Не вернусь, милий, голубе сивий,
Ой бив ти мене та й нагайкою, (2)
Ой щоб я та була та й хазяйкою.

Ой бив ти мене та й дубиною,
Ой щоб я була господинею.
Ой було тіло, як папір, біле,
А тепер воно та й почорніло».
(Миропілля)
IV
Ой там за гаєм, гаєм зелененьким,
Там ходила милая з миленьким.
Ой там ходила, стиха говорила:
«Ой ти, мій милий, ти, мій вірний друже, (2)
Ой болить мені головина дуже.
Болить головина, подобно ж я умру,
Гей, зроби ж мені, милий, з бучиноньки трумну».
«Ой де ж тобі, моя мила, бучини узяти,
Будеш же ти, моя мила, в сосновий лежати».
«Ой продай, милий, корову рабую,
Ой набери мені сорочку тонкую,
Ой дай пошити хороше сорочку,
І поховай мене, милий, в вишневим садочку,
І насип мені високу могилу,
І посади в головоньках червону калину.
Ой як ти будеш з другою шлюб брати,
Ой то прийдеш на могилу калини ламати».
Ой у неділю, ще й сонце не сходить,
А вже милий другу милу за рученьку водить.
Спіткнулася мила на тую могилу
Та й собі забила свою ніжку білу.
«Ой ти, мій милий, що ж то за могила,
Ой що я на неї свою ніжку збила».
«Ой моя мила, то ж тая могила,
Що тут лежить похована моя перша мила».
«Ой тра ж було суці сорочки не дати,
Ой тра ж було єї в саду не ховати.
Було дати єї яку деренину,
Фольклорні записи Лариси та Михайла Косачів 153
Було ж єї вивезти у луг по калину».
«Ой ще ж ти, мила, того не діждала,
Ой щоб моя перша мила у лузі лежала».
Ой в неділю рано, ще й сонце не сходить,
А вже милий на могилу до милої ходить.
«Ой устань, мила, пораднице моя,
Ой пропадає худобина твоя».
«Ой нехай вона тобі пропадає,
Єсть гінча мила — нехай доглядає».
«Ой устань, мила, принесу ті меду».
«Ой одчепися, головки не зведу».
«Ой устань, мила, принесу горілки».
«Ой сховай собі для другої жінки».
«Ой устань, мила, порадонько моя,
Гей, плаче, плаче, дитинонька твоя».
«Ой нехай плаче, може, перестане,
Ой вже ж єго матуся до него не встане.
Ой продай, милий, сукню і катанку,
Ой найми, найми до дитини мамку.
Ой дай тій мамці корову рабую,
Ой нехай глядить дитину малую.
Ой дай корову ще й рабе телятко,
Ой нехай глядить моє сиротятко».
(Любомль (Вол[одимир] Вол[инський повіт]))
V
Як поїхав Данилюша на війну
Та покинув Катеринку молоду.
Єго ж ненька старенькая була барзо журлива,
Написала дрібни лист до сина Данила:
«Приїдь, приїдь, мій синочку, хоч на тих три дні,
Бо вже твоя Катеринка все звела по твоїм добрі.
Ворониї коні позаїжджувала,
Сивиї воли позаморювала,
Твої вірниї слуги порозщитувала,

Твої чорниї сукні позапилювала».
Приїзжає Данилюша під новиї ворота:
«Вийди, вийди, Катеринко, сама молода».
Вийшла Катеринка одчинять воріт.
Ой як вийняв Данилюша свій гострий ніж
Та й здійняв Катеринці головоньку з пліч.
Котиться головонька по дворі.
«Ото ж тобі, Катеринко, по моїм добрі».
Приїзжає до стаєньки: коні на оброці стоять,
Сиві воли на оборі лежать;
Вірни слуги в кріслі сидять,
На Данилюшу з лівого боку смотрять.
Мати старенькая в кріслі сидить,
На рученьках малеє дитя держить,
На Данилюшу з правого боку смотрить.
«Мати моя старая, що маю робити, —
Що вчинив я три гріхи найгірші.
Один гріх, що Катеринка вмерла,
Другий гріх, що дитинка вмерла,
Третій гріх, що я сам молодий удовець».
(Колодяжно)
VI
Чи чули ви, люде, такої новини,
Забито Петруся в Джуранській долині.
Пані пана мала, Петруся кохала,
по чотири рази за ним посилала, (2)
А за п’ятим разом сама поїхала.
«Гей, кідай, Петрусю, сіяти, орати,
Всядай до карети, будем панувати».
«Пані ж моя, пані, та не в такім разі,
Пані у атласах, а я у семрязі».
«Не бійся, Петрусю, не бійся, серденько,
Скину я свій атлас на тебе хутенько».
«Пані ж моя, пані, боюся напасти,
Фольклорні записи Лариси та Михайла Косачів 155
Щоби вельможному в руки не попасти».
«Не бійся, Петрусю, ти зі мною жити,
Послала я пана до суду судити».
«Слуги ж мої, слуги, слуги дорогиї,
Будьте ж мені, слуги, на цей раз вірниї».
Слуги ж собі сами тоє дорадили,
Що найвірнійшого до пана послали.
Ой нагнали пана в калиновім мості:
«Ой вернися ж, пане, має пані гості».
«Слуго ж моя, слуго, що ж тобі такого,
Всяк же ж моя пані роду не такого».
«Пане ж ти мій, пане, коли мні [не] віриш,
Ліпше з свого лука моє серце встрілиш».
Ой і наш панонько коня не жаловав,
По другому разу дорогу туровав.
Ой седіла пані в новому оконі,
Забачила пана на вороним коні.
«Петрусю, серденько, утікай хутенько!»
Петрусь до порога — утечи тяженько.
Ой вдариться Петрусь об поли руками:
«Пані вельможная, пропав же я з вами».
Ой вдариться Петрусь об стіл головою:
«Пані ж моя, пані, і пропав я з тобою!
Чи ти ж мене, пане, в кайдани закуєш,
Чи ти мені, пане, життя подаруєш?»
«Не буду я тебе в кайдани кувати,
Гей, не буду тобі життя дарувати».
Ой взяли Петруся під білиї боки,
Укинули єго у Дунай глибокий.
Вельможная пані при тому стояла,
Кожному рибалці по таляру дала.
«Нате ж вам, рибалки, по пів золотого,
Витягніть Петруся бодай неживого».
(Старі Кошари (Ковел[ьський] пов[іт]))
I Вар[іант] простого. —Л.У.

VII
Була вдова (2) на Подолі
та й не мала щастя-долі.
Тілько мала (2) три синочки,
Три синочки і три дочки.
Сини зросли, в розбій пошли,
А три дочки на лісочки.
Гей, старшую (2) звіри ззіли,
Середульша утонула. (2)
А найменша заблудила.
Приблудила (2) до діброви,
А в діброві вогонь горить.
А в діброві (2) вогонь горить,
Біля вогню розбой седить.
«Добривечір, добривечір, добрі люде.
Оттут мені конець буде».
Старший каже (2): «Зарубаймо!»
Середульший: «Не займаймо!»
Менчий вивів (2) на дорогу,
Питається єї роду.
«Ой я роду не простого:
Була вдова на Подолі
Та не мала і т. д. до вірша
Біля вогню розбой седить».
«Чолом (2), чолом (2), сестро наша,
Бо то ж була мати наша.
Ходім, сестро, (2) на три шляшки,
Будем бити пани-ляшки,
Будем бити, (2) розбивати,
Будем гроші здобувати».
 — Стійте, брацця, (2) становіться,
Бо чужа кров не водиця,
Бо чужа кров (2) не водиця,
I В другім разі середульша — bis. —Л.У.
Фольклорні записи Лариси та Михайла Косачів 157
Розливати не годиться.
Годі, брацця, (2) панувати,
Та ходімо (2) горувати, (2)
Хліба й солі (2) заробляти, (2)
Стару матір годувати.
Старші пішли (2) панувати,
А найменший (2) горувати, (2)
Хліба й солі (2) заробляти, (2)
Стару матір годувати.
(с. Перековичі (Ков[ельський] пов[іт]))
VIII
Ой коли б я знала, що буду вмерати,
То б собі казала труну збудувати.
Ой стояла труна двайцять штирі рокі,
На двайцять п’ятому стала говорити;
На двайцять п’ятому стала промовляти:
«Ой докі ж я буду порожня стояти?»
А я, молоденька, та й стала гадати,
Ой кого ж я маю в труні поховати.
Поховала б мужа — та жаль мені дуже,
Сховала б дитину — дитинка маленька,
Сховала б дитину, — дитинка маленька,
Лягла б сама в труну —
Сама молоденька.
(Любомль (Волод[имир]-Вол[инський повіт]))
ІХ
Ой росла я, росла, як у бору сосна.
Ой оддала мене мати та й за недоростка.
Ой я ж того недоростка зроду не любила,
По чотири неділеньки з ним не говорила.
На п’ятую неділеньку стала говорити,
Стала свого недоростка вірненько любити.

«Запрягай, недоростку, коня вороного,
Поїдем в гостину до батенька мого».
Ой їхали поле, їхали другеє,
На третєму полі стали спочивати,
Ой стала я недоростка назад завертати.
«Ой вернися, недоростку, вернися додому,
Як не вернешся додому, прив’яжу у бору».
Прив’язала недоростка при високій сосні,
Сама сіла поїхала до татонька в гости.
Гостила неділю, гостила другую,
На третюю неділоньку їхала додому. (2)
«Ой десь же мій недоросток прив’язаний в бору.
Ой чи ти спиш, недоростку, чи спиш, чи дрімаєш,
Чи ти мене, молодую, з гостей дожидаєш?»
«Ой не сплю я, моя мила, не сплю, не дрімаю,
Тілько тебе, молодую, з гостей дожидаю.
Ой дай мені, моя мила, води напитися».
«Не дам, не дам, недоростку, будеш хвалитися».
«Ой не буду, моя мила, їй-богу, не буду,
Докі заїду додому, то й про все забуду».
Ой приїхав недоросток, на поріг звалився,
«Ой так же я в свого тестя горілки напився».
«Ой чого ж ти, мій синочку, на личку біленький,
Ой десь же ти в свого тестя та й дуже п’яненький».
«Ой не був я [в] свого тестя, не був і не буду,
Ой я ж теї гостиноньки повік не забуду».
(Колодяжно)
* * *
Ой де б я, де б я із досадоньки пішла,
Ой де б я, де б я своє горе рознесла.
Ой гей піду з того горя в садочок,
Гей [ой] вирву, вирву я кленовий листочок.
Ой гей на нему всю досадоньку спишу,
Ой видішлю я в славен город, у Москву.
Фольклорні записи Лариси та Михайла Косачів 159
Ой гей хто ж буде той листочок читати,
Ой гей той буде всю досадоньку знати.
Перша досада, що чужая сторона,
Друга досада, що дружина ‹…›,
Третя досада, що дитина малая,
Четверта досада, що свекруха лихая.
Четверта досада, що свекруха лихая,
П’ята досада, кого люблю, та й нема.
* * *
 Пид гай, коню, пид гай, коню,
Пид гай зелененький!
Од’їжджає на Вкраїну
Козак молоденький.
Ой чи чули, сусидоньки,
Як кури запіли,
Як у мене кавалєри
Вечероньку їли?
* * *
 Була (2) Польща, (2)
Настала Россія,
Не заступить син за батька,
А батько за сина.
Пішов батько із косою,
А син із сохою,
Пішла мати на лан жати
***
Укупи з дочкою.
Ой із гори та в долину
І в луг по калину.
Любив козак дівчиноньку,
Як мати дитину.
Любив єї, зрадив єї,

 Я сам тоє знаю,
Хоць я єї одну зрадив,
Проте дев’ять маю:
Одна миє, друга чеше,
Третя обиймає,
Четвертая постіль стеле,
П’ятая лягає.
Я з шостою в танець піду,
З семею гуляю,
А з восьмею заручаюсь,
З дев’ятой винчаюсь.