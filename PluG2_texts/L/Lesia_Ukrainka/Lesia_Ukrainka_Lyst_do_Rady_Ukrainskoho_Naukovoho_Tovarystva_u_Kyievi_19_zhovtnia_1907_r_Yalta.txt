
До Ради Українського Наукового
Товариства у Києві
Висловлюючи сим листом бажання балотуватись у члени Товариства, прошу, в разі якби мене було прийнято, записати 
мене до філолоґічної секції. 
Точно визначити тепер, яка б мала бути моя праця для Товариства, я не можу, але з охотою працюватиму, наскілько дозволять обставини. Думаю, що найбільше могла б послужити 
при складанні рефератів по історії літератури (переважно західньоєвропейської) для публічного відчитування. 
З пошаною Л. Косач-Квітка (Леся Українка) 
6.Х.1907