«Купала на Волині»
На Волині ще у многих місцях затримався звичай справляти стародавнє свято Купала.
В Ковельському повіті справляють Купала так: звечора 
хлопці крадуть де-небудь солом’яника старого, — власне крадуть, бо просити не годиться. Солом’яника того звуть «козубом». Того козуба хлопці тягнуть по селі, біжучи якнайшвидче і співаючи, а назустріч їм виходять люде і роблять 
«перейму», себто складають на вулиці тріски, поліна, старі кошики і т. ін. — все то знадоби для купальського вогнища. Все теє хлопці забірають і пакують у козуб. Таких перейм 
буває скілька, і хлопці ледве можуть забрати все паливо. Козуба виносять на вигон за село. Там уже збірається цілий 
гурт людей, більше молодь, але є й молодші молодиці, часами і з старших дехто. Співають тілько дівчата, та часом відповідають їм на співи й хлопці. Починають з которої-небудь 
пісні, частійше «Ой молодая молодице» (№ 3). Хлопці тим 
часом запалюють козуба, устромивши в нього високі тички, щоб вогонь горів висше. Люде, що приходять дивитися на Купала, повинні принести з собою теж різний підпал. 
Кажуть, що в давнійші часи всякого, хто приходив з порожніми руками, хлопці били, через те й доси є купальна приказка: «Хто прийде без поліна, той піде без коліна». Поки огнище палає, дівчата співають пісень, часом зачіпаючи хлопців 
у тих піснях; тоді хлопці й собі відповідають, часом піснями, 
I Солом’яник — великий кошик, плетений з соломи, завбільшки з велике 
барило; в нього зсипають збіжжя і борошно. — Л.У.

а частійше жартами, часом не дуже-то призвоїтими та лагідними. Взагалі увесь час ведеться якесь жартовливе змаганнє 
дівчат з хлопцями. Так, напр[иклад], від часу до часу хлопці вихоплюють з огнища віхті соломи з вогнем і кидаються 
з ними поміж дівчат, тикаючи їх дівчатам в лице і розганяючи дівчат по полі, але дівчата вертаються і знов віддячують 
хлопцям насмішливими піснями.
Коли козуб згорить до половини і вогонь трохи понижчає, 
тоді хлопці починають скакати через нього. Потім, коли вогонь почне пригасати, всі розходяться з піснями додому.
Вогню купальського не гасять, а лишають єго, щоб сам дотлів до останку.
В Звягельському повіті хлопці кладуть огонь, а дівчата вбірають деревце, березку. Вбірають єї вінками, биндами
і запаленими свічечками. Деревце теє зветься купало. Сами 
дівчата убіраються в великі вінки з різного зілля та квіток 
і мають при собі ще по вінку. Вони водять коло біля деревця 
і співають, хлопці тим часом скачуть через вогонь. Часом 
хлопці пориваються вхопити деревце, тоді дівчата боронять 
єго і співають на хлопців різні прикрі пісні. Врешті хлопці 
хапають деревце і палять єго або кидають в річку, а дівчат, 
що пробують оборонити своє «купало», самих не раз «купають» в тій же річці.
Одспівавши купала, часом дівчата ворожать на вінках.
Дівчина пускає на воду два вінки, один загадує на себе, а другий на якого хлопця: коли вони зійдуться докупи на воді, то, 
значить, дівчина буде в парі з своїм хлопцем. Або так: дівчина тичкою спускає свій вінок на дно річки; коли він спливе наверх, то дівчина піде замуж у той рік.
«Купала на Волині» 169
Пісні з села Колодяжного
№ 1
Ой на Купала-Купалочка
Не виспалася Наталочка.
Погнала бички, дрімаючи,
На кілки ніжки збиваючи.
Ой дай же, Боже, дощі вночі
На Наталчини чорні гочі!
№ 2
Темная нічка-петрівочка,
Не виспалася наша дівочка,
Погнала бички, дрімаючи,
На кілки ніжки збиваючи,
Приточи, Боже, більше ночі
На Наталчини чорні гочі!
(Порівняти: Zbiór wiad. do antropol. kr., V, 29, № 13; И. Галька. 
Народный праздникъ Купала. Львовъ, 1861, ст. 19, № 1; Чубінський. Труды, III, ст. 202, № 11).
№ 3
Ой молодая молодице,
Ой вийди, вийди на юлицю,
Розпали дівкам купалицю!
Ой як я маю виходити,
Вам купалицю розпалити?
В мене свекорко не батейко,
В мене свекруха не матюнка.
Положить мене пізній себе,
I Ноти до сих і дальших пісень будуть поміщені в осібній прилозі до слідуючої книжки «Ж[итя] і С[лова]».343

Ізбудить мене раній себе.
А до кужілю билейкого,
А до каменю важнейкого,
А до дитятка малейкого.
Кину я кужіль под лавицю 
(вар[іант]: полицю),
А сама вийду на юлицю.
Бодай той кужіль вогонь спалив,
Бодай той камінь у воду впав,
Тому дитятку на гочі впав!
Вар[іант] Нехай той кужіль поклочиться!
Мені робити не хочеться.
(Варіанти гл[яди]: Zbiór wiad. do antrop. kraj., V, 26, № 2; 27, № 3; 
33, № 1).
№ 4
Ой ти, зелена добровойко,
Як тебе рано спустошано,
Траву на сіно покошано,
Ой покошано й пограбляно,
Ще у копиці поскладано.
Та зосталося тройзіллячко,
Нікому ж його ополоти.
Стоїть Іванко при воротях,
Ой стоїть же він при куточку,
Ой грає, грає у дудочку,
Ой грає, грає, виграває,
Свою Марисю викликає:
«Вийди, Марисю, серце моє,
Поллємо зілля майовоє,
Та поберемось, серце моє!»
«Купала на Волині» 171
№ 5
Скаче жабойка над річкою,
Біжить Іванко з вуздечкою;
Постій, жабойко, нагнуздаю,
Свою Марисю одвідаю.
 — Ой чи дужая, здоровая,
Ой чи за мене готовая?
 — Ой я дужая, здоровая,
Ой я за тебе готовая.
№ 6
Їде Іванко на конику,
Везе Марисю в постолику;
 — Ой на, Марисю, та й обуйся,
Свого татойка та й забудься!
№ 7
Ой на городі бур’ян, бур’ян,
Ходить Іванко, як пан, як пан.
Ой на городі бур’яночка,
Ходить Марися, як панночка.
№ 8
Ой на городі крокіс, крокіс,
Узяв чорт хлопців, поніс, поніс.
Ой на городі крокісиця,
Узяв чорт хлопців та й тішиться.
Ой на городі кропивиця,
Узяв чорт хлопців та й дивиться.
№ 9
Ой наші хлопці стрільці, стрільці,
Забили жабу в корчі, в корчі.
Ой Іван каже: раба жаба!

А Степан каже: моя баба!
Андрійко каже: переріжмо!
Терешко каже: цілу ззіжмо!
№ 10
Ой на Купала вогонь горить,
А нашим хлопцям живіт болить.
Ой нехай болить, нехай знають,
Нехай Купала не займають.
(Вар[іант]: Zbiór wiad., V, 27, № 6; 33 № 6; Чубінський. Труды, 
III, ст. 199, № 2).
№ 11
Ой летів черчик буйним вітром,
Не чули дивки зозулі літом,
А як почули, злякалися.
Та й под місточок сховалися.
Вони ж думали, що місточок,
Аж то пшеничний колосочок.
№ 12
Чорна хмаройка наступає,
Ой то царойко виїжджає
Та до царівни на зальоти.
А царівнейка злякалася,
Под тройдерево сховалася.
«Ой слуги ж мої вірнейкиї,
Крешіте вогні яснейкиї!
Будем палити тройдерево,
Будем шукати царівнойку».
А царівнойка злякалася
I Вар[іант]: до бондарівни. — Л.У.
«Купала на Волині» 173
Та до службойки озвалася:
«Ой слуги ж мої вірнейкиї,
Гостріте ножі гострейкиї!
Буду краяти кошулейку,
Поїду з царом до шлюбойку».
Не потрапила в полотенце,
Та й розкраяла собі серце.
«Ой ліпше маю в землі гнити,
Ніж за царойком в світі жити!
Ой ліпше буду землицею,
Ніж за царойком царицею».
№ 13
Була вдовойка в конець села,
Ой мала ж вона три донейки;
Їдна донейка — то Ганнуся,
Друга донейка — то Маруся,
Третя донейка — то Настуся.
Ой заказали ту вдовойку,
Ой заказали на войнойку.
«Моя Ганнусю, моя донейко,
Ой поїдь, поїдь на войнойку!»
«Бігма, матюнко, не поїду,
Бо я коника не всідлаю,
Бо я шабельки не впасаю».
«Моя Марусю, моя донейко,
Ой поїдь на войнойку!»
«Бігма, матюнко, не поїду,
Бо я коника не всідлаю,
Бо я шабельки не впасаю».
«Моя Настусю, моя донейко,
Ой поїдь, поїдь на войнойку!»
«Бігма, матюнко, я поїду,
Я коничейка осідлаю,
Я і шабельку опасаю!»

Мати Настусю випроваджала,
Мати Настусі приказувала:
«Не їдь, Настусю, поперед войська,
Не їдь, Настусю, позад войська!
Поперед войська — тебе заб’ють,
Позаду войська — в полон уведуть».
Настуся матері не слухала,
Поперед войська виїхала,
Половину войська звоювала.
Ой то виїхав царь турецький:
«Ой а що ж бо то за такоє,
Що Настуся войсько звоювала?»
Ой узяв коня за гривойку,
Ой а Настусю заручейку… 
 (Мабуть, кінця немає).
№ 14
Ой хто в тому лісі стукає-гукає —
Калино-малино! стукає-гукає?
Молодий Іванко деревце рубає,
Молода Марися трісочки збірає,
Трісочки збірає, він її питає:
Чи любиш ти мене, чи підеш за мене?
Хоч я тебе люблю, за тебе не піду,
Я твоїй матюнці ничим не догоджу.
Ой що я помию, вона перемиє,
Ой що я не зроблю, вона переробить.
Ще твоя матюнка навучить робити,
Навучить робити, в неділю золити,
Та на морі прати, на дубі вішати,
На дубі вішати, камінем качати.
А я не жидівка — в неділю золити,
Ой я не татарка, щоб на морі прати,
Ой я не білиця, на дуби злізати,
Ой я не панянка, камінем качати.
«Купала на Волині» 175
№ 15
В полі конопелька тонька, зеленейка,
У полі стояла, віття поспускала.
Ой то изнялися та буйниї вітри,
Вони обмахали та буйниї віти,
Не дали стояти, листячком махати.
Ходила Марися по свому садочку,
Ходила, гуляла, косою махала.
Ой то наїхали та добриї люде,
Не дали ходити, косою махати.
№ 16
А в нашому сельці метяне деревце,
Що під тим деревцем церковку мурують,
Довкола малюють, всередині пишуть.
Написали ж вони три місяці ясні,
Три місяці ясні, ще й три зорі ясні.
Перший місячейко — молодий Іванко. 
(І т. д., як у всіх веснянках на подібну тему).
№ 17
Була на Купали, посмалила ґали, 
Сором, дівко, сором, женихи за столом!
Тілько дівка в хату — мати за лопату:
Сором, дочко, сором, женихи за столом!
Тілько дівка в сіни — женихи засіли:
Сором, дівко, сором, женихи за столом!
Дівка у комору — мати гонить з двору:
Сором, дочко, сором, женихи за столом!
I Ґали — ноги, литки. —Л.У.
II Приспівка замість «калино-малино» після кожного вірша. —Л.У.

№ 18
(Село Білінь, Ковельського повіту)
Шла Мар’юся в поле, знайшла сине море,
Споткнулась і впала, думала, що встала.
А де вона впала, там церковка стала.
Де голова впала, там одправа стала.
Де косойки впали, там зоройки стали,
Де ручечки впали, там свічечки стали,
А де впали ноги, там стали пороги.
Усі люде знають, що Мар’ї немає:
Вода зашуміла, Мар’юсю покрила.
№ 19
(Село Рокита, Ковельського пов[іту])
Вже Петрівочка минається,
Хлопцям гуляння вертається.
Ідіте, хлопці, погуляйте,
Дівчат на вісень підмовляйте!
Вже ми ходили, походили,
Дівчат на вісень намовили.
№ 20
Не куй, зозуле, на ліщині,
Ще й накуєшся на калині.
Не плач, Марисю, у матюнки,
Ще й наплачешся у свекрухи,
Керез пороги ступаючи,
Чужі звичаї переймаючи.
Ой як переймеш, хвалитимуть,
А не переймеш, судитимуть.
I Вісень — осінь. —Л.У.
«Купала на Волині» 177
№ 21
(Село Жабориця, Звягельського повіту)
Посію я рожу, поставлю сторожу,
Стороною дощик іде над моєю рожею повною.
Поставлю сторожу, свойого батенька:
Недобра сторожа, общипана рожа.
Поставлю сторожу, свого миленького:
Хороша сторожа, нещипана рожа.
(Пор[івняй]: Zbiór wiad., V, 28, № 11; Галька. Нар. празд. Купала, 41; Чубінський. Труды, III, ст. 207, № 20).
№ 22
Помощу кладочку вербову, вербову,
Ой час нам, дівчатка додому, додому.
А ти, Марійко, зостанься, зостанься!
Та з своїм Іванком звінчайся, звінчайся!
(Пор[івняй]: Zbiór wiad. V, 35; Чубінський. Труды, III, ст. 209, 
№ 24)
Леся Українка
Колядка про дівчину-воячку
Була вдова близько двора,
 Рай-рожество!, 
Мала вона три донейки,
Єдна донейка — Ганнусейка,
Друга донейка — Костусейка,
Третя донейка — Настусейка.
«Ой моє дитє, а Ганнусейко,
I Приспів за кожним віршем. — Л. У.

Поїдь, поїдь, а на війноньку!»
«Ой моя матінко, а голубонько,
Я не вмію коня сідлати,
А на йому поїхати».
«Ой моє дитє, а Костусейко,
Ой поїдь, поїдь а на війноньку!»
«Ой моя матінько, голубонько,
Я не вмію коня сідлати,
А на йому поїхати».
«Ой моє дитє, а Настусейко,
Поїдь, поїдь а на війноньку!»
«Моя матінько, голубонько,
Я умію коня осідлати,
Та й на йому поїхати».
Мати дочку уряджала,
Уряджаючи та й научала:
«Моє дитє Настусейко,
Поїдь, поїдь на війноньку!
Навперед війська не вибивайся,
Назад війська та й не оставайся!
Наперед війська — а намовойка,
А назад війська — та погонойка,
Посеред війська — а розмовойка».
Вона матінки не послухала,
Наперед війська виїхала,
Ой виїхала, ще й викрикнула,
Шабелькою та вимахнула!
 Рай-рожество!
(Село Рокітниця, Ковельського повіту,
записала Ол[ена] Пчілка)
Ся колядка дуже інтересна для порівнаня з 13н[омер]ом купальських пісень, записаних Лесею Українкою. В моєму рукописному збірнику єсть немало колядок, котрі мають в собі основу чистих веснянок. Тема вислідження сеі близькости многих 
«Купала на Волині» 179
наших колядок з веснянками дуже цікава; ся близькість може 
коренитись у дуже давньому, зовсім іншому, ніж тепер, значіню й обходіню свята Коляди.
 Лишаючи доказувану зразками бесіду про се до іншого часу, подаю тепер сю колядкову 
пісню про дівчину-воячку, щоб вона уявилася вкупі з купальською піснею, з якою вона так надзвичайно схожа.
Олена Пчілка
№ 23
Ой на городі буркун-зілля,
Ой там Петрунько теше кілля.
Ой теше, теше, витинає,
Свою доленьку проклинає:
Ой, доле ж моя нещасная!
Ганнусю ж моя прекрасная!
Ой, доле моя нещаслива!
Ганнусю ж моя чорнобрива! 
№ 24
Ой на городі шахран, шахран;
Стоїть Петруньо, як пан, як пан.
А коло його петрушечка;
Стоїть Ганнуся, як душечка.
А коло нього шахраночка;
Стоїть Ганнуся, як панночка.
Ой не їден я шахран стопкав,
Як на тещенчин поріг ступав.
Мене тещенька похвалила,
Дівка Ганнуся полюбила.
(Гл[яди]: Чуб. Труды, III, 206, № 17).
I Всі пісні від № 23 до самого кінця записані в містечку Миропіллі Звягельського повіту на Волині. —Л.У.

№ 25
Ой мала нічка на Івана;
З ким ти, Ганнусю, ночувала?
Ой під явором зелененьким,
З своїм Їванком молоденьким.
(Гл[яди]: Чуб. Труды, III, 200, № 4).
№ 26
Ой мала нічка Петрівочка,
Не виспалася Марися-дівочка.
Ой коли ж їй було спати?
Треба з Їванком розмовляти.
№ 27
Ой на городі крокіс, крокіс,
Чом ти, Їванку, більший не ріс?
Ой буде з мене і такого,
Прийме Марися і малого.
Ой буде з мене й такенького,
Прийме Марися й маленького.
№ 28
Чи ти, Петруню, палив, палив?
Чого шукаєш? Волив, волив?
Вже ж твої воли давно в шкоді,
Аж у Івана на городі.
Біжи, Петруню, хучі, хучі
Пече Марися коржі, коржі.
Ой які коржі? Гречаниї,
Для свої душки коханої.
Ой які коржі? Пшеничниї,
Для свої душки велишнеї.
I Батька якої там дівчини. —Л.У.
«Купала на Волині» 181
№ 29
Ой у Ївана високий тин,
Там повісився Віхторів син.
Ой, висів, висів аж до ранку,
Й а взяв Ганнусю за коханку.
Ой ти, Ганнусю, серце моє!
Сподобалося личко твоє.
Ой не так личко, як ти сама,
Бо ти дівчина любезная.
(Пор[івняй]: Чуб. Труды, III, ч. 10, № 25).
№ 30
Скакала жабка під гречкою;
Біжить Їванко з гнуздечкою.
Пожди-но, жабко, нагнуздаю,
Піду Ганнусю одвідаю.
Їде Їванко на конику,
Везе Ганнусю в постолику,
Їде Їванко на коняці,
Везе Ганнусю на собаці,
Їде Їванко на хортиці,
Везе Ганнусю на чортиці.
(Пор[івняй]: Чуб. Труды, III, 221, № 38).
№ 31
Ой на Купала вогонь горит,
Наші Настуні живіт болит.
Ой нехай болит, нехай знає,
Ой нехай хлопців не приймає.
(Гл[яди]: Чубинскій. Труды, III, 199, № 2).

№ 32
Нема парубка найкращого
Понад Їванка над нашого.
Причепив жорна до пояса,
А сам полетів під небеса.
Угору летит, крупи дере,
Й а вниз падає, опалає.
На ничліг їде, куліш варит,
Свої Ганнусі живіт парит.
Ой нехай парит, нехай знає,
Нехай же хлопців не приймає.
№ 33
Чи ти, Їванку, не батьків син,
Що ти Ганнусі не випросив?
Просив я, просив, — не вважают,
За мене Ганнусі не віддают.
№ 34
Летіла чапля через гулицю,
Вхопила Ганю за потилицю,
За нею Петро з коцюбою:
Ой верни, чапле, жону мою!
Ой візьми собі негідницю,
А верни мою робітницю.
Вона робити добре вміє,
Що коло печі гріє плечі, (2)
Що коло груби гріє зуби.
№ 35
Ой на городі під буйним вітром
Не чули хлопці зозулі літом,
А як почули, полякались,
В глуху кропиву поховались.
«Купала на Волині» 183
№ 36
Летіли гуси білокрилі;
Камнянецькі хлопці чорнобриві.
Летіли гуси з гусаками;
Камнянецькі хлопці з дівчатами.
№ 37
Ой шумит-гуде дімбровою,
Стуконит-їде дорогою.
Ой я ж думала, що вітер віє,
Аж то свекорко з торгу їде:
«Ой вийди, вийди, похмурнице!
Одчини мені ворітечка!»
Ой я молода не лінива,
Пішла ворота одчинила.
Ой шумит-гуде дімбровою,
Стуконит-їде дорогою,
Ой я ж думала, що вітер гуде,
Аж то свекруха з торгу їде:
«Ой вийди, вийди, медведице!
Одчини мені ворітечка!»
Ой я молода не лінива,
Пішла ворота одчинила.
Ой шумит-гуде і т. д.
Аж то діверко з торгу їде:
«Ой вийди, вийди, негіднице!
Одчини мені ворітечка!»
А я молода не лінива і т. д.
Ой шумит-гуде і т. д.
Аж то миленький з торгу їде:
«Ой вийди, вийди, миленькая,
Одчини мені ворітечка!»
А я, молода, не лінива,
Пішла ворота одчинила.
(Чуб. Труды, III, 211, № 27).

№ 38
Бреніли річеньки, бреніли,
Й аж до Їванка у сіни.
Там парубоньки зберались,
На мед, на горілку складались.
А наш Їванко найбільш дав,
Він собі Ганнусю сподобав.
№ 39
Ой з-за гори зіронька летіла;
За кого ти, Ганнусю, хотіла?
За того, дівчата, за того,
За того Петруся молодого.
№ 40
Кладу кладочку вербову.
Час вам, дівчатка, додому!
А ти, Варусю, зостанься,
З своїм Їванком звінчайся.
Привезе віночок з кадила,
Щоб ти здорова сходила.
(Пор[івняй]: Чуб. Труды, III, 209, № 23).
№ 41
Час тобі, вербонько, розвитись,
Час тобі, Петруню, женитись.
Ой ще-бо не час, не пора,
Ще моя Варуся молода.
Та нехай же ж вона гуляє,
Росою косою махає, —
Як піде заміж, не буде,
Пристаріється, жаль буде.
(Чуб. Труды, III, 214, № 29).
«Купала на Волині» 185
№ 42
Ой в ліску, в ліску на дубку
Висіла колисонька на шнурку.
А в ті колисоньці Петруньо,
А коло його братя його.
Ой братя ж моє ріднеє,
Гойдайте ж мене високо,
Нехай я побачу далеко,
Де моя Ганнуся походжає,
Вишитими рукавами махає.
Як піде заміж, не буде,
Простаріється, забуде.
(Пор[івняй]: Чуб. Труды, III, 221, № 39).
№ 43
Ой вгору, сонечко, угору,
Там будує Петруньо комору.
Будуй, будуй, мій Петре, комору,
А вирубай віконечко знадвору,
Щоб до мене соловейки долітали,
Ой щоб мене раненько пробуджали,
Бо свекруха — чужа мати, не збудить,
Она піде до сусіди, обсудить:
«Невісточка, чужа дочка, не хоче робить,
Оно піде в чисте поле, лягає та й спить.
Невісточка, чужа дочка, лядащенька,
Та спить вона до полудня, як маленька».
(Гл[яди]: Чуб. Труды, III, 206, № 16; Зин. Радченко. Гомельскія 
нар. пѣсни, 5, № 12).
№ 44
Сяяла зіренька, сяяла;
З ким ти, Ганнусю, стояла?
З тобою, Їванку, з тобою

Під зеленою вербою.
Де молода Ганнуся стояла,
Під нею рутонька зів’яла.
Де молодий Їванко коня пас,
Там хрещастий барвіночок по пояс.
(Гл[яди]: Чубинск. Труды, III, 202, № 10).
№ 45
Ой казала мене мати за маляра дати;
Не дай мене, моя мати, ой не дай!
Маляр малює, жінки не цілує.
Ой казала мене мати за гончара дати;
Не дай мене, моя мати, ой не дай!
Гончар горшки возить і жінку зморозить.
Ой казала мене мати за коваля дати;
Не дай мене, моя мати, ой не дай!
Коваль в кузні кує, жінки не жалує.
Ой казала мене мати за діхтяра дати;
Не дай мене, моя мати, ой не дай!
Дігтяр дьоготь возит і жінку обмаже.
Ой казала мене мати за писара дати;
Оддай мене, моя мати, ой оддай!
Писар листи пише й дитину колише.
№ 46
Ой ходила квочка довкола кілочка,
Коло ворона (?) Купайла,
Грало сонічко на Ївана., 
Та водила діти, як ясниї квіти.
Та вивела вона семеро діточок.
(Гл[яди]: Чуб. Труды, III, 194).
I Ті два рядки повторяються після кождого стиха. — Л.У.
«Купала на Волині» 187
№ 47
Летіло помело через третє село.
Стовпом дим, стовпом дим.
А де ж воно впало? в Марисі на хаті.
Стала Марисіна хата горіти,
Стали її хлопці хати гасити,
Стали вони воду відрами носити.
А Петруньо приніс водиці полою.
Вже ж тобі, Марисю, жити зо мною!
(Гл[яди]: Чуб. Труды, III, 205, № 15, де є «полело» зам. «помело»).
№ 48
Стоїт либода вище города —
Стій калинонько, стій, не розвивайся!
На ті лободі чотирі лебеді.
Перший лебедець — Петро-молодець,
Другий лебедець — Їван-молодець,
Третий лебедець — Віктор-молодець,
Четвертий лебедець — Ґмитро-молодець.
Стоїт либода вище города,
На ті либоді чотирі лебідки:
Перша лебідка — то Лукія-дівка,
Друга лебідка — то Ганна-дівка,
Третя лебідка — Тодоська-дівка,
Четверта лебідка — то Варка-дівка.
Стоїт либода вище города,
На ті либоді чотирі пари:
Першая парка — Петро і Лукія,
Другая парка — Їван та Ганна,
Третяя парка — Тодоська й Віхтор,
Четверта парка — Ґмитро та Варка.
(Гл[яди]: Чуб. Труды, III, 210, № 36; Терещенко. Бытъ русскаго 
народа, V. 82).
I Ті два рядки повторяються після кождого стиха. —Л.У.
II Сей рядок повторяється після кождого стиха. —Л.У.

№ 49
Ой в ліску, в ліску дванаццять сосон,
Їй-богу, моя мамцю, дванаццять сосон.
Під тими соснами дванаццять столів,
За тими столами дванаццять панів,
Між тими панами мій нелюб седит,
Мій нелюб седит, водиці просит.
Водиці вмитись, рушничка втертись.
Я ж йому не дала водиці вмитись.
Ой в ліску, в ліску і т. д.
Між тими панами мій милий седит,
Мій милий седит, водиці просит,
Водиці вмитись, рушничка втертись.
Я ж йому дала водиці вмитись,
Водиці вмитись, рушничка втертись.
Записані мною іподані тут волинські купальські пісні — се матеріал настілько цікавий, що варто було б їхнауково обробити. 
Не маючи тепер на се часу і спромоги, подаю їх і так, щоб не лежали даремне, апослужили бидля розширеня поля при спеціальних студіях над нашими обрядовими піснями.
При піснях я записала мотіви, до них належні, бо уважаю, 
що записати пісню без мотіва — значить зробити тілько половину справи, тим більше, що по мотівах обрядових пісень 
можна уважати часом, наскілько є стародавня яка пісня. Окрім того, сі орігінальні, давні мотіви, певне, придадуться тому, 
хто займається народньою музикою. Записувала я голоси пісень від селянок якомога вірніше, не стараючись підводити 
їх під яку-небудь звісну рітмічно-музичну теорію, а бажаючи 
тілько удати мотів у нотах так, як чула єго в співі. При записуваню пісень і мотівів я хотіла наближитись як можна більше 
I Повторяється після кождого стиха з додатком другої половини того ж 
стиха. —Л.У.
до фонографічної достотности, щоб удати якнайвірніше всі 
найдрібніші одміни вимови і всі модуляції мотіву, бо уважаю 
се ідеалом усякого збірача устних народніх матеріалів.