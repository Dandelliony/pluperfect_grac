


27.ІІІ

Cher petit Radis!

Давно-давно пора вже мені написать тобі! «Сколько я ни собирался, а доселе не собрался». Mais considérant que etc., ти
мене простиш. Твій лист був для мене дуже інтересний, багато
 в ньому нових фактів, та ще й таких, яких я од Софії і не
сподівалась. Тепер тобі, може, і в Росію не захочеться їхать од
своїх sociétés — гляди! Сього літа ми вже, певне, побачимось
з тобою, бо я думаю літо прожить в Гадячі і так уже наладилась
 проводити його з вами. Вже 10 місяців, як я у Криму, з них
7 міс[яців] прожила я зовсім сама — не мало! Пора б уже і додому,
 та ще «гріхи не пускають».
От коли зібралась писать, і то якось без толку виходить.
Діло в тім, що відколи я получила телеграму, що Олеся їде до
мене, то стратила спокій і вже другу ніч не можу як слід спати,
отож і в голові шум та дур від того. Знаю я добре, що раніше
10 ч[асов] вечора вона не може приїхать, і все-таки всякий стук
смущає мене і заставляє бігти на балкон. Добре, що мій балкон
такий, що з нього всю Ялту видно, — буду цілий вечер сидіть
і дивитись на улицю. Коли хто приїзжає до мене (як, напр[иклад], зимою мама приїзжала), то мені все кругом починає здаватись
 новим і свіжим. Я тепер все думаю, що треба показать
Олесі, і бачу, що в Криму єсть-таки що показувать. На тому
тижні ми збіраємось великою компанією в гори дивитись на
водопад, потім треба в два міста поїхать з Олесею морем, потім
послать її саму туди, куди я сама доступиться не можу. А яка
досада, що я не всюди можу доступиться! Мені страх як хотілось
 би вилізти на гору Чатир-Даг, але там треба 8 верст іти
пішки і, значить, — сиди і не рипайся! Ну, впрочем, нема чого
пищать, се поганий звичай. Знаєш, оце я недавно, коли була
больна, то все було, як тілько розкисну, зараз згадую: «Quatre
canards.... disaient à leurs canardes fidèles: quand finiront nos
tourmentes!» І зараз робилось смішно самій з себе. A propos de
quatre canards я про démoiselles Ammann.
Як ce Jeanne 
поспішилася замуж? Мені все здавалось, що вона ще зовсім
Backfisch!..
Мама казала мені, що ти хочеш остатись в Софії ще і на той
рік, хоч би твоя мама і поїхала в Росію, — чі правда? Все ж таки
ти приїдеш літом, сподіваюсь? Що тобі пише Зоря з Київа,
як йому там подобається? Може, там йому скучно або погано
здається? Як то йому покажеться ще, коли старша кузіна приїде!
 Така маса кузін!
Скажи Ліді, що їй вже пора написать до мене, я хоть не часто,
 та все-таки пишу, а вона, здається, рішила зовсім не писать,
 «стыдно так поступать единственной старшей кузине».
Non, c’est inutile! далі не пишу, — нема толку! Прости і вірь,
що, їй же ти Господи, скоро буду знов писать! Міцно цілую
тебе et toute la famille. Кланяйся од мене M-me Белчевій
і M-lle Домні.

Твоя Леся