
9.Х.1911
Люба мамочко!
Відповідаю разом на два листи — на той, що розминувся з моїм
(перший, посланий в Хоні), і на сей, де ти просиш прислати виписку з
папіного листа про гроші. Я знайшла той лист (як писала колись вам про
сю справу, то листа не могла знайти, через
те писала по пам’яті, на 40 р[ублів] менше), тепер цітую точно:
«Сделал я расчет по твоей продаже, и результат таков:
От немцев я получил 13 тыс., из них издержано:
немцу-агенту — 200 р.
при заключении купчей — 25 р.
за копии документов — 15 р.
Полтавскому банку
 — 1,620
Итого 1,860
Тобою разновременно взято 2450 р.
Всего — 4310 р.
Остается — 8690 р.
Из них я взял 500 р[ублей] для залога за Кривинюка и 190 р[ублей]
удержал при себе, чтобы тебе прислать с залогом 700 р[ублей], а 8000
р[ублей] присылаю, через казначейство или Азовский банк, еще не знаю».
11 декабря 1907 р[оку] папа вислав мені через Ковельське
О[бщест]во Вз[аимного] Кредита на ялтинське казнач[ейство]
3000, а 13 дек[абря] того ж року через Киевск[ое] О[бщест]во
Вз[аимного] Кр[едита] на Азовско-Донской банк в Ялті — 5000,
і більше я вже від нього нічого не получала. А як був папа у нас
в Ялті, то попросив мене взяти з моїх грошей, що лежали тоді
в Азовско-Донск[ому] банку, 250 p[ублів], щоб послати їх Оксані у Льєж,
з тим, як казав папа, що він мені потім з Колодяжна «для круглості»
вишле 1000 р[ублів] (властиве, «без круглостів», мені належалось 940
р[ублів]). Я тоді ж таки поїхала
в банк з папою і з Кленею і дала папі 250 р[ублів]; здається,
він ще з Ялти послав їх Оксані, а може, взяв з собою в Київ
(то було незадовго до його виїзду від нас), того вже гаразд не
пам’ятаю, може, Оксана пригадає. Папа був у Ялті в октябрі
і ноябрі 1908 р[оку]. Ні 690 р[ублів], ні 250 р[ублів] йому вже не
прийшлось мені віддавати. На 250 р[ублів] ніякого подобія документа я,
розуміється, не маю, усе це справа «довір’я», як і ті
1000 р[ублів] т[ьоті] Саші. Крім мене і Кльоні, при тій справі ніхто не
був, а чи говорив папа про неї кому, я того не знаю. Тому
цілком від вас залежить, як ставитись до сього. Ліля вже виплатила мені
за се літо 200 р[ублів], — очевидно, вона признала всю суму, навіть «з
круглостью»; Дора заплатила 160 р[ублів], — певне, по якомусь иншому
обрахунку. Так чи инакше,
мені виплачено 360 р[ублів] в щот сього довгу, а скілько лишається ще,
— се залежить від того, що здасться вам справедливим. В листі означено
690 або 700; коли обмежитись буквою
листа, то мені належиться ще 330 або 340. Якщо ви мені вірите на слово,
«круглостів», а просто по точному обрахунку. Папіне бажання округлити
суму до 1000 для вас, звісно, не обов’язкове, і я на
те жадної претензії не маю. Оце все прошу показати Лілі і Микосеві і
написати Оксані і Дорі, бо мені тяжко по скілька раз те
саме писати. Мені вже й так прикро, що приходиться ще раз
про се трактувати, і коли я все-таки роблю се, то головно для
того, щоб хто з вас не вважав себе покривженим мною, платячи мені без
точного рахунку з мого боку, та ще для того, щоб не
вийшла покривженою Ліля, бо коли вийде, що мені належиться від кождого
з Вас менше, ніж по 200 р[ублів], то чому ж саме
Ліля має платити більше, ніж усі инші. Коли вона сама не буде
упоминатися про ріжницю, то я дуже прошу вас усіх не забувати про те,
що вона дала мені 200 р[ублів], і якось порівняти
ту надвишку межи собою та віддати їй.
Се відноситься до всіх. А щодо тебе, мамочко, особисто, то
я і так ніяких претензій не маю, бо коли ти дала мені торік
800 р[ублів] без жадних умов, то і я не можу ніяких «часток»
від тебе вимагати, хоча ти й писала, що то незалежно від папіних
рахунків. Отже, нехай Geschwister поділять ту суму (виплачену і
невиплачену), яка буде признана належною, рівно
на 5 часток, і хто ще своєї не виплатив, нехай виплатить тепер
(себто Микось, і Оксана, і, може, трошки Дора), а твою, коли хочеш, я
можу вважати виплаченою і ніколи упоминатися про
неї не буду, бо не вважаю себе в праві. Думаю, що так буде по
правді. А зрештою, зробіть, як зважите краще, тілько нехай би
вже се тепер скінчилось і не треба було б про се більше говорити, —
чогось мені всякі «ділові» листи і розмови, надто з близькою родиною,
завжді тяжкі і навіть вадять на здоров’я. Мені це
все якось не по натурі. Неначе я «правлю» чи «допоминаюсь»…
а я ж би й не згадувала нічого, якби ти того не забажала!
Тепер про инше. С[іри]й прислав мені чогось тілько 100 p[ублів],
сподіваюсь, що се ж не кінець. Ну, та «разсрочка» ще не
біда, я, признатись, і так не сподівалась. 2 примірника книжки я теж
одержала від нього.
Здоров’я моє в Хоні чомусь навіть краще, ніж в Кутаїсі, — не
було ні разу великого жару. Вода тут не стояча по ровах, а дуже
бистра, бо одведена з дуже прудкої гірської річки, і ніколи з неї
ні туману, ні болота не видко, то, може, вона й не вадить. Осінь
тут сухіша, ніж літо, може, через те і я почуваюся краще, бо літом
страшенно заливало.
«Семейное положение», звісно, те саме, бо нема причини
йому мінятись. Пансіон, може, й не так уже невигодний, бо
зате менше притичин до незгод і в хаті спокійніше стало, до
того ж там уже дають і одежу, і книжки, і все, то воно, може,
в цілому й дешевше, бо єсть виразні границі тратам. Жити ж
тут у всякім разі дешевше, ніж у Кутаїсі, хоч, як і скрізь на Кавказі,
не дуже дешево.
Кльоня посилає тобі колядку, написавши її наново по
пам’яті, бо хоч і єсть десь той запис, що він зробив з твого
голосу, та шукати його дуже довго було б, а часу мало. Коли
ти побачиш, що в сьому записі єсть яка помилка, то напиши,
ми тоді вже знайдемо той первісний, але мені здається, що помилки нема.
Скажи Лис[енко]ві, що його романса у мене нема, хоч я дуже
уважно скрізь перешукала, перебіраючися з Кутаїса і при тій
нагоді розсортувавши усе своє шпаргалля. Його, значить, і не
було, бо загубитись він не міг би. Єсть у мене на ці самі слова
рукопис композіції иншого автора, через те мені й здалося, 
що то у мене рукопис Лис[ен]ка, і так я йому й казала, але то,
очевидно, була помилка. Дуже шкода!
А що твоя рецензія на Єфремова — ще не написана?
«Друкарські помилки — то моя рана», — я часто згадую сії
слова… А коли що «зовсім, як у Шиповника», то саме те мені
ніколи не подобається. Ну, все-таки книжка fait figure, принаймі своїм
розміром.
С[іро]му збіраюся писати, та все ніколи. Чому мені «Вістника» не
посилають? «Р[ідний] Кр[ай]» я отримала.
Цілую міцно тебе і Лілю з родиною. Кльоня вітає всіх.
Твоя Леся
I Долг Полт[авському] банку був зроблений давно, здається, ще вкупі
з Трегубовим, не для мене. — Л. У.
