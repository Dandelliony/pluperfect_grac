
Kimpolung, 23.VI.1901
Хтось когось пасами гладить і дякує за посилку (вона вже поїхала далі, слава Ісусу Христу!), — хтось не одписав одразу, бо 
мав багато спішної писанини. Що «Міріам» не приїхала, то 
не біда, не буду вже її посилати, а повезу сама з цілою пачкою 
инших своїх «дітей».
Jemand gewiss hat Pech! ні до Vale Sak[á], ні до Путної не 
міг вибратись через дощ — і вже, певне, не вибереться, бо в четверг таки хоче їхати до Черновець (з Гатної Schnellzug’ом поїде), — пора вже! і хтось там «праче» за кимсь, то треба йому 
раду дати.
Казав мені ведмідь з Рунґу, що сімпатізуючий йому професор ist promovi[e]rt,, — як правда, то прошу передати повіншування від мене, а від себе порадьте не надуватись, бо то 
не файно і не фіялково. Мене он дощ мочить, і чаю вже не стало, і зо Львова ніхто не пише, і кашель дере, і переписування 
«млоїть», а я й то не надуваюсь.
Св[ятій] Анні з родиною мій привіт.
П[ані] Нізнер кланяються і дуже просять написати, чі маєте приїхати.
Па! па! па!
Хтось