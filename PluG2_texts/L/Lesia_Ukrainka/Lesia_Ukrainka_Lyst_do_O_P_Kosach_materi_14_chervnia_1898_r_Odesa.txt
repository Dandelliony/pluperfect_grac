

Одеса, 2.VI.1898

Люба мамочко!

Вибачай, що я досі тобі не написала; так щось не було ніякої
енергії. Сама не знаю, чого я втомилась, бо на пароході було
їхати добре і спати можна було. З Дерижановими розстались
ми по-приятельські, тілько неприємно було, що вони не схотіли
 взяти з мене нічого, окрім раніш условленої плати за квар-
тіру і половинної плати за пансіон. Я дещо послала панові
в подарунок звідси, та не знаю все-таки, чі «вирівняється тим
залеглість». Про се, врешті, ми з тобою порадимось.
Тут мене зостріла Маргаріта на пристані і завезла до себе.
Вона перед моїм приїздом збіралась було перебіратись на лиман,
 та, отримавши мого листа, зосталась, бо я писала, що
мені на лимані не хочеться бути сей час. Тепер я оце пишу в її
квартірі на Кузнечній вулиці (д. Сушкевича, між Спірідонов-
ською і Гулєвою).
Хотіла б я знати, чі виїде хто до мене сюди, чі ні. Коли ні,
то я б сама виїхала. Хотілось би знати се до 5-го числа, бо довше
 я не рощитувала тут бути. Я думала, що ти мені напишеш
сюди на ймення Комарова, а тепер, не отримуючи ніякої звістки,
 починаю непокоїтись, чі не розсердилась ти на мене за те,
що я поїхала на Одесу. Але справді инакше було б якось чудно.
Окрім того, мені здається, що в твоєму новому погляді на Мар-
гаріту винне просто якесь непорозуміння чисто припадкове,
бо я в ній проти себе ніякої зміни не бачу. Що було позітівно-
го чі негатівного, те і зосталось. Врешті, на сі теми ліпше говорити,
 ніж писати.
Дуже мені вже хочеться додому, до тебе, «на тихі води, на
ясні зорі», все здається, що там скоріш минеться моя втома
і сей змінливий стан то кипіння, то замерзання, в якому я
тепер постійно пробуваю. Шкода, що не можна мені поїхати
 в Колодяжне і побачити усіх в зборі, але я таки думаю, що
не можна, коли навіть се і «самовнушение», як думає папа, то
і се ж річ для здоров’я небезпечна. Я сподіваюсь-таки бачити
наших в Гадячі, бо раз, що і їм слід літом купатись, а друге, я
буду без Лілі скучать, ми з нею мало бачились сього року.
Ну, годі писати. Ще, може, сей лист і не застане тебе в Колодяжному.

Цілую міцно тебе, і папу, і всіх малих. Маргаріта і Комарови
 кланяються тобі. До побачення!

Твоя Леся