
Одеса
Люба мамочко!
Оце я зараз їду, вже й білет є. М[одест] Ф[илипович] віддасть
тобі сього листа і таки те єгипетське перо, що я була не довезла.
Прошу тебе, не відсилай усіх 9 р[ублів] мені, а прилучи з їх
4 р[ублі] до тих 6ти, що я лишила за книжки, та й передплати мені
«Вістника» на сей рік. Се, певне, п[ан] Петруненко буде
ласкав зробити, він же знає і те, які саме книжки «Вістника»
вже є у мене, то ті нехай лишить для тебе. «Вістник» може мені
не давати V-ї кн[ижки], бо я її маю від самої редакції. Починаючи з 6ї
кн[ижки], нехай посилають на адресу: Кутаис, Козаковская ул[ица], дом
Козаковой, кв[артира] Васильева —
мені (але таки конче на моє, а не на Кльоніне ймення, бо я
ніяких «передач», навіть таких, не люблю). Се вже й єсть моя
адреса, поки буду в Кутаїсі, а про всякі зміни писатиму, звісно, в свій
час.
Дуже міцно цілую тебе. Кланяюсь п[ану] Кривинюкові
і п[ану] Петруненкові.
Твоя Леся