
Любий папа!
Спасибі тобі за гроші і за те, що не лаєш нас за святечну розтрату, хоч я знаю, що тобі се мусіло бути дуже непріятно. 
Ти просиш написать наш «бюджет», то ось він як виходить:
Квартіра — 35 р.
Обід — 20
Варварі — 6
Спіл[іотті] — 15
Матк[овський] — 12
Франц[узька мова] — 8
Бялк[овська] — 7 (6,75)
англіч[анка] — 3,50
— 106,50
Зостається нам, значить, з 120 р. 13 р. 50 к. на решту видатків, 
як-от на чай, сахар, світло, кореспонденція, бібліотека, прання, знадоби до письма і учення і т. и.
Скілько именно йде на сеє все, я тепер зовсім точно не можу 
сказати, але за сей місяць (від 15-го) вже постараюсь як слід 
точно визначити. Одно знаю, що мені повинно стати сіх грошей на місяць, якщо я буду ними добре розпоряжувати і якщо 
не трапиться яких екстренних видатків, на яке лікарство чі 
щось подобного.
Скажи дітям, що ми хутко писатимем до них і що дуже дякуємо їм за листи, а що тепер вже не вспіли, бо треба на почту 
спішить, щоб лист пішов сьогодня.
Бувай здоров і пиши нам, не обіжайсь, що я тобі рідко пишу, 
бо як пишу мамі, то все одно й тобі, а двох листів зараз якось 
трудно написать.
Цілую тебе і всіх малих.
Коли ж ти в Київ?
Твоя Леся