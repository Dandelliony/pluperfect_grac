Запропаща грамота
(Бувальщина)
Так ви хочете, щоб я вам розказав про діда? — Добре, чому ж не 
потішити оповідкою!
Ох, старовина, старовина! Що за радість, що за втіха впаде 
на серце, як почуєш про те, що давно, давно, і року йому і місяця нема, діялось на світі! А як вплутається ще якій небудь 
родич, — дід або прадід, — ну, тоді і рукою махни: бодай я похлинувся за акахвистом Великомучениці Варварі, коли не 
привиджується, мов би сам усе те робиш, — неначе вліз в прадідівську душу або прадідівська душа гуляє в тобі… Ну, мені нема 
гірш, як оті наші дівчата та молодиці: з’явись тільки їм на очі, — 
зараз: «Хома Григорович, Хома Григорович! а ну-те, — яку небудь страховинну казочку! ось нуте бо, нуте!» та-та, та-та, тата, — і почнуть, і почнуть… Розказать-то, звісно, не штука, 
та подивіться, що робиться з ними потім у постелі. Адже ж я 
знаю, що кожна тримтить під укриттям, мовби її пропасниця трясе, і рада б з головою влізти в кожух. Дряпне об горщик 
миш, сама як небудь зачепить ногою кочергу, — крий Боже! — 
і душа в п’ятах. А на другий день, як нічого не було; чіпляється знову: розкажи їй страшну казку, та й годі! — Що ж-би таке 
розказать вам? Одразу і не наверзеться на думку… Так, розкажу я вам, як відьми грали з покійним дідом у дурня. Тілько зарані прошу вас, люде добрі, не збивайте з пантелику, а то 
такий кисіль вийде, що сором буде в рот взяти! — Покійний 
дід, треба вам сказати, був не з простих за свого часу козаків. 
Знав і твердо-он і словотитлу поставити. В свято одчеше було 
апостола так, що тепер і попович инший нехай сховається! Ну, 
сами знаєте, що в тодішні часи, коли зібрати зо всього Батурина письменних, то нічого було-б і шапки підставлять, — в одну 
жменю можна було б усіх убгати. Тож-то нічого й дивуватись, 
Микола Гоголь. Вечерниці на хуторі під Диканькою 313
що всякий, хто було зустрінеться, вклонявся дідові мало не 
в пояс. — Одного ж разу здумав вельможний гетьман послати 
за чимсь до цариці грамоту; тодішній повковий писарь — от, 
лиха година його знає, прозвища не згадаю… Вискряк не Вискряк, Мотузочка не Мотузочка, Голопуцьок не Голопуцьок… 
знаю тілько, що якось чудно починається те мудре прозвище, — покликав до себе діда і сказав йому, що от виряжає його 
сам гетьман посланцем з грамотою до цариці. Дід не любив 
довго збіраться: зашив грамоту в шапку, вивів коня, почоломкався з жінкою та з двома своїми, як він їх звав, поросятами, 
з котрих один був рідний батько хоч би й вашому оповідачу, 
і зняв за собою таку куряву, неначе п’ятнадцять хлопців заходились гратись посеред вулиці в «кашу». На другий день, ще 
четверті півні не співали, дід уже був в Конотопі. На ту пору 
там був ярмарок: люду по вулицях такого, що аж в очу миготіло. Тілько-ж, як була рання пора, то все дрімало, простягшись 
на землі. Коло корови лежав гульвіса парубок з почервонілим, як той снігур, носом; оддалік хропла, сидячи, перекупка, 
з кремінями, з синькою, дроб’ю та бубликами; під возом лежав 
циган; на возі з рибою — чумак; на самісінькій дорозі простяг 
свої ноги бородатий москаль з поясами та з рукавицями… Ну, 
всякого зброду, — звичайно, як на ярмарку. Дід спинився, щоб 
роздивитись гаразд. Тим часом по ятках почали потроху ворушиться: жидівки почали брязчати пляшками, дим посунув по-де-куди кружальцями, і дух від гарячих сластьон розійшовсь по всьому ярмарку. Дідові спало на думку, що в нього 
нема ні кресала, ні тютюну на поготові: от він і пішов вештатися по ярмарку. Не вспів же він ступити і двадцяти кроків, — 
як назустріч йому запорожець. Гульвіса, по виду знати! Червоні, як жар, штани, ясний барвистий пояс, при боку шабля 
і люлька з мідяним цепком по самі п’яти, — запорожець, та 
й годі! Ex, людці були! стане, випростається, поправить рукою 
молодецькі вуси, цокне підковами —та й ушкварить! та ще як 
ушкварить: ноги витинають, мов те веретено в баб’ячих руках, 
мов той вихор; торкне рукою по кобзі, по всіх струнах, та зараз, узявшись у боки, і летить навприсяди: утне пісні, — гуляй 
душа!.. Ні, минули вже тії часи: не бачити вже більше запорожців!.. — От, як зустрілись, слово по слову, — чі довго пізнатися? Почали балакати, так що дід був уже зовсім і забувся про 
своє подоріжжя. Напійка почалась, як на весіллі перед великим постом. Та, мабуть, на останку надокучило бити горшки 
та шпурляти в людей грошима. Та й ярмаркові ж не вік стояти!
От, умовилися нові товариші, щоб не розлучатися і дорогу 
держать у купі. Було давно над вечір, коли вони виїхали в поле. 
Сонце пішло на спочивок, де-не-де горіли замість його червоні 
пасма; на-около миготіли ниви, як празникові плахти чорнобривих молодиць. Нашого запорожця страшенні теревені взяли. Дід та ще другий приплентач-гульвіса подумали вже, чі не 
біс засів у його. Звідкіля що й бралось! Приведенції та пригоди розказував такі чудні, що дід разів скілька хапався за боки 
та мало кишок не порвав од сміху. Тілько-ж в полі дедалі все 
більше сутеніло, а разом з тим ставала безладніш молодецька мова. Далі оповідач наш зовсім замовк і здригався при найменшому шелесті.
 — Еге-ге, земляче! та ти бо вже не на жарти почав сов лічити. Вже думаєш, як би додому, та на піч!
 — Перед вами нічого таїться, — сказав запорожець, одразу 
повернувшись, і звів на них нерухомий погляд. — Знаєте, що 
душа моя давно запродана нечистому!
 — Ото яка дивовижа! Хто ж на своєму віку не знався з нечистим? Тепер то й треба гулять, як то кажуть, на прах!
 — Гей, гуляв би я, та сеї ночі остатній час молодцеві! Гей, 
братця! — сказав він, ударивши їх по руках: гей, не поспіте однієї ночі! не видайте! Вік не забуду вашої ласки!
 Чому ж не помогти чоловікові в такій біді? Дід сказав прямо, що скоріш він дасть одрізати оселедця з своєї голови, ніж 
попустить чортяці понюхати тією собачою мордою християнської душі.
Козаки наші їхали б, може, й далі, коли б не обгорнула всього неба ніч, мов чорне рядно; в полі стало так темно, як під кожухом. Здалека тільки блищав огник, і коні, чуючи близько 
повітку, поспішались, насторочивши вуха та уковавши очі 
Микола Гоголь. Вечерниці на хуторі під Диканькою 315
в темряву. Огник неначе сунувся назустріч, і перед козаками 
з’явилась корчма, похилена на бік, мов тая баба на дорозі, ідучи з веселих хрестин. В ті часи корчми були не те, що тепер. 
Доброму чоловікові не тілько розійтися, вдарити горлиці або 
тропака, — лягти навіть ніде було, коли в голову вкинеться 
хміль, а ноги зачнуть писати пок�й-он-п�. Двір був увесь заставлений чумацькими возами; під повітками, в яслах, у сінях, — инший зігнувшись, инший простягшись, — хропли, як 
ті коти, чумаки. Шинкар сам собі перед каганцем карбував на 
ломачці, скілько кварт та восьмушок висушили чумацькі голови. Дід, купивши третину відра на трьох, пішов під повітку. Усі троє полягали поруч. Але не встиг дід повернутися, аж 
бачить, його земляки сплять уже, як убиті. Розбудивши третього козака, що ото пристав до їх, дід натякнув йому про обіцянку, дану товаришеві. Той прокинувсь, протер очі та й знов 
заснув. Нічого робить, прийшлось самому стерегти. Щоб 
чим-небудь розігнати сон, дід оглядів всі вози, навідався до 
коней, запалив люльку, прийшов назад і сів знову коло своїх. 
Всюди було тихо, так що, здавалось, і муха не пролетить. Аж 
ось, здається дідові, ніби з-за близького воза щось сіре витикає роги… Тут очі йому почали злипатись, і він мусив що хвилини протирати їх кулаком та промивати позосталою горілкою. Як тілько ставало в очах трохи ясніш, — все зникало. Далі, 
трохи згодом, знов витикається з-під воза страшидло… Дід витрищив баньки, скілько мога; так проклята ж дрімота все туманить його; руки стали, як цурупалки, голова схилилась, 
і міцний сон знеміг його так, що він покотився, як убитий. 
Довго спав дід, і, як уже сонце таки добре припекло йому виголене тім’я, тоді тілько схопився він на ноги. Потягшись разів зо два та почухавши спину, примітив він, що возів стояло 
уже не так багацько, як звечера. Чумаки, либонь, поїхали ще 
до світа. До своїх, — козак спить, а запорожця нема… Питаться — ніхто не знає; сама тілько свитка лежить на тому місці. 
Страх і думки обхопили діда. Пішов до коней, — ні свого, ні запорожцевого! Що б то за знак був! Нехай, запорожця взяла нечиста сила, але хто ж коней? Розміркувавши все, дід збагнув, 
що, мабуть, чорт приходив пішки, а як до пекла світ не близький, то він і вкрав коня. Гірко було дідові на душі, що не здержав козацького слова. «Ну, — думає дід, — нічого робить, піду 
пішки: може, якраз спіткаю дорогою якого купця, що їхатиме 
з ярмарку, — як-небудь куплю уже в його коня». Тілько ж кинувся до шапки — і шапки нема! Сплеснув покійний дід руками, бо згадав, що вчора ще вони з запорожцем помінялись на 
якийсь час шапками. Кому ж більше вкрасти, як не нечистому! 
От тобі й гостинець гетьманський! От і привіз грамоту цариці! Тут почав дід вітати чортяку такими прізвищами, що, мабуть, не раз чхалось йому тоді в пеклі. Одначе ж лайкою нічого 
не поможеш, а потилиці дід скілько не чухав, — нічого не міг 
придумать. Що його робить? Кинувся дід добірати чужого розуму: зібрав усіх добрих людей, що були тоді в шинку, чумаків і просто заїзжих, розказав, що так і так, таке-то лучилось 
горе. Чумаки довго думали, підперши батогами бороди, крутили головами і сказали, що не чували ще такого дива на цілому хрещеному світі, щоб гетьманську грамоту вкрав чорт. 
Другі додали, що коли чорт або москаль украдуть що-небудь, 
то вже поминай як звали. Один тілько шинкарь сидів мовчки 
в кутку. Дід і підступив до його. Уже коли чоловік мовчить, то, 
мабуть, у його натоптано розуму. Тілько шинкарь не був щедрий на слова, і коли б дід не поліз у кишеню за п’ятьма злотими, то був би дурно простояв перед ним. «Я навчу тебе, як 
знайти грамоту», — мовив він, одвівши діда далі. У діда на серці полегчало. «Я бачу по очах, що ти козак — не баба. Дивись 
же! коло шинку буде поворітка праворуч у ліс. Тільки почне 
в полі сутеніти, — щоб ти був уже готовий. В лісі живуть цигане і виходять із своїх шатрів кувати залізо в таку ніч, в яку 
тілько самі відьми їздять на своїх кочергах. Чим ті цигане 
промишляють навсправжки, — знати тобі не треба. Багацько буде грімоту по лісі, та ти не йди туди, звідки будеш чути 
стукотняву; а буде перед тобою маленька стежка, побік обгорілого дерева: тією стежкою ти собі йди та й іди, та й іди… Почне тебе терен дряпати, густа орішина дорогу заслоняти, — ти 
все йди; і як прийдеш до невеличкої річки, тоді тілько можеш 
Микола Гоголь. Вечерниці на хуторі під Диканькою 317
зупиниться. Там і побачиш, кого треба. Та не забудь набрати 
в кишені того, для чого й кишені зроблені… Ти знаєш, се добро 
і чорти й люде люблять». Сказавши те, шинкарь пішов у свій 
закамарок і не хотів більш говорить ні слова.
Покійний дід був не аби який чоловік: бувало зостріне вовка, так зараз і сцупить його прямо за хвіст; пройде з кулаками 
поміж козаків — всі так як груші, покотяться на землю. Одначе, щось подирало йому поза шкурою, як увійшов він у таку 
глупу ніч в ліс. Хоч би тобі зориночка на небі! Темно та глухо, 
як у пивниці; тілько чутно було, що далеко-далеко у горі, над 
головою, холодний вітер гуляв по верховіттю, і дерева, мов захмелені козацькі голови, весело хитались, шепчучи листям 
п’яну мову. Аж ось повіяло таким холодом, що дід згадав і про 
кожух, і зненацька немов сто молотів загрімотіло по лісі таким грімотом, що у його задзвеніло у голові і, мов блискавкою, освітило на хвилинку увесь ліс. Дід зараз побачив стежку, котра пробивалась між чагарником. Ось і обгоріле дерево, 
і тернові кущі! Так, все так, як було йому казано; ні, не піддурив шинкарь. Одначе не зовсім було весело продиратись крізь 
колючі кущі; ще зроду не бачив дід, щоб прокляті шпички та 
сучки так боляче дряпались: мало не за кожним ступнем його 
поривало скрикнуть. Помаленьку вибився він на просторіше 
місце; скілько міг примітить, дерева рідшали і ставали дедалі 
такі товсті, яких дід не бачив і по той бік Польщі. Зирк, — поміж деревами блиснула й річка, — чорна, мов гартована криця. Довго стояв дід над берегом, роздивляючись на-около. По 
тім боці горить вогонь і, здається, от-от має погаснути, та 
й знов одбивається в річці, — що тремтіла мов шляхтич у козацьких лапах. Ось і місток! «Ну, тут сама тільки диявольська 
чортопхайка хіба проїде». Дід одначе ступив сміливо і, скоріше, ніж би інший встиг добути ріжок, щоб понюхати табаки, 
був уже по тім боці. Тепер тілько роздививсь він, що коло вогню сиділи люде, — та такі мацапури, що другим часом дорого-б дав, аби-б уклизнути від такої знакомости. Але тепер 
нічого робить, треба спізнатись! От дід і виважив їм поклон, 
мало не в пояс: «Помагай біг вам, добрії люде!» — Хоч би тобі 
одно кивнуло головою — сидять та мовчать, та щось сиплють 
у вогонь. Бачивши одно місце порожнім, дід без довгих заходів сів і собі. Довго сиділи мовчки. Дідові уже й надокучило; давай шарити в кишені, вийняв люльку, подивився кругом, — ні одно не дивиться на його. «Уже, панове добродійство, 
будьте ласкаві: як-би так, щоб на приклад сказать, теє…» (дід 
жив на світі не мало, знав уже, як підпускать баляси, а при 
оказії, може, і перед царем не вчинив би собі сорому), щоб, наприклад, сказати, і себе не забуть, та й вам збитку не зробити. 
Люлька у мене є, та того, чим би запалить її, не мається». І на 
сю річ хоч би слово; тілько одна мацапура сунула гарячу головешку прямісінько дідові в лоб, так що коли б був трохи не одхилився, то могло б статися, що попрощався б навіки з одним 
оком. Бачивши далі, що час даремне плине, одважився, — чи 
буде слухати нечисте кодло, чи ні — розказати про діло. Мацапури і вуха понаставляли, і лапи попростягали. Дід догадався, забрав у жменю всі гроші, що були у нього, та й кинув, мов 
собакам, туди, проміж їх. Як тілько кинув він гроші, все перед 
ним перемішалось, земля задріжала і, — як уже він і сам не міг 
того розказати, — опинився мало не в самому пеклі. Батьку мій 
рідний! охнув дід, роздивившись добре. Що за страшидла! мацапура на мацапурі, як то говориться! Відьом така пропасня, 
як лучається иноді на Різдво випаде снігу: та убрані, та розмальовані, мов панночки на ярмарку. І всі, скілько їх там було, 
як п’яні, оддирали якогось чортівського гопака. Куряву збили, Боже спаси, яку! Дріжаки пройняли б хрещеного чоловіка, як би тілько побачив, як високо скаче бісовське кодло. Дідові ж, не вважаючи на всю страхотняву, зробилось страшенно 
смішно, коли побачив, як чорти, крутячи хвостами, з собачими мордами, на німецьких ніжках звивались коло відьом, 
мов хлопці коло дівчат, а музики товкли себе в щоки кулаками, мов у бубни, та свистали носами, як у сопілки. Тілько ж 
побачили діда — так і потурили до його ордою. Свинячі, собачі, козині, дрохвині, конячі морди, всі попростягались та от 
так і лізуть цілуваться. Дід тілько плюнув, як тая погань його 
напала. Далі схопили його та й посадили за стіл, завдовжки, 
Микола Гоголь. Вечерниці на хуторі під Диканькою 319
може, з дорогу від Конотопу до Батурина. «Ну, се ще не зовсім 
погано, — подумав дід, побачивши на столі свинину, ковбаси, 
кришену цибулю з капустою і багацько різних ласощів, — мабуть, диявольська шушваль не держить посту». Дід таки, — 
не заважає вам теє знати, — не гребав під случай перехопити 
сього-того на зуби: їв небіжчик добре; а через те, не пускаючись у розмову, присунув до себе миску з накраяним салом та 
окіст, взяв відельце, трохи чим менше від тих вил, котрими 
господарь бере сіно, захопив тим відельцем найбільший шматок, підставив скоринку хліба, аж зирк, досталося у чужий 
рот! Ось-ось над самим вухом — чутно навіть на весь стіл, як 
чіясь морда жує та плямкає. Дід нічого; схопив другий шматок і ось, здається, вже й по губах мазнув, тілько знов не в свою 
пельку пішло. В третій раз — знову у чужу. Розсердився дід, забув і страх, і в чиїх він лапах сидить, гримнув на відьом: «Що 
ви, иродяче кодло, задумали глузувати з мене, чи що? Коли не 
оддасте зараз моєї козацької шапки, то будь я католик, коли не 
переверну вам свинячих ваших рил на потилицю!» Не встиг 
він вимовить останніх слів, як всі мацапури оскалили зуби 
і зняли такий регіт, що у діда аж у душі похолонуло. «Добре, — 
проверещала одна відьма, котру дід мав за найстаршу над 
усіма, через те, що личина у неї була краща всіх, — шапку ми 
тобі дамо, тілько хіба тоді, як виграєш тричі в дурня!»
Що з ними зробиш? Козакові сісти з бабами в дурня грати! 
Дід одмовлявся, одмовлявся, далі сів. Принесли карти, — такі 
засмальцьовані, якими тільки в нас попівни ворожать на женихів. «Слухай же! — заскавучала відьма вдруге. — Коли хоч 
один раз виграєш, — твоя шапка; коли ж всі три рази зостанешся дурнем, то, не прогнівайся, не тілько шапки, а може, 
й світа більше не побачиш».
 — Та здавай уже, здавай, чортова довбне! що буде, те й буде! 
Вже-ж і карти здано. Взяв дід свої карти в руки, — дивиться не хочеться, така погань: хоч би тобі на сміх один козир. Із 
мастей десятка сама старша, пари навіть ні одної нема; а відьма все суне п’ятерики. Прийшлось остатись дурнем! Не вспів 
же остатись дід дурнем, як з усіх боків заржали, забрехали, 
захрокали всякі морди: «дурень! дурень! дурень!» — «А, щоб ти 
перелопалось, диявольське кодло!» — скрикнув дід, заткнувши собі пальцями вуха. «Ну, — думає, — відьма підкинула, тепер я буду сам здавать». Здав карти, засвітив козиря; подивився на карти: масть хоч куди і козир є. Перше діло йшло як 
не треба краще; тілько-ж відьма суне — п’ятерик з королями! 
У діда на руках самі козирі! Не думавши, не гадавши довго, 
смальнув королів козирями!
 — Еге-ге! се вже не по козацьки! А чим ти б’єш, земляче?
 — Як чим? Козирями!
 — Егеж, може, по вашому се й козирі, тілько по нашому ні!
Зирк — справді проста масть. Що за дідько!
Прийшлось удруге бути дурнем, і диявольське кодло почало знов драти пельку: «дурень! дурень!», так що аж стіл ходором ходив, і карти стрибали по столу. Дід розпалився, здав 
у-остатнє. Знов іде добре. Далі відьма знов п’ятерика; дід побив його і набрав з колоди повну руку козирів.
 — Козир! — крикнув він, ударивши по столу картою так, що 
вона зжолобилась навіть. Відьма, не говорячи ні слова, побила 
восьмакою простої масти.
«А чим се ти, стара чортяко, б’єш?» Відьма підняла карту: 
під картою була проста шостака. «Ач, диявольська мана!» — 
мовив дід і з досади вдарив по столу кулаками щосили. На 
щастє, у відьми була погана масть; а у діда, як на той час, трапились пари. Почав набирати карти з колоди, тілько — ані 
способу: дрантя таке, що дід і руки опустив. А в колоді більше 
ні одної карти. Походив уже так, не дивлячись, простою шостакою; відьма прийняла. «От тобі й на! се що? Еге-ге! мабуть, 
щось воно та не так!» От, дід карти нишком під стіл, та й перехрестив; зирк, — аж у його на руках туз, король, валєт козирьовий, а він замість шостаки пустив кралю. «Ну, дурень же й 
я був!.. Король козирьовий! Що — прийняла? А, кошеча мордо, 
а туза не хочеш? Ось тобі — туз! валєт!..» Грімот пішов по пеклі; відьму напали корчі, і, — звідки не взялась, — шапка бух 
дідові прямісінько в очі! «Ні, сього мало!» — крикнув дід, підбадьорившись та надівши шапку. «Коли зараз не стане передо 
Микола Гоголь. Вечерниці на хуторі під Диканькою 321
мною мій козацький кінь, то от побий мене грім на сьому самому нечистому місці, коли я не перехрещу святим хрестом 
вас всіх!» та вже був і руку звів; коли се зненацька загуркотіли 
перед ним кінські кістки.
 — От тобі твій кінь!
Заплакав бідолаха дід, як мала дитина, дивлячись на ті 
кости. Шкода старого товариша!.. «Дайте ж мені хоть якогонебудь коня, вилізти з вашого кубла!» Чорт ляснув малахаєм, — огир, як огонь, заграв під дідом, і він, як птиця, вилетів наверх.
Одначе страх обняв діда дорогою, коли той кінь, не слухаючи ні гукання, ні поводів, скакав через провалля та болота. 
В яких тілько місцях він не був — просто аж дріжаки проймали при самій розповіді!
Глянув дід якось собі під ноги — і ще гірше злякався: проваллє! круча страшенна! А диявольській скотині ні гадки: 
просто через те проваллє! Дід — держатись; коли де тобі! Через 
пеньки, через куп’є полетів сторч головою в проваллє і так гепнувся на дні об землю, що дідові здалось мовби й дух вибило.
Принаймні, що тоді з ним діялось, нічого не пам’ятав і як 
прочумався та трохи обдивився, то вже розвиднілось зовсім. 
Перед ним мріли знакомі міста, і він лежав на стрісі своєї хати.
Перехрестився дід, як зліз до долу. — Що за чортів батько! Які тілько з чоловіком чудасії діються! Зирк на руки — всі 
в крові: подививсь у бочку, що стояла стромко з водою, — аж 
і вид теж у крові. Умившись гаразд, щоб не перелякать дітей, 
увіходить дід нишком у хату; коли дивиться, — діти оступаються до його, точаться назад та, жахаючись, показують йому 
пальцями, мовлячи: «Дивіться, дивіться, тату, — мати, мов 
дурна, скаче!» І справді, сидить стара, заснувши перед гребенем, держить в руках веретено і сонна підскакує на лавці. Дід, 
взявши її потихеньку за руку, розбудив: «Здорова була, жінко! 
чи ти здорова?» Вона довго дивилась, витріщивши очі, далі пізнала діда і почала розказувать, що їй снилось, ніби піч їздила 
по хаті і виганяла геть лопатою горшки, цебри, — і ще чорт зна 
що таке далі! «Ну, — каже дід, — тобі снилось, а я навсправжки 
бачив. Треба буде, як я бачу, освятити хату. Тепера ж мені ніколи». Сказавши се та одпочивши трохи, дід добув собі коня 
і вже не ставав ні вдень ні вночі, аж поки не доїхав до місця та 
не віддав грамоти самій цариці. Там дід набачив усяких див, 
що стало йому розказувать надовго після того: про те, як він 
був заглянув у одну кімнату, — нема, у другу — нема, в третю — 
ще нема, в четвертій навіть нема та аж у п’ятій уже, зирк, — сидить сама, в золотій короні, в сивій новісінькій свитці, в червоних чоботях і золоті галушки їсть; далі — як звеліла насипать 
йому повну шапку «синицями», як… та всього й згадати не 
можна! Про ту ж мороку свою з чортами дід і думати забув 
і коли траплялось, що хто небудь згадував про се, то дід мовчав, мовби то не до нього приходилось, і великої труднації 
стоїло впросити його розказати про все, як було. І вже, мабуть, 
за покуту, що не похопився зараз після того посвятить хати, 
з старою кожнісінького року, якраз в той самий час, диво робилось, та й годі: за що не візьметься, ноги починають своє, і от 
так аж жижки трусяться піти навприсяди.