
27 іюня
Люба мамочко!
От приїхала вчора увечері до мене кна-кна! Я її стріла на пристані і запровадила до хати своєї. Тепер ми думаємо, як то нам 
бути далі: чі мені зоставатися тут на другий місяць (як зважили було з тобою), чі переїхати на южний берег після 10-го іюля, 
чі може, ще яку іншу комбінацію придумувати? Діло в тім, що 
мені, звісно, ліпше пересуватися з Евпаторії при помочі Міші, 
аніж самій, але ж Міша ніяк не може бути тут до 10-го. Отже,
пришли мені остаточну резолюцію сії справи. Дуже мені шкода, що твій лист уже не застав Міші в Чернігові, а через те, не 
читавши твоїх рад, поїхав у Бахчисарай і не був на порогах. 
Ну, врешті, се ще не біда. Межи Севастополем і Евп[аторією] 
кна-кну вчистив дощ страшенний; тут остатніми часами переходили дощі, але не затяжні, а так громові, — година-дві, і знов 
ясне небо. Сьогодні смалить. Кна-кна ще не купається, бо в неї 
зуб болить, але се, певне, хутко пройде. Вона зовсім забраковала лижі і способ їзди на них, чого я від неї ніяк не сподівалась. 
Я страх рада, що вона приїхала, і стараюсь не заглядати в прийдешність, коли знов зостануся сама. Міша чимало здивувався, не заставши Пуца зо мною, але коли я йому розказала, як 
тут Пуц гинув, то вже й перестав дивуватись. Була наша молодая і в Чуфут-Кале, і в Балаклаві, в обидва міста ходила 
пішки (!!). Я б хтіла, щоб Міша дочекався тут мого переїзду на 
юг, а то він так і не побачить южного найкращого Криму. Евпаторія йому сподобалась, власне, евпаторійське море, врешті, 
про свої подорожні враження, певне, він сам напише. Тішуся я, що вдома все гаразд, сподіваюся, що Дроздові боєві рани 
досі вже загоїлись. Однак, як бачу, «закордонні брати» завзяті! Чі ще не знаєш адреси кна-кон віденських? Я б могла 
де про що написати до їх. Я тепер потроху вже починаю уліти 
исать, чую, що вже наступає знову мій неудержимий улітний 
період, отже, значить, писатиму. Чі ти улітіш, чі ні? Може, 
тебе так замучила маліна, клубніка, тігри-негри і лиси, що 
вже й не до уліт? Сподіваюсь, що досі і ти вже одержала всі три 
мої листи, я твоїх два одержала, вони звичайне приходять 
сюди на п’ятий день. Гроші (ти пишеш, що вислала) я сподіваюсь получити з другою почтою, під сю вже не поспіли, врешті, я ще трохи маю грошей, аби який час обійтися. Бувай здоровенька! прости, що лист якийсь безпутний — дуже гаряче!
Твоя Леся
Пуца, Уксуса і Дрозда а надто Кахоточку-голубочку, татаренятко любеє моє, щиро цілую, і пригортаю, і ще бахчисарайську знову сумку обіцяю.