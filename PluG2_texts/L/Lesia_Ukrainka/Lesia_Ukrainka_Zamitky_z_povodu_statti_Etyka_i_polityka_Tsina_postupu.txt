Замітки з по[воду] ст[атті] 
«Етика і політика» 
<Ціна поступу>
При читанні статті д. Ганкевича спали мені на думку деякі міркування <і бажалось мені ще тоді подати їх на увагу читачів М[олодої] У[країни], та з деяких приватних причин 
прийшлось мені з тим трохи припізнитись. Все-таки, хоч 
і пізненько, подаю їх тепер, бо хоч і не маю претенсії на авторитетність в політично-історичних справах, та все моя думка може послужити голосом з громади, голосом людини, що 
багато думала над справами, зачепленими в статті М. Ганкевича, і завжди близько їх до серця приймала. Нехай би це навіть було тілько голосом «сентиментальної жінки», так що ж, 
зате то буде автентичний голос і слова з автентичного джерела, і може вони трохи будуть інакші, ніж їх собі звичайне 
представляють несентиментальні учені і публіцисти, а слідом за ними і публіка.> і я подаю їх тепер читачам Молодої 
України. Я не маю <найменшої> претенсії на авторитетність 
в політично-історичних справах, та може це не біда, бо минають уже ті часи, коли тілько авторитети могли «сметь свое суждение иметь». Нехай моя думка послужить голосом з громади, як «голос з народу», з мене й того досить.
Перш усього зазначую виразно, що, роблячи уваги проти статті М. Ганкевича в Молодій Україні, я тим самим не думаю виступати взагалі ворожо ані проти поважаного публіциста, ані проти органу української молодіжі, а бажаю тілько 
піддати під дискусію те, в чому я не можу згодитись з ними. 
Рівно ж зазначую, що я зовсім не маю на меті прихилятись 
до д. Копача і тих патріотів, проти яких виступає д. Ганкевич. <Мене нічогісінько не обходить неполітична політика, 
псевдоморальна мораль і безпартійне партизанство, так само, 
як і толстовщина з її заповідями, хотілось би, власне, щоб той 
кожух [та ще й вивернутий] не бував ніколи на плечах у свідомих політиків — речників пролетаріату. Тимчасом у статті Ганкевича дещо таки нагадало мені про такий вивернутий 
кожух, бо в своїй завзятій полеміці проти Копача і Паульзена 
він все-таки часто приходить до того самого, що й вони, тілько іншим тоном говорить свої твердження.> Мені тілько здається, що д. Ганкевич де-не-де мимоволі несподівано сам попадає в ті самі помилки, які поборює у своїх противників. Копач 
і Паульзен, признаючи конечність істнування партій, думають, що партійність є і мусить бути чудовищем неморальним, що сама природа партійної борби — веде до обману, до 
занедбування правди і справедливості, що «політика псує характер» — але для заспокоєння душі своєї виражають pium 
desiderium, щоб те чудовище «згуманізувати», очевидно, не 
вірячи в здійснення свого бажання.
Так само і д. Ганкевич не вірить, щоб при партійній боротьбі можливо було дбати про загальне добро, про добро цілості 
(цілості чого, власне, трудно зрозуміти), йому навіть дивно, як 
то можна бажати, щоб політичні борці придержувались «правил гуманності». От, власне, тілько тим і ріжниться погляд 
його на партійну боротьбу від погляду на неї Копача і Паульзена, що він зрікається вже й всяких ріа desiderata, вважаючи їх виразами «золотої середини» та «ід[ейного] заячесердія». 
<Але ж це тілько ріжниця уподобань: Копачу і Паульзену не 
подобається «грізний гамір війни» і вони хотіли б йому більшої гармонії, д. Ганкевич думає, що і не треба ніякої гармонії 
воєнному хору.> Але всі три признають, що партійна політична боротьба <то війна, та ще й без паліативів Женевської конвенції> є і мусить бути по своїй природі чудовищем.
Що справді робити з таким «чудовищем» тому, хто не вірить в ріа desideria, але вірить в гуманність і хто ненавидить 
і «золоту середину», але і «загорілим фанатизмом» не очарований. Згадати приказку: не такий чорт страшний, як його 
малюють, та й підійти до чортового портрета зовсім просто, 
без страху та й без обожання, а так, як до всякого «діла рук 
людських».
Придивившись просто до малюнків з того «чорта» партійної боротьби у дд. Копача і Паульзена, легко завважити, що 
барви у ньому дуже помішані, через те він виходить таким 
фатально-страшним. Коли вірити барвам д. Копача і Паульзена, виходить, ніби «душоловство» то щось таке, як душогубство, бо при ньому чогось то «всі средства добрі», і що «освітлювання» фактів то все одно, що їх затемнювання, а висновки 
з фактів і діл — то щось таке шахрайське. Ну, звісно, коли хто 
вже до такої «тонкості почуття» дійшов, той може почувати 
тілько «відразу до партійного життя», та може й той може почувати тілько «відразу до партійного життя», та може й до 
життя взагалі, бо як же його в світі прожити без душоловства, 
освітлювання і висновків з фактів і діл, — хіба що «в печі замазатись» та й сидіти без руху, без духу. Вже ж у такій затишній 
печі «не повинно би бути партій». Але хто почуває себе зручним і чесним «душоловом», має досить світла, щоб освітлювати, і досить логіки, щоб робити висновки, а при тому ще 
й ідею, що дасть розум тим висновкам, — той, певне, в печі 
не замажеться, <а піде собі поперед війська, якщо має одвагу і талан, або посередині, коли менше здатний, або хоч позаду, коли вже так мало сили, а все ж дома не сидітиме> і не буде 
дивитись на партійну боротьбу як на чудовище, а просто як 
на всяку боротьбу, що може бути і чесною і безчесною, як до 
борців, бо не так політика псує характер, як характери псують 
політику. Чесний душолов може поставити собі девізом: «чиста справа вимагає чистих способів» та й триматись того девізу до краю, не спокушаючись ніякою «золотою серединою» 
в цьому напрямі. <напр. М. Драгоманов, що був великим 
українським душоловом, тримався і в літературі і в політиці, 
і в приватному житті тії засади, що «чистое дело требует чистых средств», і тримався її до кінця з великою завзятістю і невмолимістю, впадаючи в крайності і екстреми, відкидаючи 
геть «золоту середину», бо він був речником гуманності, далеким від «умеренности и аккуратности», в тоні був він острий, 
непереєднаний і безпощадний, це можуть посвідчити всі його 
противники і читачі.
Навожу цей приклад з недавньої історії нашої політичної 
боротьби, щоб поставити щось конкретне супроти абстрактних твержень Копача, Паульзена і д. Ганкевича. Бо і д. Ганкевич чомусь думає (чи то винен тілько неясний стиль уступу 
на стор. 150), ніби придержуватись правил гуманності в партійній і політичній боротьбі, дбати про загальне добро може 
тілько заячесердий прихильник «золотої середини» «умеренности и аккуратности».>
Погляд на партійну боротьбу, як на якусь антиномію гуманності, сходиться цілком з поглядом на неї, як на якесь елементарне лихо (повінь, землетрус) та навіть як на щось гірше, 
бо все ж люди якось «гуманізують» скілько можуть ті «попусти божі», а партійну боротьбу, по думці М. Ганкевича, ніхто навіть гуманізувати не повинен під карою зачислення 
до «заячесердих» <, а це кара, як для кого, ще гірша від кари 
смерті.
В одному оповіданні Мопассан дає зразок психології людини, що боїться над усе такої кари і, щоб не показатись заячесердим на поєдинку, застрілюється дома, поки ще не прийшли свідки противника. Щоб люди стрілялись від страху 
показатись сентиментальними, таких прикладів я не пригадую ні в літературі, ні в житті, але що той страх часто псує 
літературу і калічить життя, на те можна тисячі прикладів 
навести. Тілько жінкам, на щастя чи на лихо, прислугує здавна право бути і здаватись в значній мірі сентиментальними 
і навіть заячесердими, через те вони не мають сих двох страхів у своїй демонології (хоч, звісно, мають на місце їх «страхів» доволі!) і — через те можуть дивитись на них об’єктивніше, ніж той, хто з роду, з виховання і з давньої традиції звик 
відноситись надто дражливо до цих двох кар. Яко жінка, я сих 
страхів не страшуся і говоритиму про зв’язані з ними теми 
об’єктивно, хоч би мала бути особисто зачислена до заячесердих і сентиментальних. Одним з прикладів фатального впливу того страху на літературу може послужити, власне, стаття 
д. Ганкевича.>
Д. Ганкевич, прийнявши цю антиномію, не може все ж 
скрізь однаково консеквентно погодитись з нею, просто певне через те, що його власна гуманність заважає йому в тім. Через те він то впадає в патетичний тон, оскаржуючи негуманні способи боротьби всяких консервативних і ретроградних 
партій, то старається оборонити від етичного засуду подібні ж способи у партій революційних. І трудно взяти йому за 
зле таку неконсеквентність, бо таки з його антиномією вповні 
погодитись міг би хіба «надчоловік», а звичайному чоловікові сили не стане. Тілько ж його малюнки політичної боротьби 
і коментарії до них від того стратили на ясності.
Вже самий початок його всесвітньоісторичної аргументації вражає неясністю. Кому має імпонувати те, що й перші християни були загорілими фанатиками? Хіба тому, хто, як толстовці, марить про відродження примітивно-християнських 
ідеалів і практики. <А доказує? Зовсім таки нічого. Тілько такі 
ідеалісти і можуть журитись та розбивати собі голову над 
тим, як то і чому то біблійні та євангельські заповіді не здійснюються в реальному житті. А хто від такого ідеалізму вільний, той ще перед початком всяких «мирних конф[еренцій]» 
міг провидіти, чим то все скінчиться (що заповіді послужать 
тілько для високого стилю), чому воно так мусить вийти, бо 
такий неідеаліст добре тямить, що «царство боже на землі» 
ще не прийшло, а фарисеї змінили тілько одежу після новітньої моди і навчилися діалектики у «якобінців» євангельської 
і неєвангельської епохи. Та що, власне, має доказувати нам те 
«якобінство» перших християн?>
Перші християни, як і всі фанатики, коли вони думали і казали, що «нема правди й розуму, тільки в мені», так це було 
тілько «абсолютно» зарозуміло і само по собі нічиєї вільної 
душі вловити не могло. Хіба ж тілько й доріг людській думці, 
що загорілий фанатизм і «золота середина», та щастя є ще 
хоча б і тверде переконання, основане на критиці, і гаряча ненаситна жадоба пізнавання дальшої правди. І таки римські 
філософи були ближчі від християн до об’єктивної, конкретної правди, коли казали: errare humanum est, а тим самим піддавали під науковий сумнів всяку ортодоксію, всяку претенсію одної людини чи партії на монополію правди і розуму. 
<Невважаючи на диспути між римськими філософами а першими християнами, все-таки грецька неоплатонська філософія мала однаково великий вплив і на римських філософів і на 
християнських ідеологів (найбільше ж на автора Апокаліпсиса, того «якобінця» по термінології д. Ганкевича). Що філософи і «вговорювали» перших християн, то було зовсім натурально, між іншим і те, що таки ж римські учені не могли 
погодитись з філософським світоглядом іудейських недоуків.> А нарешті і перші християни і р[имськil ф[ілософи] гинули не стілько від взаємної ідейної боротьби, скілько від тії 
державно-економічної сили, що кидала фанатиків «непротивл[ення]» звірам на поталу, а філософів вірнопідданих примушувала гинути від штучної анемії. <І фанатики і філософи 
були однаково винні в тому, що радили віддавати «кесареве 
кесареві», не задумуючись над тим, чи справді тому кесареві 
шо-небудь від них належить? І «якобінці» християни і «енциклопедисти» римські (коли вже прикладати анахронічні назви) були однаково пасивні групами римського ancien régime
та навіть «якобінці» далеко переважували «енциклопедистів» 
в принциповому «непротивленні»!> І ті і другі не були «заячесерді» перед мученицьким вінцем (філософи ж навіть сами 
собі жили перетинали по наказу цезаря), але дух Спартака
в них не жив. Вони вижидали згори, а не здобували. Філософи 
сами не виробили нового «духа законів», а тії християнські 
якобінці не зруйнували ні одної Бастилії. Д. Ганкевич каже, 
I Людині властиво помилятись (лат.). — Ред.
II Старий порядок (фр.). — Ред.
що християни з конечності корились цезарській державі, 
а сами ненавиділи їх, <але вони сами казали, що нікого ненавидіти не вільно і що погорда смертельний гріх.> Але яка то 
була конечність: психічна, ідейна чи конкретна? Чому язичники знаходили конкретну можливість і відвагу, напр. для 
<атентатів> політичних вбивств? Християни боролись виключно духом, але й убивали власне дух, тим вони вірне зберегли формулу, взятv від теократів жидівських (це ж тілько 
й розуму, як тілько в мені) і передали по правному спадку ідейним і неідейним тиранам всіх дальших віків. Що ж це доказує? 
Хіба тілько те, що загорілий фанатизм не рятує ні від непротивлення, ні від тиранства. Тут же, властиве, треба завважити, що мучеництво і прозелітизм перших християн не можна 
вважати прикладами «партійної боротьби», бо перші християни ніякої політичної партії з себе нігде не творили і творити 
не бажали, їх прокльони і «громи» були платонічні, а «практичні» поради були такі: ударять тебе в одну щоку, підстав 
і другу, здеруть плащ, віддай і сорочку, віддай кесареве кесареві, а боже богові, хто працює, той вартий їжі, але як їжі не дають, то нема що про те дбати, бо господь дає їжу птахам, а одежу квітам, і завтрашній день сам звик дбати про нас, треба 
просити бога, щоб дав хліба тілько на сьогодні, а як не дасть, 
то воля божа. Багаті і благочестиві прозеліти, що помагали 
убогим ради спасіння душі своєї, а вбогі від непрозелітів нічого не вимагали, казали, правда, що багач за те в царство небесне не ввійде, але язичники-багачі не дуже-то й бажали християнського царства божого, у всякому разі не вірили в нього. 
«Якобінці» апокаліптичної фракції може й нетерпеливо, 
I Вони ж були «не от мира сего» [три рядки нрзб] дальші покоління прийшли до грунту інших висновків з теорії «царства божого», то це вже сталось не стілько з вини християнських «якобінців», скілько з вини гуманістів часів відродження, що отрясли порох мертвеччини з творів класичної 
філософії і збудили заклятий в них живий дух. Вже більше вини фанатичних апостолів непротивлення було в тому, що всякий опортунізм політичний завжді міг прикритися цитатами і авторитетом християнської 
літератури. — Л.У.
а все-таки вижидали, поки господь сам зробить революцію 
в Римі, як колись зробив в Содомі і Гоморі, а сами тим часом 
підставляли покірно то одну щоку, то другу під язичницький 
римський залізний кулак, а потім віддавали остатню сорочку 
християнсько-візантійським благочестивим кесарям, що очевидно відступали великодушно царство боже [нрзб] «малим 
цим», потім з обітом убожества монахи і обдерта паства віддавались в опіку завтрашньому дневі, аж «поки не вкучилось». 
До того ж морал[істи]-ідеологи христ[иянства] далеко не 
сист[ематично] проповід[ували], перше монахам, а потім пастві, часто надовго захоплювались чисто теол[огією] і забували про мораль. І потроху дальші покоління почали приходити вже до більш енергічних висновків з теорії царства божого 
[кілька рядків нрзб]. До того ж автор[итетна] християнська література зредагована людьми різного розумового цензу хаотично, переважно в афористичній формі, афоризми і парадокси сполучені межи собою часто зовсім механічно без 
жадної критики в виборі, тавматургія, фантастика, алегорія 
додали ще більше темноти, а фанатичний тон збив з пантелику читачів і надовго відстрашив їх від спасенної критики того 
апокаліптичного «якобінства», та ще й досі часто відстрашує. 
Скілька вдатних афоризмів і високопоетичні образи та абсолютний тон Апокаліпсиса чарують і досі людей, навіть вільнодумних, так, що аж примушують бачити все, що хто хоче, 
навіть «якобінство» і «партійність» в покірних підданих римського цезаря, в «нищих духом» рабах божих. Тілько чому поклонники загорілого фанатизму перших християн не ставлять уже заодно і не менше загорілого фанатика «якобінця» 
Торквемади, він же, власне, для рятунку своїх противників 
і для оборони Res publica Dei, для щастя всього народу і всього роду людського допустився одваги незаконност із залізною 
енергією? <Чому його тактика має зватись «варварством», 
а тактика якобінців кінця XVIII ст. має бути вільна від того 
I Творення чудес. — Ред.
II Божої республіки (лат.). — Ред.
епітету… Адже вони теж наперекір всім філософам кріпко держались думки, що «нема правди й розуму, як тілько в мені», — 
і певне вже в уміркованні, половичності, нерішучості, заячесердії і сентиментальності були ще менше грішні, ніж перші 
християни, бо ті все ж до митарів і грішників були милосердніші і прихильніші, ніж святі монтаньяри до єретиків. Свята 
«Монтанія» не була «літня», о, ні! Чому ж не славить її приклонник загорілого фанатизму партійного д. Ганкевич?> Певно тому, що ні фанатичність, ні [уміркованість тактики] не 
може ще сама по собі служити критерієм <ідейних напрямів. 
Хіба що обернути її в абсолют і визволити від всякої критики.> 
Та д. Ганкевич абсолютів і не хоче признавати, тілько релятиви, але з релятивами обходиться далеко не однаково. Він відмовляє віковічності і моральному релятивові «не убивай» (релятивної вартості етичної чей же не відмовляє д. Ганкевич цій 
заповіді?) через те тілько, що його нарушали інші реальні релятиви, незалежні від нього, напр., релігійні, політичні та 
економічні інтереси. Та хто ж коли сперечався, що ця заповідь 
конкретно нарушима? Інакше нащо б її «заповідувати»? Ніхто ж не заповідував, напр[иклад], «не живи безконечно». Дивним дивом д. Ганкевич спогадує всі можливі факти на рушання заповіді «не убий» і хрестові походи, і релігійні війни, і св. 
інквізицію з їх наслідками, тілько при тому ані словом не спогадує того морального рел[ятиву], що зв’язаний безпосередньо з тими фактами загорілого фанатизму релігійного, національного, державного і класового. Адже і папа, і місіонери, 
і шовіністи французькі і німецькі, і джингоїсти англійські, всі 
вони то словом то ділом показували, що вони міцно і непохитно тримаються думки «нема правди й розуму, як тілько в мені». 
Отим-то так легко релятив «не убивай» провалився в прірву 
релятива «убий» — нестотно як «божа копієчка в чортову дірочку» … Психологія християн і перших, і середніх, і остатніх 
завжди основувалась на двох супротивних релятивах: гуманізмі (не убивай), що казав «людська крівця не водиця», і фанатизмі, що консеквентно мусив казати «убий», бо інакше твоя 
правда і розум будуть фактично єдиними в світі. Боротьба сих 
двох протиріч (взятих абсолютно) в психології окремої людини і в партійному житті мусить бути трагічною там, де вона 
виразна і щира, а де вона затемнена несвідомістю або лицемірством, там вона трагікомічна, а часом і просто комічна. <З того 
філософ і моралізатори не дуже винні, бо та боротьба і трагедії і трагікомедії сильніші вони від них. При тому «закони моральні» можуть собі стояти кожний на свій лад, певно, ясно, 
безоглядно і неоспоримо, від того може тілько збільшитись 
власне трагедія їх взаємної боротьби в психології окремої людини і в історії людськості.> Коли ж їх нарушить релятивізм, 
консеквентно мусить зменшитись і трагічність боротьби, переходить не в комедію, а скорше в епопею. Бо коли хто думає, 
що все в світі релятивно, не абсолютно, то як же він може запевнити себе і других, що вся правда і розум може бути в чомусь та ще й в комусь одному? То ж значило б признати те 
одно абсолютом і, таким способом, зректись свого релятивізму, або винайти якусь «золоту середину», що погодила б якось 
два протилежні світогляди. Таку «золоту середину», власне, 
й знайшов д. Ганкевич. Він признає, що все в світі релятивне, 
але для практичного життя, напр[иклад], в партійній боротьбі треба встановити якийсь абсолют, власне, кожна партія повинна мати свій і боронити його фанатично, хоч би й з одвагою незаконності. Принаймі так казалось мені в його статті, 
може завдяки неясній стилізації і аргументації, <Чудне то 
сполучення еклектичної «золотої середини» в філософських 
поглядах і крайності в практичних політичних поглядах, але 
воно дуже часто трапляється в житті.>
Від змішання двох ріжних критеріїв д. Ганкевич не може 
собі дати ради з психологією новітніх християн і дедалі все 
більше мішає не тілько психологічні, а навіть історичні хронологічні моменти. Українці плачуть тепер (1903 р.), — 
а в 1863 р. де вони були, коли царат давив геройську польську 
революцію? питає д. Ганкевич. На це можна відповісти: та, 
очевидно, перед 40 літами половини теперішніх українців 
ще нігде не було, половина ж тих, що не плакали тоді над поляками, певне не плаче й тепер над бурами, певний процент 
старих українців плаче однаково над обома тими народами 
(та й над своїм власним) і з однаковими практичними наслідками, певний процент був у «безсловесному» стані (не з своєї 
вини), [та його] мовчання рисковано приймати за знак згоди, певний процент пішов у російську революцію, що завжді відносилась прихильно до польської; певний процент бачив у польських повстанцях не борців за волю, а борців за 
відбудування історичної Польщі від моря до моря на кошт 
України і не мішав до цього погляду ніякого «раболіпія» ні 
перед Польщею, ні перед Москвою (про це свідчить «Іст[орична] П[ольща] і в[еликоруська] д[емократія]» Драг[оманова]). Були одиниці, як, напр[иклад], певний Потебня, що 
пролив не сльози, а кров за польську справу (Потебня перший 
з усіх повстанців поліг від московської кулі, отже українська 
кров була першою жертвою крові в гекатомбі 63 р.), в надгороду був забутий всіма поляками і многими українцями, тілько великорус Герцен вшанував його пам’ять свого часу. Щодо 
«раболіпія бездонного», то й поляки не всі були від нього вільні — пам’ятник в Варшаві московський уряд поставив власне 
тим полякам, що станули голосно на бік російської держави. 
NB Трудно сказати наскілько, власне, більший був процент 
«раболіпія» між українцями, ніж між самими поляками. Взагалі ж питання, як відноситись до Польщі і до Росії, інкримінуючи і до росіян, для українця далеко [не таке просте], ніж 
I Сам придавлений не згірше від поляків і не мав ні часу, ні сили плакати 
над чужою недолею. — Л.У.
II Не героїв, а недавніх тиранів України, що хотять відбудувати історичну Польщу. — Л.У.
III Принаймі я не стрічала його ймення нігде в польській літературі. 
Рада б знати, чи то мій недогляд і профанство винні, чи таки фактично поляки промовчали пам’ять цього борця. Коли так, то може і не один Потебня загинув в польському повстанні, а потім в Леті? А може поляки подумали: Et, со to jeden! і перейшли до порядку денного над тим ексцентричним 
українцем. До українського не революційного, а народного (?) руху пристали цілком (сказати б, «натуралізувались») два поляки, крові за Україну 
не проливали [нрзб] спокійного національного [нрзб]. Кожний свідомий 
українець знає імення Т. Р[ильського і В. А[нтоновича]. — Л.У.
питання про відношення до Трансвааля Р. [до бурів], або до 
Англії. Що повстанці виявили багато геройства військового, 
з тим ніхто й не сперечається, але що більшість їх (принаймі, проводарів) воювало теж нібито з демократизму, а на ділі 
за свої таки шляхетсько-олігархічні інтереси — це ж доказано фактами. Либонь справжніх (не «нібито») демократів була 
меншість, цього і д. Ганкевич не заперечить. Становище України під час польського повстання мало багато спільного з становищем італьянців під час повстання тирольців проти Наполеона. Де були тоді ті італьянці, що тепер плачуть над бурами. 
Трудно вгадати … [Сказати правду, я не можу собі виразно здумати], куди помістив би свої симпатії «батько Костомаров»,
якби дожив до англо-бурської війни, може б він зважив, що англ[ичани] мають право бити бурів тому, що голландські предки бурів колись катували невільників негрів. То було б так 
само логічно, як докоряти теперішнім українським бурофілам 
гріхами батька Костомарова та українців 63 р. (адже невідомо, 
чи то ті самі українці тепер бурофільствують?).
Так само воно зовсім етично виступати з усією енергією 
проти виборчої господарки фракції Барвінського, проти розбоїв в Трієсті і безчинств Гоеса, проти опортунізму руських 
послів, тілько чому наші робітники мають сами собі псувати 
мову і паскудити губу такими виразами, як «псубрат»? <Чи для 
того, щоб зрівнятися в «культурі» з своїми панами культуртрегерами? Та й, що з того, що д. Вергун величає кнут і стричок, 
д. Вергун нашим робітникам не приклад і не указ, так само, як 
і ті, кого д. Ганкевич рівняє з д. Вергуном. Може він належить 
до фр. Б. помагав жандармським виборам, або вживав проти 
пролетаріату корчемних епітетів. Вже ж і д. Ганкевич не бажає 
нашим робітникам етики й політики тих добродіїв. Зрештою, 
цей уступ у д. Ганкевича стилізований дуже неясно (принаймі 
для мене), а тимчасом цікаво б знати виразно, як відноситься 
I Українофілів і москвофілів 63 р. Може воно й етично, але щоб дуже логічно, то навряд. — Л.У.
II Кілька слів нрзб. — Прим. ред. першодруку.
шановний публіцист до питання про полемічний стиль для 
його партії.>
З погляду політ[ика] соціал[істal зовсім етично і логічно виступати проти безполітичного анархізму Толстого. Тілько як 
же не бачити, що Толстой дух од духа того «якобінця», що так 
очарував своїм геніальним Апокаліпсисом д. Ганкевича. Толстой квієтист в політиці, але в моралі він великий «душолов» 
і навіть загорілий фанатик. Толстой завзято кидає громи [обличає всі] на всі нові Вавілони, бачить візії Смерті, Голоду, Війни і Пожежі, проповідує царство боже і сподівається воскресенія мертвих. При тім Толстой зробив рішучий крок наперед 
проти всіх єв[ангельських] «якобінців»: він не тілько в новому Єрусалимі, але ще й в теперішньому Вавілоні не радить віддавати кесареві того, що по всіх Вавілонах загально вважається «кесаревим», напр[иклад], «податку крові», він виразніше 
окреслює своє розуміння страшних візій і своє відношення 
до них. Царство боже він проповідує для живих в цьому віці, 
а не для мертвих в будучому і сподівається воскресення живих мерців, а не померших душ. А за тим, він так само, як і ті 
«якобінці», противиться злу і навіть злим людям виключно 
словом (портрети російських бюрократів в романі «Воскресенье») і безоружним [мирним] ділом (школа в Ясній Поляні, 
поміч духоборам і т. і.), стережучись тілько всякого насильства, окрім насильства над текстами св. письма (так само і ті 
«якобінці» насильствували над «законом і пророками» старого тест[аменту]). Він так само вижидає, поки господь коли не 
гнівом, то благодатею своєю змінить вавілонців у єрусалимців, або якось помалу вигасить їх рід. Коли російська революція часом користає з імення, пророчих візій і деяких афоризмів 
«великого писателя земли русской», то це така сама «іронія історії», як і та, що політик соціаліст бере собі motto у безполітичного анархіста з часів перших християн, та ще й називає 
того «непротивленця» [«толстовця»] «якобінцем». Наскілько 
історія нав’язала нов[ітній] рух рев[олюційний] в Росії до імені Толстого, то трудно зважити сучасникам тії історії, відомо тілько, що сами російські революціонери так само мало 
нав’язують свій рух до імені Толстого, як і до імен всіх йому подібних «якобінців». Толстовщина стоїть в такому самому відношенні до рев[олюції] рос[ійської], як духоборство, штунда, 
мальованці і все мирне релігійно-моральне дисидентство в Росії. Рос[ійська] рев[олюція], підтримуючи деколи і в дечому те 
дисидентство, бореться не за його догми і практику, а проти
догми і практики російської релігійно-державної ортодоксії. 
Отже, не за «правду і розум» сектярів, а за право кождого рішати самостійно, власним розумом «пілатове питання» «что есть 
истина». Адже в римській Іудеї самаряни, всякі [митарі] і християни могли в певні хвилини і в певних обставинах солідаризуватись межи собою і навіть приймати «митарів» до компанії 
для протесту проти фарисеїв і синедріону, забуваючи навіть 
на той час кожний своє фанатичне «нема правди й розуму, як 
тілько в мені». А як фарисеї і синедріон втратять своє значіння, 
то імовірно і самаряни, християни і митарі повернуться «кождий во свояси» і почнеться нова боротьба. Та єсть вона і тепер, 
тілько «під сурдиною». Та й тепер не раз чується з маси консолід[ованих] опоз[иціонерів] крик «розпни його», коли який загонистий пророк не хоче міститись на консолідованому прокрустовому ложі…
Щось подібного робиться тепер і в Росії. Щождо форм імен, 
то сами російські новітні революціонери нав’язують свій рух 
передовсім до імені Маркса і Енгельса, а за тим хто до Лаврова, хто до Плеханова, хто до інших новітніх «апостолів нового християнства», а хто зовсім «сектантской клички» не 
хоче, тілько вже ніяк не до Толстого. До нього признається 
тілько невеличка і зовсім невпливова купка революціонерів 
(крайня лівиця [чертковської] новодухоборської «партії»)
та й раз у раз «усовіщує» свого учителя так само, як і він її, і навряд чи довго потривають такі натягнені відносини між рухом і іменем.
Для фольклориста, певне, цікавий той галицький варіант «моралі» балади про сестру і братів розбійників, що цитує д. Ганкевич, але для публіциста той варіант мало дає матеріалу. Навряд чи навіть людина, що думає абсолютними 
категоріями, буде боронити такого тезису: «людська крівця 
не водиця, проливати не годиться», — адже як треба пролити людську кров з медичною метою, або як людина має охоту 
пролити свою кров для якої героїчної ідеї, то й «абсолютисти» 
проти того не сперечаються, та воно й «непротивленню» не 
перечить. Я знаю волинський варіант цеї «моралі»: «чужа кров 
не водиця, розливати не годиться» і в ньому, здається мені, 
більше матеріалу для публіциста. Цей тезис каже, що треба 
якнайобережніше обертатися з чужою кров’ю, бо розливати
(а не проливати) її не годиться. Цього тезису можна боронити 
навіть і з погляду релятивізму, з погляду власне конкретної 
правди: розливати — це ж значить марнувати, а навіть і «водиці» марнувати не годиться хліборобові, коли вона корисна 
для зерна. Як почати її без ваги розливати на зерно, поливати, 
а як налити що не міра, то й зерно може, нарешті, загнитись, 
навпаки, навіть «попусти божі» зливу і повінь слід «гуманізувати» скілько змоги, щоб зерно не замокло, тут уже хоч-не-хоч, 
а треба-таки «золотої середини» держатись, як личить заячесердому «гречкосієві», бо й лицарство козацьке не матиме що 
їсти, як хліб зогниє. Перед голодом можна вже не тілько «етично» здригнутись.
Отож признаючи той тезис, що марнувати нічого не годиться, або принаймі не оплатиться, можна вже і до найбільшої революції приступати критично, хоч нехай там хто, як 
хоче, лає і заячесердим, і кастратом, і навіть сентиментальною жінкою — епітети нічого не змінять в конкретній правді, 
аби тілько її знайти. Що пам’ять «великих років» «свята» для 
деяких революціонерів так само, як і пам’ять «великих французьких революціонерів», це конкретна правда, але ж що вона 
мусить бути святою для всіх, хто не наївний філістер і заячесердий, (це) чисто абстрактна, а не конкретна, це чистий абсолют і належить властиве до релігійної психології. Властиве 
кожний має право на релігійне почуття, як і на всякий інший 
сентимент, і проти почуття ніяка логіка не помагає. Знов же, 
хто не має релігійного почуття, той не може щиро ні кумірам, 
ні богам кланятись, бо він нездатний почувати «священного 
трепету», його нерви до того не приспособлені. А знов же всякі 
«здригання», коли тілько не доходять до конвульсій, річ пуста, 
вони часто залежать тілько від периферичних нервів і зовсім не заважають діяльності головних нервів. От, напр., Робесп’єр, як відомо, не тілько здригався, а навіть млів на вид 
крові, а смертні декрети підписував «і не змильнувши», тілько вже як сам отримав такий декрет від мужів, що мали відвагу незаконності, тоді його нервова система втратила рівновагу. Марат, напр., зовсім чужої крові не боявся, а як побачив 
свою під ножем Шарлотти Корде, то закричав так, що аж 
його жінка з третьої хати прибігла. Дантон же почував не 
раз так звані «докори сумління» за чужу кров і блід і тремтів, 
просячи Робесп’єра трохи зм’якшити вже ту залізну енергію, 
але, треба правду сказати, сам пішов під гільйотину гордо і одважно, незгірше від Марії Антуанетти, та ще й здобувся на 
великий красномовний ефект на тій одкритій сцені перед паризькою публікою, — у всякім разі він добре володів своїми нервами у ту критичну хвилину. <Сентиментальна жінка Шарлотта Корде ніяк не могла пробачити монтаньярам за чужу 
кров, але та «дівчина з дитячим голоском і з ніжними ручками» не здригнувши всадила ніж в «тирана» Марата (здригнулась тілько на плач його жінки), а на гільйотину йшла, правда, 
без ефектів, зовсім просто, тілько постаралась свіжий чипочок з Нормандії спровадити на своє криваве весілля, щоб було 
все «призвоїто», і тим теж показала чималу нервову рівновагу. [Отже «здригання» фізичні та й етичні ще нічого не доказують і на них можна не звертати уваги.]>
Той самий Гете, що вітав «величавий схід сонця» [революційного], дуже дрижав перед його «зенітом», сидячи тихесенько у Веймарі під крильцем князя-мецената, хоч у такому 
затишному куточку можна було б зовсім безпечно «молитись 
в душі» на той святої пам’яті терор. Гете, властиве, не мішав 
докупи революції і терору, та дивно, чому і д. Ганкевич ідентифікує їх (хіба війна і розбій, кара і тортури все одно?). Можна оправдувати і те і друге, хто має охоту, але нащо ж мішати 
докупи. А тепер, в наші [часи], хто знає, чиї, якого філософа, 
якого політика нерви показались би [були б] міцніші, якби 
прийшлось не абстрактно, а конкретно проливати і чужу 
й свою кров нарівні з водицею? Ще добре, якби нерви дали 
йому пригадати приказку «слова не полова» — і тим додати 
собі одвагу, а може б він мав одвагу незаконності не вважати на 
власні минvлі слова. Хто може провидіти, як би воно бvло! Так 
само і Гегель не завжді радісно відносився до революції взагалі, у нього вечірній настрій був уже зовсім інший, ніж ранішній. Такі-то нерви людські! Недарма психологи та психіатри 
так сушать собі голову над тим химерним механізмом, може 
вони колись конкретніше розтолкують нам психологію, чи 
психопатологію і цілого люду французького і його проводарів 
за часів великого французького терору. Тоді й етика могтиме 
конкретніше мотивувати свої вироки. А тепер хоч би й сам Енгельс канонізував святу пам’ять «великих років» (1793 і 1794), 
хоч би лідер галицько-руської партії соціал-демократичної 
і прокламував догмат непогрішимості «великих фр[анцузьких] револ[юціонерів]», то це ще нікого конкретно не переконує і не забезпечує революційних святощів від єретичної профанації. Буржуазні авторитети канонізували пам’ять 1789 р. 
і прокламували непогрішимість «великих принципів» тієї 
дати, але скальпель критичний таки дістався до тих святих 
мощей і «розсвятив» їх. На чому, властиве, збудована канонізація Енгельса? На зовсім емпіричних і сперечних межи собою 
твердженнях ніби цілий люд французький покинув на якусь 
хвилину геть всяку трусливість і самолюбство і буденщину 
мізерну і що «мужі» одважної незаконності «не злякались нічого» так, що «завдяки їх залізній енергії» (а значить не зовсім 
I 1), 2), 3) … Викладу їх тут і дозволю собі додати до них профанські питання. Кого ж, власне, треба було гільйотинувати, при такій цн[отливості] цілого люду і звідки взялися ті «кілька соток зрадників рідного краю» і всі 
зр[адники] контрреволюціонери? Чи «козлища» такі французи, до люду 
вже не належать, яко еліміновані з суспільства? — Л.У.
II Цікаво б знати, коли то власне в котрі дні і години була та дорога хвилина такого ід[еального] панування царства божого на землі — бо вже й я маю 
охоту святити її хоч раз на рік, дивлячись на годинник. — Л.У.
добрій волі французького народу) в цілій Франції за весь час — 
скажем коротко — терору не важився виступити наперед ніякий трус, крамар, ажіотер, буржуй — цебто велика частина 
того ж таки тимчасово одважного, несамолюбного святечно настроєного люду [народу] французького. До абстрактних 
оречень Енгельса д. Ганкевич додає конкретні факти [Далі вже 
йдуть конкретні факти]: ціла февдальна Європа стояла перед 
Францією, готова пролити море крові, герцог Брауншвейгський грозив зрівнять всі городи бунтівників рівно з землею, 
а геройська революція кинула під ноги Європі голову зрадника короля і кілька соток інших голов [зрадників рідного краю]. 
І так збудована святиня, [до якої закликає д. Ганкевич]. <Прийдіте, поклонітеся і припадіть, а інакше горе вам, грішні, горе 
вам, окаянні, попадете ви у безмежну прірву наївності і буде 
вам, яко же філістерам. Та що вже, нехай так буде. Тілько сентиментальним жінкам ще можна не кланятись, а скоріше 
плакати і навіть проклинати, бо то вже лежить в їх «несовершенній» природі жіночій. Отже дозволю і я собі не кланятись 
святині, а тілько сльози, чи прокльони, чи інші вирази почуття, як і взагалі всяку лірику, заховаю до моменту поетичного 
настрою, воно якось в ритмі й римі наручніше такі теми опрацьовувати, а тепер попробую, скілько вже моєї жіночої стане кебети, пошукати конкретного розуму й правди в теології 
д. Енгельса і в фактах д. Ганкевича.>
Отже Енгельс уже сам зробив великий виємок зі свого твердження про одноцільність психології цілого люду французького. Він сам запевняє, що то тілько «мужі» одваги зацитькали всіх козлищ у своїй високоцнотливій пастві, так що на яку 
хвилю і ті вже не важились виступити наперед (до слушного 
часу, звичайне). Певна річ, що мужі залізної енергії таки добре 
напудили і козлищ і овчищ у своїй пастві, тілько відай овчищам гірше прийшлося, ніж козлищам.
Поки такі овчища (чи може то козлища?), як жірондисти, 
їхали, співаючи святечні гімни, пролити свою кров на алтарі de la Sainte vierge Guillotine, то козлища крамарі, ажіотери 
I Святої діви Гільйотини (фр.). — Ред.
і всякі буржуї — зовсім по-буденному, хоч в своїх трибарвних 
cachenez і червоних Schlafmütz’aх в ту саму хвилю сиділи 
собі на тім самім пляцу Гільйотини (пізніше буржуї назвали 
те місце пляцом Згоди), продавали святий хлібець голодним 
санкюлотам по тій ціні, по якій сами хотіли, та складали собі 
грошики на патріотичне закупно національних дібр. А виступати наперед в політиці добрим крамарям не було часу [балакати на трибуні, як має гроші і потребу, то найме собі якого 
адвоката на те, але грошовиті буржуї і наймати не потребували, адвокати й самі знаходились серед тих буржуїв, що не тримали крамниць і любили політику], вони вели перед в сфері 
меркантильній, бо їх і так ніхто не зачіпав <закони про підозрених та про рятунок були не про них писані>, а поза сферою 
ком[ерції] і в цій сфері і в ній крамарі-патріоти мали досить одваги незаконності та й енергію несогіршу. Бомарше великий 
драматург, [перший вістун революції] автор комедій, що були 
першим визовом буржуазії аристократам, наражаючи власне життя, продавав зброю то національній революційній армії, то війську коаліції європейської, в залежності від того, хто 
платив ліпші гроші! [Чи то теж не є крамарство?] Ті ж буржуї, 
що мали більше нахилу до політики, ніж до крамарства [торгу], виступали собі наперед, — даремне Енгельс їм честі уймає, — вони не боялись ніяких «мужів», бо власне ж вони сами 
були в числі тих мужів, і при певній зручності пережили не 
тілько терор, а й консульство і директорію та ще й імперії щасливо діждали, як, напр., Фуше, і вірне зберегли традицію 
«одваги незаконності» аж до днів кодексу Наполеона, потім її 
перейняли нащадки, і так вона триває у Франції «даже до дне 
цего» <Щодо одваги незаконності і залізної енергії, то імперія 
зовсім не менше визначалась тими прикметами, ніж терор, та 
вона ж була правною дочкою цього великого батька, чому б їм 
уже й не канонізуватись заразом?> А зрештою, хоч би й справді буржуї не важились виступати наперед, то яка з того могла 
I Кашне (фр.). — Ред.
II Спальних шапочках (нім.). — Ред.
бути конкретна користь? Коли в громаді живуть які елементи, то нехай вони краще виступають наперед, а не ховаються 
по кутках, тоді умови боротьби будуть ясніші і сама боротьба свідоміша, менше хаотична, тоді й конкретна правда буде 
видніша.
Я не маю ніякої претенсії на авторитетність моїх особистих 
уподобань і поглядів, це тілько зразок індивідуальної психології, може й це кому-небудь придається при дослідах конкретних психологічних причин, чому не всі українці 1903 р. 
святили [признавали святощами] пам’ять років 1793 і 1794. <Гадаю, що кожний має право на індивідуальний темперамент, 
бо він залежить від конкретних причин, що лежать поза сферою впливу партійних і всяких інших декретів, декрети можуть тілько заборонити певним темпераментам виступати 
наперед і то ненадовго. Чому, властиве, всі мусять бути загорілими фанатиками, навіть в історичних питаннях.>
Звичайне, індивідуальна психологія і настрій багато значать навіть в відношенні до історичних проблем, от хоч би 
й до проблеми значіння терору. Чоловік фанатичного темпераменту може скаже: радуйтеся і веселітеся, великі мужі 
врятували Францію в великі, роки, велика нечесть втопилася в великому морі крові <грішників і праведників, господь 
відділить десь колись пшеницю від плевелів, а ми радуймося і втішаймося.> Хай святиться велике ймення терору. Хто 
сміє видавати засуд на вел[ику] рев[олюцію]? «Розумійте, языцы, і покоряйтеся!» «Політичний кастрат» скаже: очевидно, 
це страшна річ вимордувати кілька тисяч безоружних в’язнів. 
Д. Ганкевич каже, що їх було тілько скілька соток, але інші кажуть тисяч: Чия правда? «Однако ж треба вдуматись і в положення проводарів революції. Половина населення в Парижі 
були роялісти (виказані, підозрені або потайні). І нараз зачинають стріляти по той бік границі. А хто стріляє? Брати й однопартійники паризьких роялістів. Повстає зовсім зрозуміле 
I Закон про під[озрілих] salut p[atriae] і гільйотина = рус[ская] охр[анка] 
і ценз[урний] уст[ав] + шибениця. — Л.У.
роз’ярення. Цілий город думає, що паризькі роялісти змовились з тамтими, щоб вимордувати республіканців». <Скептик 
може тілько здвигнути плечима: «Що за логіка! що за етика!»> 
Сентиментальний скаже: А нащо ж роялісти перше мучили 
бідненьких хлопів та обижали мирних міщан? Наївний мужичок запитає: Як же це? А сказано ж: не убий? [А бозя битиме?] 
Заячесердий [Філістер] скаже: Одчепіться від мене з тим терором, я й того слова боюся. Філістер скаже: хоча й мусимо признати, що шпіони, поліція, виїмкові закони і гільйотина суть 
конечні способи безпечитися против тих елементів, котрих 
годиться елімінувати з сусп[ільності], а вже ж годі заперечити, що ті самі средства в руках ворогів нормального ідеального розвою сусп[ільності] стаються невигідними і небезпечними, як-небудь чесний обиватель в впорядкованій громаді не 
потребує нічого обавлятися.] з одного боку, не можна не признати, що шпіони, поліція і гільйотина корисні (напр[иклад], 
проти анархії), але, з другого боку, революція єсть незаконність. Як бачимо, тут має повну слушність Чернишевський: 
«Битва під Маратоном була одною з найбільш благодатних 
подій в історії людськості». Це правда, до терору безпосередньо не відноситься, зате в цьому нема ніякого темпераменту. 
<Нерішучий скаже: це діло треба добре розжувати. Нерішучий спитає, як я відношуся до історії Вандеї, що теж мала 
одвагу незаконності і залізну енергію і великих мужів, боронила автономію провінцій, не давала виступати наперед буржуям, а сама не лякалась нічого.> А бравий партійний жовняр 
крикне просто на коменду свого авторитета: Гурра! не розбираючи, кому й чому, і просто піде, не мудрствуя лукаво [куди 
пошлють]. Рішучий [думкою лінивий] добре вимуштрований 
герой-рядовик крикне: «Гром победы р-раздавайся!> <Часом 
ці всі темпераменти можуть єднатись і в одній особі в формі 
хвилевих настроїв.>
Як бачимо, і тут має повну слушність Чернишевський (слідом за Гегелем), з своєю конкретною правдою про дощ і битву 
під Маратоном. Правда, він зовсім не дає відповіді власне про 
терор, але зате не виявляє ніякого темпераменту.
Ну, та годі жартів. Вертаю до поважного тону. В другій частині своєї статті д. Ганкевич намагається зробити синтез даних першої частини. Я не стілько сперечатимусь з тим вірним 
синтезом, скілько витягатиму з нього консеквенції в дусі тих 
основних принципів, на яких він полягає.
Отже: «Добро і зло — це тілько форма думки нашої, поняття, які ми витворили в той спосіб, що порівнюємо межи собою 
річи». Поза суспільством не дієсь нічо, що можна би назвати 
справедливим. Доперва житє гром[адське] витворює моральні приписи і закони. Чоловік, хотячи жити, мусить дати жити 
і другим. Житє гром[адське] є жерелом тих законів, що незатертими буквами виписані є на серці кожного чоловіка. Зміна етичних законів не виключає істнування тих законів. «Яка 
кляса суспільна, така єї етика, яка кляса суспільна, така єї політика, така і політична партія, що є представником єї потреб 
і змагань».
Поки буржуазія була проповідницею революційних змагань, представителькою суспільного і політичного поступу, 
поти єї боротьба політична була боротьбою за визволення 
людськості цілої. І так само тепер стоїть річ з революційним 
пролетаріатом. Клясова його боротьба є боротьбою за поступ 
суспільний і культурний, бо визволення пролетаріату мусить бути визволенням цілої суспільності людської, бо воно 
не може здійснитись (визволення фактичне, а не тілько життя 
після визволення) без знесення кляс, без засновання цеї «асоціації, де свобідний розвій кождого буде услів’ям свобідного 
розвою всіх».
На жаль, ц. к. прокураторія не дала д. Ганкевичеві викласти його розуміння класового інтересу пролетаріату. 
І через…
Коли вже допитуватись, де були в 63 р. українські бурофіли, 
то чому вже заодно не спитати, де були 1902 р. ті польські героїдемократи, що хотіли «золотими грамотами» ущасливити 
українського хлопа? (Вищеназвані два поляки до польських 
повстанців, як відомо, не належали). Певне ж таки дехто з ветеранів геройської революції 63 р. дожив до галицьких страйків і українських бунтів 1902 р.? Тілько ж ми не чули, щоб 
який sędziwy варшавяк з «ветеранів» пролив свою кров за 
український демос в Харківщині, так, як харківець Потебня 
пролив свою в Варшаві за польську революційну шляхту. Воно 
й натурально, де ж ветеранові мати молодечий запал, коли 
вже ті герої ще й замолоду, в 75 р[оці] не мішались до українського революційного демосу в Чигиринщині, то де вже тепер на старість літ наражатись може й на різки (зовсім нешляхетська форма мучеництва!). Натурально і те, що «батькам» 
польського націоналізму зовсім не в голові український демос <і тож треба чисто козацького атавізму, щоб боронити чужої ojczyzny і ворожої Rzeczy pospolitej, коли тут своя ледве 
дише>, коли вони і з своїм демосом ледве ладу доходять, а то б 
вони ще українським собі голови клопотали. Натурально і те, 
що вони в Російській державі мовчали, а в Австрійській станули на бік [свій власний] — чий? Нехай скаже д. Ганкевич, йому 
там в Галичині ближче видко. Звісно, це все так натурально, 
що може й допитуватись про нього не варт, але вже коли задавати anzügliche FragenV живим і мертвим, і ненарожденним землякам нашим з тінню батька Костомарова на чолі і дорікати їх за неконсеквентне бурофільство, то консеквентно 
було б витягти на світ божий і ветеранів геройської революції 
з їх криївок, чей же й між ними знайдуться і демократи і бурофіли, та й запитати їх, де вони справді були під час бунтів 
і страйків українських хлопів, під час сецесій академіків? <Чи 
не показалось би при тому дно їх вільнолюбія? Чим вони, хоч 
нехай би тільки нібито, оправдали б свій абсентеїзм від помочі під час харківських та полтавських екзекуцій? Чи не станули часом мовчки, а то й голосно на бік екзекуторів? І де тоді 
була їх гуманність, людськість і етика? Чи не показалось би 
при тому власне дно такого «раболіпія» тих нібито демократів?> Може б вони «логічно» оправдали своє поводіння тим, 
що коли українські гайдамаки і колії справляли криваві бенкети над поляками, а в 48 і 63 р. галицькі і правобережні українці гальмували колеса польському рухові, так нехай же тепер 
лівобережні українці і львівська молодіж сами на себе жалують, а про галицьких хлопів-страйкарів нема що й говорити. 
Та все ж [У всякому разі] непримиримий соціал-демократ зробив би логічно, якби вдарив по всій лінії нібито-демократів 
і дилетантів всякого «фільства», без ріжниці національностів, не боячись нічийого вереску. Коли битись, то вже не миритись. Коли хто в війні «й батька не жалує», так той уже, звісно, 
мусить, як каже український демос, «не вважати ні на свата, ні 
на брата, ні на його благородіє».
Тілько й варто тримати на увазі, що полонофільство для 
українців і українофільство для поляка зовсім не те, що бурофільство для них обох, бо в сусідських відносинах [а надто «братніх»] на самому платонічному фільстві спинитись не 
можна.
<А становище поляків під час хлопських бунтів на Україні 
де в чому досить подібне до становища хорв[атів] [французів 
(власне [патріотів-реваншистів])] під час трієстських розрухів 
ще до Італії ірриденти.>
Українська преса не промовчала пам’яті тихої та чесної діяльності Тадея Рильського, а українські селяни, які стикались з Рильським, ревне оплакали смерть цього єдиного з усіх 
польських хлопоманів, що конкретно, безпосередньо і до остатньої хвилі служив українському демосові. Користаю з нагоди, щоб прилучити прилюдно [і собі прилюдно] ще і свій 
один український голос до голосів української преси на спомин про Тадея Рильського. Честь його пам’яті.
I То тепер російські бюрократи мають право справляти екзекуції над 
українськими селянами. — Л.У.
Решта (а не просто українці) українців потопала в раболіпії 
не так-то й «бездонному», бо, власне, на дні його був мул схиблених інтересів національних, партійних, особистих і звичайного «страха іудейська». Мені видиться, що раболіпіє (безперечне) «батька Костомарова» власне мало в собі таке дно. 
Це зовсім <бо невже справді Кирило-Методіївський братчик, 
історик «народоправств» не мав в душі своїй ніяких інших 
інстинктів, окрім раболіпія? Може були і атавістичні напади 
і цього інстинкту, але щоб він виключно, «бездонно» панував 
українським ученим, цього, приміром, на основі його творів, 
не видно.> не оправдує історика «народоправств» і братчика 
Кирило-Методіївського братства…
 … боротьба, свої ідеали і свої «варварства». Пророкувати 
трудно, але гіпотези можна будувати, їх будують і переконані учені соціалісти і не катедер-соціалісти, а таки активні і гаряче віддані боротьбі, вони в своїх гіпотезах провидять напр., 
такі завдання для соц[іалістичних] громадян: що робити з атавістами, дегенератами, неспосібними до праці, позбавленими 
гром[адянського] інстинкту (адже й такі мусять знайтись, хоч 
принаймі в «медовий місяць»)? Як і чим погамувати незагожені з конечності інстинкти, щоб вони не переходили в злочини [насильства]? Як погодити право більшості з правом меншості? Як погодити релігію прогресу з релігією регресу (коли 
вони до того часу не зникнуть обидві в науці і не дадуть місце іншій якій релігії)? Коли ідеал «не убий» буде осягнений, 
на місце його може стане ідеал конечної регуляції приросту 
людського населення без страждання для сучасних живучих, 
і тут інстинкт продовження свого роду може вступити в боротьбу з інстинктом захорони породи. На місце законів політ[ично]-екон[омічних], відкритих у Маркса, будуть відкриті 
нові закони, і критерій цінності — праця буде замінений яким 
іншим критерієм — втіхи абощо — хто знає? І в соціалістичному світі, може, люди боротимуться за осягнення анархічного ладу, і тепер утопічний анархізм переміниться в науковий, 
I Пропуск в автографах. — Прим. ред. першодруку.
і теперішнім анархістам буде прощено все за те, що вони «багато любили». Хто знає, що буде тоді вважатись «варварством», 
коли всі форми убійства відійдуть в атавізм? Може тоді смутний погляд «противника» при мирних дебатах вражатиме так, 
як тепер крик катованого, а таке слово як «псубрат» буде все 
одно, що убійство? хто може вгадати, яка буде тоді тиранія 
і яке мученичество? Тілько ж соц[іаліст]-поступовець, вірячи, 
що «царство боже» соц[іалізмyj не було царством смерті для 
людськості, не можучи собі здумати життя без боротьби, а боротьби без страждання, не думає, що в тім «царстві» не буде 
«ні печалі, ні воздиханія» і що там всі і все матиме «жизнь безконечную», що не буде ні партії Каїна, ні партії Авеля, що там 
не буде ніяких corsi е ricorsi, що там не загрожуватиме застой 
упадку. А все-таки він готовий боротись за ту «обітовану землю», бо він вірить, що вона таки буде ліпша, ніж та дика пустиня, по якій він тепер блукає, гинучи від голоду і спраги. 
І таки він піде за стовпом і вогняним і хмарним поступу, а де 
і як скінчиться вся трудна і довга дорога еволюції роду людського — хто може те вгадати? Та ліпше тому, хто йде вперед, 
ніж тому, хто сідає, згорнувши руки, і дає себе засипати піском вітрові пустині, сидячого скоріш пісок засипле…
«Яка кляса суспільна, така єї етика. Яка кляса суспільна, 
така єї політика, така і політична партія, що є представителькою єї потреб і змагань». Це справедливо, але абстрактно, 
а дальше пояснення д. Ганкевича вже далеко не так безспорне. 
Цього ж загального принципу може й досить для того, хто вже 
належить свідомо до певної кляси або партії. Але здумаймо 
собі двох молодих буржуа Маркса і Енгельса в той час, поки 
вони ще не були свідомими речниками пролетаріату — їм певне мало було цього абстрактного принципу, щоб покинути 
свою клясу і пристати до другої, ворожої, не бувши змушеними до того матеріально. Їм треба було ще й точнішого критерію, щоб встановити і провірити, яка ж, власне, кляса має за 
собою будучність і яка, власне, повинна бути та політика
й етика, щоб до неї могли прилучитись такі прогресивні ідеологи, як ті два молодики з буржуазних родин? Лишаю моїм читачам студіювання особ[истого] ідейного розвитку цих молодців буржуазних, що стали речниками пролетаріату, а тепер 
звернуся до критерію, що рекомендує д. Ганкевич сучасним 
молодцям і буржуазним і небуржуазним, читачам Молодої 
України. Той критерій є — революційність. Критерій той видається мені щонайменше неточним. Що таке революційність? 
Відповідь у д. Ганкевича на це неясна. Він неначе вважає революційність синонімом акції, в протилежність реакції, принаймі він каже в одному місці: «…новочасний антагонізм клясовий є в останній інстанції підставою тих реакційних 
відпливів по припливах революційних, поступових», — перед 
словом «реакційних» д. Ганкевич не ставить слова «револ[юційний]», а скрізь в інших уступах вживає терміну революційний і революція уже без додатку про поступовість, так немов 
це вже само розуміється, раз тілько глухо, при нагоді гільйотини згадує про «зрадників контрреволюції» — і край. А тимчасом варто б окреслити докладніше, бо сама по собі революція і революційність фактично не є антитезою ні акції, ні 
реакції, а тілько є більше інтенсивною формою їх обох. І до 
універсальності, вселюдськості того чи іншого руху вона нічого не має. Рух «енциклопедистів» французьких ще не 
прийняв конкретної форми революції, а вже був універсальним і дав відгук навіть у такому ведмежому кутку, як тодішня 
Росія, тимчасом французький терор секти якобінців-«монтаньярів» не спокусив своїм прикладом і найближчих сусідів, 
навпаки, контрреволюція викликала на який час європейську 
межинародну (це ж і є вселюдську, бо де ж в дійсності вся людськість прилучалась до європейських чи американських акцій чи реакцій?) монархічну реакцію і фактично обсяг її 
впливу навіть на народні маси в «великі роки» був ширший, 
та й пізніше, аж до кінця першої імперії, дочки терору. Революцію ввійшло в моду порівнювати з актом родин, але є ще 
й друга «велика» форма революції — агонія, конання, і вона 
має свій героїзм (досить згадати Вандею). Сучасна етика ще не 
зважила, яка роль мусить бути при тому лікаря (надто хірурга), чи продовжувати хвилини життя конаючого, без надії на 
його видужання, чи — дати йому лагідну отруту або Gnadenstoss Хірурги терору дали Вандеї люту отруту (централізму 
французького), і Gnadenstoss їх був страшний. Мало чим певніше відноситься етика до становища лікаря під час акту родин: він повинен рятувати життя або матері, або дитини, тілько невиразно, кого з двох він передовсім мусить рятvвати і хто 
має рішати в такій дилемі. «Великі» хірурги Франції 93–4 рр. 
поводились у всякім разі не по-науковому, принаймі з теперішнього поглядv. Вони прокламували принцип постійної революції (la révolution en permanence) на неозначений час, цебто постійні родини і заходились підтримувати ту постійність. 
Тимчасом теперішня медицина боїться всякого постійного 
напруження, без павз відпочинку, бо це загрожує перевтомою, 
дегенерацією, нарешті смертю, а коли родини тривають понад певний нормальний час, то вони вже вважаються не 
фіз[ичним], а патологічним актом, і кожен лікар намагається 
якось усунути таку «постійність». Разом з тим теперішня хірургія тримається погляду, що кров пацієнта не водиця, що 
треба якомога щадити її, так само, як здорові частки організму — не тілько антисептика, але й т. зв. «пускання крові» рідко 
вживається, хіба при апоплексії, — або що треба уникати зайвого болю і для пацієнта, бо то здебільшого небезпечно 
і шкідливо. При родинах тепер уже наркотиків уживають, як 
тілько біль переходить норму. Етика медична забороняє хірургові робити операції при сторонніх людях, надто при родичах 
і кревних пацієнта, радіти і справляти канібальські танці 
навколо операційного стола, лікар може собі ненавидіти хоробу (коли вже такий «сентиментальний»), але не хворого; помста і кара належить в медичній практиці до атавізму, а пострах вживається тілько в найтемніших спеціальностях 
медицини або найтемнішими представниками її. Найвищий 
ідеал етики медичної вимагає саможертви від лікаря, але не 
від пацієнта. Тимчасом хірурги терору робили якраз навпаки, 
крові щадити, чи спиняти і не думали, про біль не дбали 
(ланцет Dr. Guill[otin’a]) послужив тілько для вдосконалення 
зверхньої техніки і головно для ощади часу хірургам). Живі 
не розбирали дуже між здоровими і хворими частками і здається здорових витяли більше, виставили операційний стіл 
на майдан серед Парижа, не думаючи ні про родичів, ні про 
кревних і танцювали вкупі з охочими глядачами канібальську карманьолу, з запалом гукали les aristocrats à la lanterne!,
зробили з самого свого ланцета фетиша (la s[ainte] vierge 
Guill[otine]), доконували ним помсти і кари, а позорища трибуналами, і вимагали від справжніх «патріотів» пацієнтів 
вищої саможертви, безмежного послуху вирокам хірургів. 
Може, правда, вони при тому й багато любили (адже й Торквемада, кажуть, любив своїх пацієнтів і вже напевне любив 
свою справу) і бажали добра матері Франції і дитині з потрійною назвою (Egalité — Liberté — Fraternité), та від того було 
не легше, і мати мало не вмерла від страти крові і конвульсій, 
і дитина вродилась ледве жива, та так вже ніколи й не могла 
прийти до здоров’я. Безперечно, одваги незак[онності] і залізної енергії у хірургів було багато, але щоб було багато зручності, то навряд, і взагалі самих тілько цих прикмет для 
хір[ургів] при родинах ще мало. На це можна сказати: такі 
були часи, так стояла наука, а мати може б і зовсім вмерла без 
помочі, а в інших матерів і такої дитини нема. Нехай і так. Але 
за що святити пам’ять великих конвульсій матері (вони могли 
ідіотизмом або смертю скінчитись, як здебільшого буває), 
святкуючи роковини дитини? Що нового дали науці політичної хірургії «світила» 93–4 р.? Теорію постійної революції,V
ланцет др. Гільйотена, — а більше що? Навіть «великий» закон 
про підозрених не був уже новиною після уставу інквізиції, 
а інші значні закони французької революції, теж великі, належать до попередніх років. З погляду «вірного» поступовця це 
ще замало матеріалу до збудування святині великих років 
і прокламування непогрішимості етичної великих хірургів, — 
«вірний» поступовець може тілько сказати: «прости їм, господи, бо не відали, що творили». Ще менше такий поступовець 
оправдає діла хірургів з європейської ліги: ті просто вже були 
партачами, хотіли кайданами стримати конвульсії, а потім, 
прийнявши родини за агонію, хотіли дати лютий Gnadenstoss
і матері — Франції і її дитині, — їм нема вже й того оправдання 
«невідання», бо такі старі лиси могли б ліпше відати політичну хірургію (хоч, принаймі, давню діагностику), ніж молоді 
вовки, а любові, власне, у них не було, щоб можна було хоч за 
те простити їм гріхи. З погляду еволюції, обидві революції 
(акція й реакція) були схиблені, бо обидві дегенерували в терор і нарушили нормальний хід еволюції, нормальну чергу 
акції й реакції. Може норма є «золота середина», може до неї 
аспірувати не варт, може людській еволюції потрібні інтенсивні періоди — революційна гарячка і холод контрреволюції, 
але грізне безпосередньо для життя вагання t° організму громадського інстинктивно лякає людей, бо то загрожує існуванню цілої species і через те, певне, різні форми дегенерації революційної французький народ назвав: уже не війною, не 
повстанням, а просто червоним жахом білим жахом — la 
terreur rouge et la terreur blanche. Може то який заячесердий 
філістер винайшов ті вирази, але термін terreur перейшов 
у всі європейські мови для означення дегенеративної форми 
революції і всі його вживають в такому значенні. Хто не боїться ні червоної, ні білої гарячки для свого рідного краю, чи для 
людськості взагалі, той дуже одважний. Але чи варт завидувати такій одвазі?
Отже, револ[юційність] сама по собі ще не може становити корисності і здатності до життя кляси чи партії, критерію 
вселюдськості. Чи становить вона критерій етичності? Коли 
рух клясовий бурж[уазний] мав в собі такі елементи, то це незалежно від того, в якім темпі він ішов. Від темпу залежить 
тілько більша або менша екон[омія] сили, але не обсяг її. Д. Ганкевич каже, що революційна боротьба політична назавжди 
«запалює душі людей огнем найвищої саможертви, найбільшого підйому етичного», навіть тоді, коли «ведеться гільйотиною проти зрадників контрреволюції». Лишім одкритим 
питання, чи такі самі результати етичні дає гільйотинна боротьба проти не то щоб зрадників, а тілько критиків і незалежних від лідерів прихильників революції? А спинімось на 
питанні, чи можливо боротись гільйотиною, і які може давати етичні наслідки гільйотинна діяльність. Гільйотиною боротись фізично неможливо, бо що зветься принаймі в практичному житті боротьбою? Конфлікт двох активних сил. Одна 
може бути слабшою, менше активною, друга міцнішою, більше активною, але з того моменту, як одна стає зовсім пасивною, 
боротьба кінчається і дає місце єдиній, нічим не стриманій акції одної переможної сили. При людських відносинах в юридичній мові ця акція зветься екзекуцією, в профанській — катуванням, в старопартійній або так або так, залежно від того, 
до чиєї партії належать виконавці. Отже, чи можна боротись 
гіль[йотиною], яко зброєю, проти узброєного чоловіка, так як 
стрільбою або шаблею. Ні, щоб гільйотинувати, треба людину піймати, відобрати їй зброю, покорити, чи силою рук, чи 
доказами суду і тоді вже, поборовши фактично, екзекутувати; 
для того остатнього акту є звичайне один спеціаліст екзекутор, в просторіччі кат. Таким способом гільйотиною не можна боротись так, як словом на трибуні (де й противник може 
мати слово), шаблею чи багнетом на побойовищі, де й противник має зброю, а можна тілько так, як шибеницею екзекутувати вже не противника, а подоланого. Гільйотинувати кого 
в партійній боротьбі це все одно, що убити (повісити, чи розстріляти) військового бранця на війні. Коли етика якої партії 
це дозволяє, то та партія робить крок назад проти теперішньої загальної військової етики. І хто не обурюється проти 
гільйотинування противника, не повинен обурюватись проти 
трансв[аальських] і китайських «варварств». Але ж це погляд 
поступовця наших часів? — скаже може хто. Так що ж, абсолютної етики ми не знаємо. Тут говоримо з погляду не понадпартійної всепрощаючої або всепроклинаючої моралі, а з погляду межипартійного, морального поступу. А може ж той, 
хто не дійшов ще до нашої етики, і справді міг почувати саможертву і підйом етичний, катуючи противника. Мушу признатись, що мені трудно увійти в психологію ката і сучасного і давнього. Я знаю [відомо] тілько, що з незапам’ятних часів 
слово кат у всіх європейських мовах служило синонімом чогось бридкого, низького, часом синонімом злого духа, професія ката була в погорді народній <тілько великий французький 
терор реабілітував ката в особі громадянина і ймення цього 
citoyen французька історія зберегла для потомства — Самсон, 
великий жрець de la s[ainte] v[ierge] Guillotine. Буржуазна революція дала нам свого великого мужа>, хоч її не раз намагались 
«реабілітувати» пануючі класи.
Я не маю способу зібрати фактичних даних до псих[іки] історичного професіонального ката — гільйотинера «великих 
років» Самсона. Чи він почував саможертву й етичний підйом, 
зрізавши й кинувши до коша безліч голов безборонних, покірних людей? Чи почували ті, що підписували декрети, тую саможертву і підйом, наказуючи Самсоновій правиці [Самсоновим рукам] увінчати їх боротьбу партійну? Може бути. Але 
певно й Муравйов-вєшатель почував те саме, бо він себе вважав оборонцем «великої» ідеї самодер[жавства], лицарем «єдиної і неділимої» Росії. Терористи були лицарями «єдиної і неділимої» республіки Франції, «суверенної» революції.
«При боротьбі партій всі способи добрі, незалежно від 
мети».
Так тоді й не варто говорити про «звірсько-людоїдні способи» — кожний боронить свою партію як може і вміє. Коли мета 
оправдує способи, тоді, звісно, етика монархічно-революційна 
мусить сказати, що Муравйов і його товариші «заплечных дел 
мастера» етичні герої, а етика республікансько-революційна 
скаже, що Самсон і декретисти, і приведе якусь етичну ріжницю між шибеницею і гільйотиною, між топленням китайців в Амурі і топленням вандейців в Луарі. Ну, а той наш гіпотетичний молодець, поступовець, що не тілько вибирає собі 
партію і клясу, що він мусить сказати? А певне те, що сказала Гейнева іспанська королева про рабина й монаха на диспуті: dass sie stinken alle beide. Бо вже не тілько ідеалові етичному наших часів, але й передовим людям однаково смердять 
кати всіх часів і народів, партій і кляс. Може з погляду чистої, абстрактної теорії утилітарного релятивізму це не повинно бути, бо для неї самої жадне з’явисько нічим не пахне, 
але це вже є конкретний факт і треба з ним рахуватись тому, 
хто хоче залучити до себе вірних релігії прогресу, а не лицемірів, всяких книжників і фарисеїв. Тут золотої середини 
бути не може, зрештою і з погляду теоретичного утилітаризму нема «середини»: або признавай інституції катівства, його 
користь і тим самим законність для того чи іншого історичного моменту, або ні для всіх, або ні для кого. І коли річ іде про 
те, щоб судити етику ката, то треба судити таки його катівство, а не монархічність, республіканство, аристократизм, 
буржуазність і т. д., бо ті можуть існувати і боротись і без нього, напр., просто війною, або просто отрутою і т. д. І нехай 
той кат буде найвищий герой в котрому з сих напрямів, але 
на питання, чи доказано фактами, що той герой допускався 
катування безоружних, подоланих, ув’язнених людей, належить просто відповісти: так або ні. <А засуд етичний кожна 
індивідуальна етика сама дасть по праву суверенності сумління людського, що досі не абдикувало.> Бо ухиляння з боку 
«жюрі» од виразної відповіді може часом гіршу послугу зробити «обжалованому», ніж всякий засуд. І публіцист-політик 
20 віку д. Ганкевич менше зручно боронить від етичного заcvду своїх великих людей, ніж поет-політик XVII в. Дж. Мільтон боронив Кромвеля і його партію від подібного ж засуду. В XVII в. кара смерті ще загально признавалась законами 
I Вони обидва однаково смердять (нім.). — Ред.
і публічною етикою, отже Мільтон доказував, що кожний англічанин по закону мав право й обов’язок обжалувати і вимагати суду над всяким, хто нарушає основні права вільності 
англійського горожанина і англійська нація має право законно карати смертю всякого, хто кличе збройну силу чужоземців проти англійської держави, всякого, до якого б стану 
він не належав, хоч би й до королівського. Тимчасом д. Ганкевич слідом за Енгельсом боронить французький терор тілько 
одв[агою] незак[онності], як так боронити, то ліпше засудити. «Борони нас, боже, від оборонців» милостивого катівства. 
Монахи не гордували своїми руками розпалювати вогонь під 
єретиками, а лицарі часом власноручно помагали при тортурах. Один кат професіонал був посвячений в лицарі (Schelm 
von Bergen). Буржуазія вже шукала для тої роботи виключно 
атавістичних індивідів і їх руками, лицемірно, катувала, а за 
те одному такому атавістові-«патріотові» дала право зватись 
«горожанином» (citoyen), власне, катові «великих років» гільйотинерові Самсонові. (Чи не є це і певною ознакою, що в 1793 р. 
почалась дегенерація великої революції, з революції вселюдської в революцію вузькоклясову). Але революція (хоч не така 
велика) французького пролетаріату не передала історії ні одного імені професіонального ката і ні одного такого «майстра» 
не назвала «робітником» і «товаришем». Бо вона вже була 
вища етично (з погляду релігії поступу), вона не виклинала ні 
білого, ні червоного жаху, вона не будувала алтаря святій діві 
гільйотині, не танцювала навколо неї канібальських танців 
і не вибирала їй великих жерців, не справляла кривавої оргії, 
не мала, правда, такої великої одваги незаконності, але й не 
грала [робила] комедії трибуналів, не кинула нікому під ноги 
ні королівської, ні інших людських голов і не встановила революційного «3-го отделения», не видала ніякого «указу об усилении охраны» і не мала сили відбитись від своїх ворогів і трагічно полягла в нерівному бою, але певне серед її «громади» 
(comm[une]) справді не було ні шахраїв, ні трусів, бо після недовгої та повної влади комуни голодних паризьких пролетарів 
ні один шеляг не пропав з державної скарбниці — це мусили 
сконстатувати і вороги (директорія знайшла державну скарбницю порожньою після «великих років» і великих мvжів високої цноти), ні один комунар не забагатів на продажі зброї 
ворогам або хліба голодним і ні про одного комунара нема 
навіть легенди, щоб він затремтів перед розстрілом, або щоб 
просив помилування. У Паризької комуни були помилки, головна була, та, що вона прийшла зарані і не хотіла накинути 
своє євангеліє, почавши його з Апокаліпсу [ще не викінчивши його та почавши з Апокаліпсу], сама розваживши сили і не 
виробивши ще ідеї, хотіла накинути її народу. Гріхи її можна судити, але про неї з більшим правом можна сказати: вона 
«багато любила». Вона не дала ні Марсельєзи, ні Карманьйоли, але дала пісню про Червоний прапор, а хто чув ті пісні, 
що співали потім вдови і сироти комунарів, згадуючи дику екзекуцію ката Кавеньяка, той, коли він мав желізний темперамент, може знайшов у співі «сентиментальні падькання» над 
долею тих, що полягли «в сумний осінній вечір» (С’était un 
triste jour d’automne, — так починається одна жалібна пісня), 
але не желізне серце чує в них глибоку тугу, велике величне 
горе, і заповіт, і обітницю боротьби, щось так, як псалом «На 
ріках вавілонських», тілько вже без старозавітного: «блажен, 
хто дітям твоїм голови об камінь розтрощить» без новозавітної геєнни огненної, без крику les bourgeois а la lanterne! Після комуни не лишилось нової форми гільйотини, нової версії цього буржуазного вдосконалення Брутового меча, ні 
нового видання закону про підозр[ілих], цього буржуазного 
варіанту промови Ціцерона проти Катіліни (з фіналом caveant 
consules, бо паризькі комунари були нащадками Спартака, 
а не Брута і Ціцерона і не вірили в спасенну силу цезаревбивства і шпіонсько-катівської процедури, вони вірили в повстання, одважну і одкриту війну, але без класичних і середньовічних варварств. Вони полягли, як і Спартак, але дух Спартака 
не поліг вкупі з ними, а знайшов собі нову форму. Вони, хоч не 
заборонили виступати наперед «буржуям», виступали сами, 
без опіки буржуїв і показали ділом, що психологія новітнього свідомого прол[етаріату], його революційна практика, його 
етика пішла за поступом, а не навспак, тимчасом, як спосіб боротьби Кавеньяка, Меттерніха, Муравйова в той самий час 
і навіть пізніше показали, що представники інших кляс власне пішли навспак від ідеала, або принаймі не доросли до рівня сучасної прог[ресивної] етики. Можна не вважати святою 
пам’ять Комуни, але поважати її логічно і натурально для еволюц[іоніста] і поступовця наших часів.
Отже, критерієм вартості кляси і її етики може служити 
для еволюції поступу не революційність або поміркованість 
an und für sich, а найбільша згідність розвитку, діяльності 
й етики тої чи іншої кляси з ходом загальнолюдського поступу і найбільше наближення її до новочасного прогресивного 
ідеала. Тілько оснувателі релігії і фанатики мають претенсію 
«етизувати» одразу всю людськість і її боротьбу, поступовець, 
що уважає на теперішню науку, такої претенсії не може мати, 
він знає, що всяка еволюція (отже й етична) не йде суцільно, 
що не всі частки організму індивідума і громади нарождаються, розвиваються і вмирають рівночасно і рівномірно, але 
коли належить до релігії поступу, то він вірить, що в організмі людськості тепер більше часток живих, ніж мертвих, і він 
шукає живих, коли почуває себе живим, щоб вкупі жити, шукає такого осередку, де б він сам міг розвиватись і раз у раз (а не 
тільки раз) поступати вперед до життя, а не назад, до смерті 
(коли не фізичної, то моральної).
«Гарячий» поступовець наших часів скаже собі: «Я вірю, що 
правда і розум раз у раз міняють форму, але існують в моральних звичках людей, я вірю, що вони є скрізь, що ні одна людина не позбавлена їх до решти, але я буду шукати, де їх найбільше, і намагатимусь доложити ще й нову, свою частку до 
загальної скарбниці. Коли в мені не буде нового і коли я навіть 
не доріс до рівня, я намагатимусь дорости, коли буду рівним, 
житиму чи святечним чи буденним життям, це річ другорядна, — але коли моє нове схотять нагнути під ярмо рівня, я повстану і буду боротись або до загину, або до визволення, і знайду собі іншу громаду, де я могтиму жити, коли не по закону 
повної солідарності, то по закону симбіоза (компромісу), але не 
по закону паразитизму (опортунізму), коли ж мене з моїм новим нігде не приймуть на таких умовах, то я житиму самотою 
і ждатиму товаришів нових, або умру, а не піду назад. Я вірю, 
що ті товариші таки прийдуть і на моїй могилі свій прапор поставлять, і я не буду одинокий в царстві розуму і правди серед 
моїх невідомих братів…»
Я обриваю тут в моїх консеквенціях, бо прокур[атура] мені 
перебила матеріал до них. І мушу ех abrupto доповнити одну 
цитату д. Ганкевича з великого знатока душі людської, «що 
все простив «грішниці» тому, що вона «багато любила» — далі 
так: «і, обернувшись до неї, сказав: «іди і більше не гріши» — 
цим він дав «грішниці» ідеал для її «партійної моралі», перша 
частина цитати це — мораль понадпартійна, а відомо «хто без 
гріха, нехай кине камінь» — межипартійна. Таке моє профанське розуміння цього євангельського епізоду. Може і я бачу 
в нім те, що хочу бачити — але — «хто без гріха, нехай кине 
камінь…»
Але вернімось до нашого гіпотетичного молодця еволюціоніста-поступовця, що шукав собі кляси і партії. Здумаймо собі, 
що він прийняв credo «гарячого» поступовця і шанує пам’ять 
Паризької комуни не тілько за те, що вона багато любила, але 
й за те, що вона менше грішила, ніж велика буржуазна революція, далі, через білу прірву, що поклала прокур[атура], він 
дістався до характеристики сучасного думаючого пролетаря 
д. Ганкевича. Гіпотетичний молодець розуміє, що така характеристика є норма, він знає, що і не кожен думаючий пролетар дорівнює їй вповні, бо у всякого чоловіка, хоч і думаючого, 
можуть бути вибухи атавізму, боротьби сперечних інстинктів, більша чи менша сила в боротьбі за фізичне і моральне 
істнування. Через те наш молодець не полемізує з д. Ганкевичем прикладами таких аномалій у деяких думаючих пролетарів, а признає вкупі з ним, що виставлений у нього тип є норма. Але наш молодець «гарячий» і через те робить ще й дальші 
консеквенції з норми. Той думаючий пролетар, що бореться 
за рівне право для всіх, повинен боротись проти виключного права незаконності для деяких «мужів», хоч би вони мали 
й залізну одвагу і були viri ornatissimi omnibus virtutibus і скоріш піде у слід Шарлотти Корде з одвагою загинути за вимушену незаконність, ніж у їх сліди, коли прийдеться вибирати з цих двох тяжких крайностів. Той дvмаючий пролетар, що 
дає захист у своїх часописях безталанній княгині з монархічних дворів, не буде ні в якім разі вимагати смерті подоланій, 
ув’язненій, отже до краю безталанній княгині.
Думаючий пролетар, що поважає слушну справу чужого 
поневоленого народу, поважатиме, принаймі, стілько само 
слушну справу свого, теж поневоленого, рідного народу, не 
лякаючись пересудів навіть високопросвіченої товпи і вереску 
заінтересованих чужинців і домагатиметься такої поваги від 
всіх вільних і поневолених народів, а коли який поневолений 
народ схоче визволитись коштом нового поневолення й зневаги слушної справи іншого народу, а надто рідного народу 
думаючого пролетаря, то думаючий пролетар щонайменше 
не помагатиме такому визволенню ні словом ні ділом, бо то 
не буде визволення невільника від тирана, а тілько меншого 
пана від більшого, хоч би той народ з панськими замірами і виявляв у своїй боротьбі проти більшого народу-пана великий 
героїзм і всякі високі національні прикмети. Думаючий пролетар може відноситися хіба тілько нейтрально до боротьби 
двох своїх експлуататорів межи собою, бо він знає: пани б’ються, а в мужика чуб тріщить. Думаючий пролетар не буде тілько глузувати з того чужого народу, коли той свою справу програє, і постарається в міру сили своєї не допустити, щоб було 
бито «лежачого», хто б він не був, бо притакувати, помагати
і радіти катуванню може тілько людина з рабськими або катівськими інстинктами, а до таких нормальний думаючий пролетар не належить.
Витягши такі консеквенції, наш «гарячий» молодий еволюційний поступовець зважив пристати до «думаючих пролетарів», тим більше, що д. Ганкевич запевняє там справді етичне 
людське життя всім, не тілько авангарду, отже й прозелітовімолодикові.
Не бажаючи піддатись рабському пороку недумства, наш 
молодий «новообращенный» хотів подумати гаразд над тим, 
в якій властиве пропорції ставить д. Ганкевич етичний поступ пролетарський до його клясового і політичного поступу і — наш молодий «думаючий пролетар» не подолав того 
завдання. Бо так: бажати етизувати партійну боротьбу взагалі, — каже д. Ганкевич, — це наївне філістерство і навіть заячєсердіє, «ублагородняти» політику самого пролетаріату 
то — фарисейство безхвостого лиса, а тимчасом, яка кляса суспільна, така й єї етика, така й політика, отже тій клясі, що не 
тілько в авангарді сіяє величним блеском етичного підйому, 
натурально б і самій намагатись власне до етичності в боротьбі і благород[ності] в політиці, не тілько в свята, але і в будень.
Далі збили з пантелику нашого молодця ще й метафори д. Ганкевича. Кождий крок до цілі пролетаріату скріплює 
його морально, ну, це зрозуміло, — значить прогрес етичний 
іде поруч з клясовим і політичним, не відстаючи від них ні на 
крок, за кожним кроком етизується боротьба і ублагороднюється політика. Але знов усі ті кроки кладуть тілько підвалини певне з мертвої матерії, бо д. Ганкевич не згадує, щоб вони 
були здатні хоч рости (коли вже не розвиватись і цвісти), а вже 
аж на руїнах старого світу буде щось живе, що буде і розвиватись і навіть цвісти, отож власне нова етика. Яким способом 
ростуча та жива і цвітуча будова вкорениться на інертних підвалинах — хіба що підвалини будуть з землі або з сирої глини, 
а будова буде з вербини? На жаль, прок[уратура] знов не дала 
д. Ганкевичеві розвинути далі своїх думок і пояснити метафори. Через те і наш молодик мусить знов (востатнє) перескочити 
через прірву і приступити до вибору партії. Сотворити партію 
по образу і подобію своєму наш молодик не чує в собі сили, він 
ще молодий, тілько що дійшов до тих літ, коли люди починають брати повну активну участь в політичному житті. Тимчасом наш молодик, як ми бачили, має натуру незалежну і бридиться рабських пороків. Він уже з великою працею зложив 
собі світогляд, ідучи то слідом за авторитетами, то проти їх, 
в залежності від того, як вимагав його розум і почуття правди, 
і тепер хоче, щоб той світ міг реально послужити йому в житті і далі розвиватись. Молодик наш людина нормальна, має 
інстинкти колективні і самотність вважає часом манією, часом героїзмом, у всякім разі нещастям. І він шукає собі товариства, громади, де б він міг жити або в солідарності або в симбіозі, але не паразитом і не тлею з мурашнику. Він шукає такої 
партії, щоб запевнила йому «право меншості» і «окремої опінії». Він уже признався до евол[юції], пост[упу], дум[аючого] 
прол[етаря] і нарешті до соц[іалізму] (ця остатня стадія розвитку відбувалась в той час, як молодик діставався з одного 
берега прокурорської прірви на другий), але по всіх сторонах 
соціалізм має не одну партію, а щонайменше три, і вони ріжняться властиво не стілько теоретичною програмою (та у всіх 
їх більш менш однака), скілько практичною. В практичній 
програмі звичайно викладають тактичну політику, але етична має здебільшого «сама з себе розумітись». Але наш молодець 
вже навчився, що абстрактні і невимовлені розуміння в практичнім житті мало дають, до того ж він в філософії профан 
і певне тому не дав собі ради з теоретичною партійною етикою д. Ганкевича. Тимчасом він сам належить до українського народу і йому практично важно знати, як відноситься одна 
з найбільших організованих соц[іалістичних] партій нашого 
пролетаріату до погодження своєї партійної етики з тою особистою етикою думаючого пролетаря, яку виложив д. Ганкевич для норми думаючого пролетаря. Як відносяться всі ті високі особ[исті] етичні принципи і прикмети власне до етичної 
боротьби партійної, в тій нормі нема про це нічого. Там є багато про відношення до товаришів, до тих тружд[ающихся] 
і обрем[ененних], що шукають захисту в соціалістичній пресі, 
про відношення члена партії до самої партії (тут тілько пункт 
права меншості і окремої оп[інії] лишився неясним), але про 
відношення до ворогів нема ні слова, та й у всій статті лідера 
соц.-дем. партії нема ні одного виразного, конкретного речення, яка ж власне має бути етична тактика партії проти ворогів. Звісно, не від партії залежить «етизувати» своїх ворогів, та 
й д. Ганкевич не вірить вже в етичний прогрес для політиків 
буржуа, але ж партія мусить принаймі для самої себе встановити, що вона може, а чого не може дозволяти собі на тій війні, що зветься партійною боротьбою. Наш молодик не лис безхвостий, не філософ і не авторитет, і в партії ще не має ніяких 
прав, він тілько має право кожної людини ставити питання 
і просити на них відповіді. Щоб не вдаватись більше в трудні 
для цього абстракції і не рискувати знов заплутатись в чужих 
метафорах, він ставить свої питання конкретно, приймаючи тимчасом, що д. Ганкевич не помилився, відпекуючись від 
всякого «ублагороднювання» та «етизування». Добре, не треба
ні ублагороднювати, ні етизувати, але що ж треба? Коли вороги партії крадуть мандати, чи й вона має красти, купують голоси горілкою, ковбасою, драглями і грошима, чи має партія 
купувати недумаючих ще пролетарів для збільшення голосової сили? Коли вороги насилають на партію наємних і ненаємних bravi з киями і багнетами, щоб чужими руками катувати пролетарів, чи має партія найняти гицлів, щоб лупили 
ворогів поєдинці, застукавши де в темному кутку? Коли вороги роблять шинкову бійку в парламенті, чи й партія має так 
робити? Коли вороги вживають на публічних зборах такого 
парламентарного слова як psiakrew, чи має член партії відповідати «псубрат»? Коли вороги борються денунціяціями, чи 
можна це й партії? Коли вороги в брутальний спосіб зацитькують на вільних мітингах членів партії або викидають їх за 
двері на Parteitag’aх, чи слід і членам партії так робити? Коли 
вороги радіють з масакри «черні», чи має партія виражати публічну радість з масакри (вимордування безоружних) «буржуїв», коли така де трапиться? На ці [питання] була б пожадана 
відповідь не в дусі золотої середини, а просто так чи ні з відповідним мотивуванням, коли ласка. Бо мій гіпотетичний молодець задає свої питання не з цікавості, а з практичного інтересу і певне у нього знайдуться товариші, не гіпотетичні, 
а реальні молодці з читачів Молодої України, що прилучаться до його питань з тих самих причин, що й він. Звісно, д. Ганкевич не обов’язаний відповідати, але то буде невигідно після 
його теорії «мовчазного притакування». Коли партія, до якої 
сотворення він закликає, має бути могуча, то тим більше варто знати, які принципи конкретної етики покладе вона в основу своєї боротьби, значить відносин межипартійних, а не 
внутрішніх, окрім абстрактного принципу «залізної енергії» 
і «одваги незаконності», «героїзму» і т. і. Варто знати, як буде 
п[артія] жити тепер з теперішніми недосконалими людьми, 
але все ж людьми, хоч і ворогами, а не тоді, коли буде ідеальний стрій, до якого ми може й не доживем. Можна загинути за 
ідеал, але поки людина і партія живе, то вона живе і хоче надіятися, що завтра буде ліпше ніж сьогодні, і сьогодні і завтра 
і їй треба етики і сьогоднішньої і завтрашньої, а не тілько далекої ідеальної, хоч вона живе не єдиним хлібом, їй треба насущного хліба, поки буде велика будова скінчена, то треба ж 
і тим часом якось хоронитись від «попустів божих», щоб не вигинути до ноги, бо хто ж тоді й будуватиме.
Шукаймо царства божія, добре, але як? Ecclesia militans
його шукала, була могуча партія, мала високий ідеал всел[юдський], партійні внутрішні відносини незлі, але межипартійні… ми їх знаємо. І яке ж вона царство знайшла з своєю систематично проповідуваною межипартійною безморальною 
безпринципністю (мета оправдує способи)? При ній стало гірше, ніж було без неї.
Ми віримо, що царство боже не загине, воно прийде, бо мусить прийти, але «церков» може загинути в неславі не одна, 
коли зле шукатиме його. Може його знайдуть не ті, що тепер 
шукають. А найгірше буде для тії церкви, що діжде того щиро 
бажаного царства божого і всього, що приложиться до нього і — побачить з жахом, що вона не гідна його. Де тоді подінеться та «запізнена»? Адже старий світ вже лежатиме в руїні. 
Коли б не прийшлось їй тоді заридати, як Єремії по тім «старім 
Єрусалимі», дарма, що він «пророків побивав!»