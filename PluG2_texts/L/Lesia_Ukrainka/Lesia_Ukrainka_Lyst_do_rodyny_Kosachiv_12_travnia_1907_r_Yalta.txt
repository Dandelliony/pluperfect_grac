29.IV.1907 
Любиї мої!
Все збіраюся написати довгого листа і все ніяк не зберуся, почасти через всякі дрібні околочности, а більше через лінощі 
(треба ж було хоч сим відсвяткувати Великдень). Правда, була 
занята й поважним ділом: переписала і послала у Вологду своє 
«На руїнах» (pendant до етюда «У полоні»), а з тим і инші рукописи, які були у мене, — слава Богу! — се зайняло деякий час. 
Рада я, що Тося у Києві відпочине трохи, — як його здоров’я? Як мається т[ьотя] Саша і де вона тепер, теж і Паша з сімейством? 
Ми маємось гаразд, наскілько можливо. Була велика спека, і се трохи ваділо К[льоні], але тепер погода «олімпійська» 
і вже краще. Цілую Вас усіх. Михальові пишу окроме. К[льоня] всім кланяється. 
Ваша Леся
Дякую всім підписаним на одкритці. 