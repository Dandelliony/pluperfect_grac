До музи
Прилинь до мене, чарівнице мила,
І запалай зорею надо мною,
Нехай на мене промінь твій впаде,
Бо знов перемогла мене ворожа сила,
Знов подолана я, не маю сил до бою, — 
Я не журюсь, я знала — се прийде.
Спокійна я, боротися не хочу,
В душі у мене иншії бажання:
Я тілько думкою на світі буду жить,
Я хочу слухать річ твою урочу
І на своїм чолі твоє сіяння
Почуть бажаю хоч єдину мить.
13/І.1894 р.