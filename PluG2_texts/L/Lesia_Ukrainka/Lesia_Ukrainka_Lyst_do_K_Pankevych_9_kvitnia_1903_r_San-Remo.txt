
San Remo. Villa Natalia. Corso Cavallotti
9.IV.1903
Високоповажана пані!
Будьте ласкаві прислати мені Франка «В поті чола» і які 
лише є в книгарні його ж белетристичні прозаїчні твори на 
народні теми. Потребую їх якнайскорше, тому буду Вам дуже 
вдячна, коли звернете ласкаву увагу на мою просьбу. Власне, 
треба мені такої белетристики, щоб надавалась до читання селянам в Росії, тому, напр[иклад], «Для домашнього огнища», 
«Перехресні стежки» і т. под. мені не придасться, тим часом 
такі оповідання, як, напр[иклад], «Сам собі винен» (не знаю, 
чи є в окремім виданні), дуже були б до ладу. Належну плату 
не затримаю, прошу тілько прислати при книжках рахунок.
З найщиршим поважанням
Л. Українка