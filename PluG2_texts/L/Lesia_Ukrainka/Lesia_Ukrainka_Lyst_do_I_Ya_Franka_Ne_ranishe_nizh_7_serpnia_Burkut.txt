
Вибачте, cher Maître, що приписую на сьому клапті, — на 
лист не можу здобутися, бо почтарь наганяє, а до того ж лежу 
сьогодня в ліжку, бо розтягла собі трохи якийсь мускуль в нозі, 
впавши порядно (таки все коло того фатального місця, де 
й при Вас падала), біль пустий і вже минає, та, як то кажуть: 
хто опікся на молоці, той на воду дмуха, — так і я звикла звертати надмірну увагу на свою оперовану ногу і через те лежу 
«для профілактіки», хоч се і нудно.
Пересилаю Вам спис новель, до яких Ви були ласкаві обіцяти передмову, — тілько що сама отримала його. Кобилянська просить при сьому передати Вам її щирий привіт. Про те 
саме просить і п. Квітка; він часто згадує про Вас, між иншим 
і про те, що Ви один з трьох знаменитих туристів зволили 
попрощатися з ним при від’їзді. Нам тут дуже бракує Вас, cher 
Maître (без компліментів!), і Вас (се найбільше), і Ваших пісень, 
і — Ваших пстругів! Їли ми, правда, пструги від п. Пігуляка, 
але ті чомусь не були такі добрі.
Нас тепер мало: Кобринські і Рибаки виїхали. Чі довго ще Ви в горах пробудете?
Щиро вітаю Вас і тих, хто коло Вас.
З поважанням Л. Косач