
Любий папа!
Не знаю, чи получив ти нашу телеграму о смерти дядька. Він 
умер несподіванно од розрива аорти, 8 іюня, надвечер. На другий день були похорони. Тепер ні в кого ще нема ніяких планів, 
як бути далі Людмілі Михайловні з дітьми. Наилучче, якби ти 
міг приїхати, а коли сього ніяк не можна, то хоч пиши частіше. 
В ділах по именію Л[юдмили] М[ихайлівни] і таке инше тілько ти можеш дати раду. Як ти думаєш про поворіт Л[юдмили] 
М[ихайлівни] в Росію?
Пишіть частіше, тепер для нас се дорого дуже.
Твоя Леся
Передай як-небудь мамі і напиши, як вона се прийме. Ми всі 
немов без голови. Прости, я більш не можу писать, нехай потім. За моє здоров’я не бійтесь, з нас ніхто не заболів.
Бабушку приготовте до сеї звістки. Сповістіть Ваню і  Сашу.  Нам тяжко писать сі сповіщення, поможіть нам.