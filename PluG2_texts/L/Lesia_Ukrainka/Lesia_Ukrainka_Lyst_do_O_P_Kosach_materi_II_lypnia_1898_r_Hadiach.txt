

29.VI.1898

Люба мамочко!

Не знаю, чі застане тебе сей лист, та все-таки напишу на всякий
 случай. Діло в тім, що тут приїхав дядя Саша (днів три
тому назад) і думає пробуть тут до 20-го іюля (сам приїхав). Він
тут стрівається з компанією гадяцьких «любителей» і хоче подати
 їм ідею, щоб поставили твою «Світову Річ», отож дуже
просить мене, щоб я написала тобі і попросила, аби ти привезла
 з собою п’єсу, — хочеться йому поставити її, навіть сам збірається
 грать. Тепер тут маються засновать пріют и для того
збірають фонди, отож між иншим дають спектаклі — вже два
було. Справді, привези п’єсу, їй би слід бути поставленою в Гадячі.
 Привези теж которий там примірник моєї драми, хочу
дядькові показать, а то він уже обіжається, що я «ховаю» од
нього драму, написану при його сприянні, а я зовсім не ховаю,
тілько не хочу вголос по черно́вці читать, бо взагалі не люблю
її читать і навіть вважаю, що то мені «вредно», сам же дядько
нехай прочитає, мені цікаво, як вона йому здасться. Одному
псіхіатрові, п. Чернях[івському],
вона сподобалась, побачимо,
 що другий скаже.
Ну, не буду більш писать, бо що ж так, на бе́звість. Та й побачимось
 хутко. Бувай здорова! Міцно цілую тебе і молодую
гусю.
Твоя Леся
P. S. Лист твій сьогодня отримали. Дуже раді, а то вже було
дуже прикро, коли Каролеві лист прийшов, а нам ні, ми вже
думали, що се неспроста, ну, а тепер уже все гаразд.
Кароль, власне, тепер на ярмарку, коня купує, одного приводив
 сюди, та не купив, щось там у ньому зганив. Думає купить
 рублів за 30, хоч вибір тепер малий, ярмарок уже кінчається,
 шкода, що твій лист пізненько прийшов.