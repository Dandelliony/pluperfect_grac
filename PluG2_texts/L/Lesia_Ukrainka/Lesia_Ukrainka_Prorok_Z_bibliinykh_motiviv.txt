Пророк
(З біблійних мотівів)
Я Духові серцем сказав:
«Навіщо ти будиш мене серед ночі?
Навіщо сі тихі уста розв’язав
і речі надав їм пророчі?
 Оспалі тут люде, в них в’ялі серця,
 народ сей не вдавсь на борця».
Мій Дух промовляє мені:
«Ставай, вартовий, без вагання на чати!
Хоч люде замлілі в рідній стороні
на голос твій будуть мовчати,
 та слава про них загримить до зірок,
 що є з їх народу пророк».
11.XII.1906