
14.VIII.1897
Дорогий Ліціку!
Пишу перед виїздом наших  і, звичайне, спішуся. Різні «житейские» речі напишу звичайним листом, а  тепер маю діло. 
Будь ласкава, будь посредником при знакомстві Тучапського 
з Лідою,  коли він тебе про се попросить, і устрой так, щоб 
коли він буде говорити з нею про те, як передати мені належні 
мені річі etc., то щоб сього ніхто не чув, і внуши Ліді, щоб вона 
теж про се нікому не говорила, аби ніхто собі даремне крові не 
псував. Може бути, що се все буде не потрібне, а непотрібно 
буде тоді, якщо я напишу, що буду в Київі восени сама, се ж, як 
тобі відомо, залежить від такої чі иншої резолюції наших. Резолюції сієї я чекаю зо дня на день, і все «нет козы с орехами»… 
Я хотіла б заїхати на якийсь час в Київ, щоб побути з тобою і зо 
всіма Вами, та боюсь, що там я і застряну, бо як почнуться всякі «обсуждения», то се вже довга казка. Бути ж мені знов цілу 
зиму в Київі страшно, і за ногу страшно, і за нерви, бо вони ще 
досі не можуть оговтатись після зимових «многообразных» 
експеріментів. Видно, я старіюсь, що так мене зломило за 
одну невдалу зиму… Ну, та про се потім. Тобі я можу не говорить про те, як обертатись з листами,  — ти ліпше мене «усьо 
знаєш». Прости, коли задаю клопоту, я знаю, що ти не відмовиш помогти мені. Як побачиш К[ривинюка], то кланяйся і передай листочка, що от зараз напишу. Цілую тебе міцно!
Твоя Леся
