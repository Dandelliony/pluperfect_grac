
San Remo. 19.І.1902
Дорогий брате!
Вітаю Вас ще раз з Н[овим] р[оком].
Гадаю, що будете мати гості, — на мою думку, їм «варт» 
приїхати, так і їм писала.
Хутко напишу Вам листа, а тепер трохи занята. Ото по нов[ому] році лежала три дні, вдаривши ногу (добрий початок!), 
та дещо зібралось до полагоження — тепер здорова, то пороблю. Пришлю Вам хутко 20 frs. за довг і на передплату. Якби що 
з того лишилось (навряд), — віддайте в фонд молодіжи. Чи не 
можна б на користь того фонду видати відбиткою мою «Одержиму» — чи з того мало, власне, користи? Порадьтесь з д. Гнат[юком] і напишіть, що з того буде.
Всіх підписаних на картках до мене (Ваших) дякую щиро 
за пам’ять.
Л. К.
Готового для «М[олодої] У[країни]» нічого нема, але, може, буде 
який експромт, то надішлю.