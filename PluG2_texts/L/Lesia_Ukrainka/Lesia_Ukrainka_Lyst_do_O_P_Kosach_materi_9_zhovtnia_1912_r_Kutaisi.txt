26.ІХ
Люба мамочко!
Посилаю кінець статті про музикальну етноґрафію. Як бачиш, величенька! З кінцевого уступу (про Ф[ілярета] Колессу) 
ти сама побачиш, чому автор інтересується, щоб видрукувано 
статтю швидче, тож коли можна її містити більшими шматками, то се було б дуже бажано.
Інтересна та польська відозва в 12 ч[ислі] «Р[ідного] 
К[раю]», тілько там дві помилки в її перекладі, а власне: spychać таки ж і по-нашому спихати, а współzawodnictwo значить 
«соревнование» (конкуренція), тоді як «спільна праця» буде — 
współdziałanie. Се ріжниця в данім разі досить важна… Щодо 
засилья жид[ів] в Галичині та й на Україні, то, на мою думку, 
кожен антісеміт повинен в першій лінії винувати[ти] за нього 
таки ж — поляків! бо не хто ж, як вони, свідомо принажували 
жидів привілеями, навіть давали їм крепаків і т. и., а в Галичині, маючи виключно в своїх руках так зв[ану] «пропінацію», 
цілковито продали її жидам, та й взагалі без «żydka» жаден 
пан не господарює. Ну, а тепер уже прийшло каяття, та без 
воріття — tu l’as voulu, George Dandin!, Треба було в свій 
час подумати, що й «żydek» же даремне не буде факторувати, 
шинкувати і инші неблагородні обов’язки нести, а й собі схоче 
якихсь благ ужити. Коли жидівство «ґанґрена» і т. и., то треба ж признати, що первопричиною її таки була історічна 
Польща та й польський «stan posiadania», що існує й тепер. 
Коли жид[івст]во навіть церкви брало в аренду, то хтось же їх 
віддавав, вже ж не сами українці! Да liegt der Hund begraben.
Поляки хотіли нами за послуги żydka заплатити, ну, то нехай 
вже платять тепер собою, а ми з їхньої долі не винні, бо ми їх 
нікому не продавали при всій нашій «братобійчій ненависти».
Зрештою, я не публіцист і мої думки в сій справі, може, взагалі нецікаві.
Здоров’я моє jak zwykle, себто бувають дні нічого собі, а бувають і з t° в 37,8 або й 38. Сьогодні було 37,8, потім упало до 37,6, 
то я вже вважаю, що «поправилась», і, як бачиш, не звертаю на 
се уваги, а пишу листи. Якби не обридав цістіт та болі всередині, то з t° я б мирилась — уже звикла.
Цілую тебе міцно і Лілю з її Михалями. П[ану] Петруненкові привіт. Кльоня тобі і всім нашим кланяється.
Твоя Леся