

16.VII.1898

Милая Лілія!

Пересилаю тобі листа. Вибачай, що розпечатала, для легкости
 пакета, але ж ти знаєш, що я його не читала.
Сьогодня ми отримали одкритку од Міші з Київа: питає,
 коли там буде папа, щоб їхати з ним далі до Гадяча. Ми
телеграфірували, що папа не відомо, коли буде, і що ждати
його в Київі не радимо. Думаю, що Міша прийме се на увагу
і виїде сюди, може, завтра. Од тьоті Єлі нема ще ні слиху, ні
вісті.
Серг[ій] Конст[антинович] вчора ввечері поїхав, ми з ним
ранком були на хуторі, чимало ходили, так що я таки добре
втомилась, але, проте, ніяких припадків не було, навіть не починалось,
 — добрий знак! Наша група (в другій позі) вийшла
дуже добре, а в першій позі погано зовсім. Серг[ій] Конст[ан-
тинович] ще раз тобі кланявся і просив нагадати, щоб ти не забула
 про нього, як їхатимеш у Дерпт.
Напиши, як ти застала наших в Умані, коли ви з Тосею
вмовилися їхати і які плани Костецького? Листа Кат[юші] я
одправила — слава Богу! Дядько сьогодні ввечері має виїздити
 і таки зважив заїхати на Орел. Вчора він з Кузьміними на
човні катався, — на щастя, я була на хуторі, коли вони збірались,
 і доля вратувала мене від сеї partie d’ennui!
Шкода, що ти виїхала, тепер, як Міша приїде, було б ліпше,
 якби ми обидві були тут, та що́ вже — «долг выше всего!».
Бувай здорова! Цілую тебе міцно, моя Лілія, Джілія, Лілі-
точка! Папу і все товариство теж міцно цілую.

Твоя Леся
P. S. Ділова справа: ніяк не можу знайти чулок, що ти значила,
де ти їх сховала?