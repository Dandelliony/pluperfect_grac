Покупець вимагає точності
Мій товариш запросив мене випити 100 грам горілки. Ми зайшли до буфету промартілі «Трудовик» і замовили 200 грам горілки та необхідну закуску.
Через кілька хвилин на столі появилося дві склянки з мутною рідиною. «Невже це справжня горілка?», — з сумнівом подумав я. А коли випив, то переконався, що подана нам рідина є ніщо інше, як колишня горілка, розведена простісенькою водою. 
Наведений факт — не поодинокий. Почастувати розведеним понад норму водою спиртним напоєм можуть вас і в інших буфетах та чайних міста. До того ж, зачасту буфетниці наливають далеко не повні норми.
Чи не час повести рішучу боротьбу з шахраями? Покупець вимагає від працівників торгівлі точності і акуратності. 
