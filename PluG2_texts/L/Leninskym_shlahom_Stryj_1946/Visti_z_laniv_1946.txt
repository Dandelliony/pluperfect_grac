Зразково провести прополочну кампанію, гарно підготуватись до сінокосу!
Вісті з ланів
Грандіозний програм нової сталінської п'ятирічки перед трудівниками села ставить одну із головних завдань - добитися піднесення сільського 
господарства, яке б забезпечило матеріальний добробут трудящих і утворило б в країні Рад достаток сільсько-господарських продуктів. За 
одне лише п'ятиріччя продукція нашого сільського господарства порівняно з 1940 р. повинна збільшитись на 27 процентів. Наше сільське 
господарство повинно давати на кінець нової п'ятирічки стільки хліба, цукрового буряку, технічних і овочевих культур, м'яса, молока, масла,
вовни, скільки ще ніколи воно не давало. Розуміючи це величезне завдання, поставлене більшовицькою партією і радянським урядом перед 
сільським господарством, селяни нашого району, успішно завершивши весняну посівну кампанію, зараз розгорнули діяльну роботу на ланах по 
знищенню бур'янів. Ще на 10 травня вся площа озимих і ярих культур в районі була прополена. Перед ведуть в боротьбі за високий врожай 
першого року нової п'ятирічки селяни і селянки сіл Добряни, Кавчий Кут, Верчани, Грабовець, Дуліби і інші. В цих селах повністю уже 
закінчено прополювання ранньої картоплі та городини.