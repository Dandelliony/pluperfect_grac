	Завтра в школу
 Заклично пролунає завтра на шкільному подвір'ї дзвоник, в світлі, просторі, любовно причепурені класи гостинно увійде міцна, засмагла, життєрадісна радянська дітвори.
 Здравстуй рідна школо!
 Здравствуйте дорогі вчителі!
 Для виховання і озброєння знаннями науки підростаючого покоління радянський уряд, любима більшовицька партія Леніна-Сталіна створили найсприятливіші умови. Школа в нашій країні оточена піклуванням всього народу, про неї дбає наш рідний і любимий батько Йосиф Віссаріонович Сталін.
 Вчителі шкіл, педагогічний кабінет, батьківські комітети, шкільні комсомольські і піонерські організації в 1945-46 навчальному році приклали немало зусиль у вихованні і засвоєнні знань науки учнями.
 Гарних успізів в глибокому засвоєнні учнями програмового матеріалу добилися вчителі тт. Кравчишин, Білик, Поздерська, Хірівська, Данилків, Гунявий, Гнатківський, Ткач, Садова і багато інших.
 Проте було б помилково заспокоюватись на досягнутих успіхах і не викривати хиб у роботі шкіл. Великим недоліком є те, що в цьому навчальному році учительські колективи не добилися 100 процентного відвідування учними шкіл. Великий недолік є і те, що 12 проц. учнів шкіл міста через незадовільну успішність залишились на другий рік.
 Щоб не припустити цих хиб у новому навчальному році, вчителям шкіл треба з перших днів навчання боротись за глибоке засвоєння всіма учнями програмового матеріалу, викорінити формалізм у навчанні.
 Одним із відповідальних державних завдань, що стоять перед учительськими колективаминашого міста і району, у новому навчальному році - це виконати Сталінський Закон про загальне і обов'язкове навчання. Виконання цього Закону відіграє історичну роль у піднесенні знань науки і культурного розвитку нашого підростаючого покоління.
 В цьому році багато попрацювали батьківські комітети, директори і вчителі шкіл для успішної підготовки шкіл до нового навчального року. За патріотичним прикладом житомирців, трудящі міста і району власними силами ремонтували приміщення шкіл, робили нові і ремонтували старі парти, столи і різні приладдя.
 Завдяки батьківському піклуванню Рад земельних громад в селах району, в школи завезено понад 2,300 кубометрів палива на зиму. Для сільських шкіл вже одержано понад 58,000 зошитів, 52,000 олівців, одержано також ручки, чорнила для учнів.
 Цього року 21 випускник школи №5 нашого міста, по-більшовицькому опановуючи радянські знаня і науку, успішно здали екзамени на атестат зрілості. З великим успіхом також склали екзамени на атестат зрілості 15 учнів школи №8, а кращі з кращих учні школи №5 тт. Денис Б. та Лесишин А. удостоєні високої і почесної нагороди - срібною медаллю кожний.
 У новому наступному році учням наших шкіл міста і району слід вчитися тільки відмінно, щоб наступний випуск дав ще більшу кількість учнів нагороджених почесними відзнаками.
 Побажаємо ж найкращих успіхів у навчання в новому навчальному році нашій щасливій радянській дітворі!