Перед іспитами в ремісничому училищі
Наближається час початку випускних іспитів в Стрийському ремісничому училищі № 1. В цьому році училище випустить десятки молодих фахівців-мебельщиків.
Наслідки наступних іспитів покажуть, як колектив викладачів та учнів працював протягом двохрічного навчання. А проведено значну роботу в справі підготовки молодих кадрів столярів-червонодеревників.
Наполегливо і вміло прищеплювали знання учням майстри тт. Цап П. І., Тимчій Д. А., Тарновський П. Д. В їхніх групах немає жодного учня, який би здав виробничу практику нижче 4-го кваліфікаційного розряду. Особливо великі здібності проявив учень тов. Заплатинський, який виконує норму дорослого робітника на 150 процентів. 
Багато зусиль прикладають викладачі училища до того, щоб учні добре засвоїли програмовий матеріал.
Наш колектив викладачів та учнів прагне відмінно провести випускні іспити і успішно закінчити навчальний рік.
