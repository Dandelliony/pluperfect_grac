Аварійщиків покарано
За останній час у нашому місті почастились випадки грубого порушення основних правил руху автомашин по вулицях. Ці порушення правил технічної експлуатації на автомобільному транспорті приводять до аварій автомашин і каліцтва людей.
Нещодавно шофер третього відділку паровозного господарства м. Стрий Пристай Дмитро грубо порушив правила вуличного руху, чим самим привів до аварії дві машини. Народний суд військового трибуналу розглянув справу аварійщика Пристай Д. І. засудив його на три роки тюремного ув’язнення.
Лихач-шофер Коробельників, нещодано будучи в нетверезому вигляді набрав 11 дітей на грузову автомашину покатати і, їздячи по вулицях міста на підвищеній швидкості, на розі зробив крутий зворот автомашини, в наслідок чого перекинув автомашину з дітьми. Через лихачество Коробельникова двоє дітей від тяжких поранень померло.
Аварійщик Коробельників засуджений військовим трибуналом до 10 років тюремного ув’язнення.
П’яниця-аварійщик шофер Борискін П. нещодавно насадив громадян в автомашину і , ведучи машину на підвищеній швидкості, на розі зробив крутий зворот, в наслідок чого автомашина перекинулась, де було поранено троє дівчат і одна з них від тяжкого поранення померла.
Лихач Борискін засуджений військовим трибуналом до 8 років тюремного ув’язнення. 
