Деревообробний зриває будівництво зерносховищ
	З початком збиральної кампанії до державних засік потечуть міліони пудів хліба. Багато потрібно буде склепів для схоронення зерна нового врожаю. Для цього зазделегідь приводяться в порядок наявні і будуються нові зерносховища.
	Стрийському деревообробному комбінату дано відповідальне державне завдання: до кінця 1946 року виготувати 90 зерносховищ. Здавалося б, що дирекція деревообробного комбінату з усією серйозністю поставиться до виконання такого небувалого по своїй важливості замовлення, мобілізує колектив на дострокове виготовлення засік.
	Не так воно є в дійсності. На 10 червня цього року завдання виконано лише на 10 процентів. Правда, головний інженер тов. Соколовський запевняє, що до кінця року колектив впорається з поставленим завданням. Та цьому повірити важко, якщо на комбінаті й надалі працюватимуть такими тюхтійськими темпами. Керівники деревообробного комбінату не знають точно, скільки виготовлено зерносховищ, відповідають на це запитання по різному:
	Головний інженер: - Маємо 7 засік…
	Секретар парторганізації: - Здається, виготовлено шість.
	Голова завкому: - Має бути біля дев’яти зерносховищ.
	Що це: непотрібні жарти начальства чи незнання дійсної справи?
	Директор деревообробного комбінату тов. Лабутін і секретар парторганізації тов. Кувшинніков скаржаться на нестачу робочої сили. Суперечок немає, це так. Але навіть з тією кількістю кваліфікованих робітників, яка є зараз можна було зробити багато більше, ніж зроблено. Треба тільки глибоко довести до свідомості кожного робітника важливість даної справи, поставити перед кожним фахівцем конкретне завдання, розгорнути дійове соціалістичне змагання. Без цих міроприємств неможливе успішне здійснення жодної справи.
	Початок збиральних робіт не загорами. Це повинно немало турбувати керівників Стрийського деревообробного комбінату. Державне завдання по виготовленню зерносховищ мусить бути виконане в строк. Ніякі „об’єктивні причини“ не можуть заважити цьому.
М. БУРЦЕВА,
В. СІБІРЯК.
