Повернути насінневу позичку, сплатити натуроплату МТС
	Навесні цього року рідна радянська держава відпустила для селян-переселенців з Польщі понад 500 центнерів насінневої позички. Дякуючи батьківському піклуванню радянської влади, селяни-переселенці посіяли належну їм кількість землі і одержали сталінський врожай.
	З початком виконання першої заповіді - Хлібоздачі, ряд селян, розгорнувши молотьбу і хлібоздачу відразу ж організували повернення насінневої позички державі. Так, селяни Великодідушинської сільради здали 216 кілограмів зерна замість 2 центнерів, що вони позичали у держави. Селяни села Корчунок Дашавський уже погасили насінневої позички 10 центнерів, Нежухівці 4 центнери, селяни села Ланівка 9 цент.
	Разом селяни уже повернули насінневої позички близько 100 цент. Біля 60 центнерів сплачено натуроплати за роботу МТС.
	З вище наведених фактів видно, що справи повернення у першу чергу позички і виконання натуроплати за роботу МТС не стало у центрі уваги роботи окремих голів сільських Рад.
	На ці недоліки треба негайно звернути серйозну увагу. 
		М. Сорокін.