МОРШИНСЬКИЙ КУРОРТ
	Двоповерхові і трьоповерхові будинки потопають в зелені високих дерев: сосни, берези, ялинки. Це – будинки курорту та санаторію Моршина.
	Обширний двір курорту… Приваблюють зір пишні клумби з різнобарвними квітами. Посередині двору – літній кінотеатр. Далі – прекрасний парк.
	За часів панування польської шляхти Моршинський курорт могли відвідувати лише особи з „багатого двору“. Бідні верстви населення й думати не могли про відпочинок на курорті.
	Настав рік 1939. Все, що належало багатіям, перейшло до рук трудящих західних областей України. Доступними стали для робітників та селян лікувальні установи, будинки відпочинку, санаторії. Сотні трудящих відпочивало тоді в Моршинському курорті.
	За часів окупації радянської території німецько-фашистськими загарбниками Моршинський курорт і санаторій зазнали значного зруйнування і пограбування. Були знищені завод мінеральних вод, електростанція, пограбовано меблі.
	Після визволення Стрийщини від німецько-фашистських загарбників довелось прикласти чимало сил для відбудови курорту та санаторія Моршина. Ніякі труднощі не могли стати перешкодою в роботі радянський людей. Вже в листопаді минулого року курорт розпочав свій перший післявоєнний сезон, відновив свою роботу завод газових вод, застосовувались водо-грязелікування.
	Після визволення Стрийщини від німецько-фашистських загарбників довелось прикласти чимало сил для відбудови курорту та санаторія Моршина. Ніякі труднощі не могли стати перешкодою в роботі радянський людей. Вже в листопаді минулого року курорт розпочав свій перший післявоєнний сезон, відновив свою роботу завод газових вод, застосовувались водо-грязелікування.
	В поточному році з Моршинського курорту повернулося додому з гарним станом здоров’я 1117 чоловік. Ті, що відпочивали на курорті, з новими силами й завзяттям приступили до праці. Курортники, повертаючись після відпочинку додому, висловлюють щиру подяку лікарям та обслуговуючому персоналу. Ось декілька прикладів.
	В кінці травня 1946 року громадянка Дейменко, побувавши на курорті, так записала в книзі вражень:
	„В жодній країні немає таких турбот про людину, як у нашому Радянському Союзі. Проявлено турбота і про мене, як людину, яка 43 роки свого життя віддала справі педагогічної праці. До прибуття на курорт я відчувала велику слабість здоров’я здавалося неможливим. Протягом короткого часу перебування на курорті я відчула значне покращення здоров’я, появився апетит, бадьорість.
	Повертаюсь я до творчої праці зовсім здоровою. Маю найкраща враження і згадки про перебування на курорті в Моршині“.
	Під час гітлерівської окупації Донбасу громадянка міста Сталіно Зайцева зазнала нелюдських знущань фашистських мерзотників. Її по звірячому били і катували, а потім посадили в тюрму. Після таких знущань Зайцева протягом трьох років була прикована до ліжка тяжкою хворобою.
	В 1946 році тов. Зайцевій була видана путівка до Моршинського курорту. Тут вона прийняла чотирнадцять грязевих амплікацій і ряд інших лікувань. Яка то була невимовна радість жінки, коли через місяць вона відчула задовільний стан здоров’я! Тов. Зайцева тепер знову зможе приступити до праці.
	В боях проти німецьких загарбників льотчик В. А. Семенков був тяжко контужений, в наслідок чого у нього паралізувались обидві ноги і руки. Надій на виздоровлення було зовсім мало.
	Прибувши на курорт в Моршин, тов. Семенков одержував постійну лікувальну допомогу і систематичний догляд лікарського персоналу. Пройшло небагато часу і В. А. Семенкову було повернуто здоров’я на 80 процентів. Додому повертався відважний воїн без милиць, з легенькою палицею в руках.
	Ми розповіли лише кілька характерних випадків. Але всього не розповісти на шпальтах газети. Кожен, хто побував на курорті в с. Моршин, відчув виняткову силу його лікувальної можливості, теплу увагу і піклування обслуговуючого персоналу.
	До кінця нової п’ятирічки в Моршинському курорті відпочине і покращить свій стан здоров’я 70.000 чоловік – громадян неосяжної радянської країни.
	В липні ц. р. в селі Моршин відкриється другий санаторій, розрахований на 150 чоловік за один прийом. Того ж місяця буде відкрито третій санаторій на 170 чоловік. Восени поточного року зафункціонує четвертий санаторій, а в 1947 році відриється п’ятий санаторій.
	Для санаторія, який має відкритися в липні, підготовлено 18 ванн – вуглевислих, парових та грязевих, відремонтовано піяльну з п’яттю сортами лікувальних вод. Приведено до належного порядку їдальню, буфет, роздягальню, танцювальну площадку. Відремонтовано повністю житлові кімнати для поодиноких та сімейних.
	Моршинський курорт та санаторії в найближчому майбутньому стануть одною з кращих здравиць Радянської України. М. БУРЦЕВА.
