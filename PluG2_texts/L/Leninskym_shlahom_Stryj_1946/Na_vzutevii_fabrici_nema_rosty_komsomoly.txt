	На взуттєвій фабриці немає росту комсомолу
 На перший погляд може здаватись, що в комсомольській організації взуттєвої фабрики все гаразд. Секретар організації тов. Подковалихін - людина акуратна і серйозна. Він ретельно підшиває протоколи засідань, складає плани роботи, своєчасно збирає членські внески, пильно зберігає розпорядження міськкому ЛКСМУ.
 Це - на перший погляд.
 Насправді ж справи в комсомольській організації фабрики далеко не блискучі. І дійсно. За останній час тут не прийнято до лав ВЛКСМ жодного молодого робітника. На фабриці працює 40 юнаків і дівчат. А первинна організація налічує лише 10 членів.
 Причина дуже проста. Тов. Подковалихін захопився адмініструванням, але, як вожак молоді, проявляє незначну діяльність. Секретар дуже рідко розмовляє з позаспілковою молоддю, не налагодив агітмасової роботи серед робітників. Ні разу не відбулося зайняття гуртка по вивченню програми і статуту ВЛКСМ протягом тривалого часу.
 Комсомольські збори проходять нудно, одноманітно. Комсомольці не приймають діяльної участі в обговоренні поставлених питань. Тов. Подковалихін до зборів заздалегідь не готується. Як правило на зборах виступають, так би мовити, "штатні" два-три промовці. Решта комсомольців мовчить.
 Недостатньо робота провадиться і щодо піднесення ідейно-політичного рівня комсомольців. Самостійно над собою ніхто з членів організації не працює. Зайняття гуртків по вивченню п'ятирічного плану відбуваються не регулярно.
 Позаспілкові молоді робітники дуже рідкі гості на відчинених зборах комсомольської організації.
 Окремо слід зупинитись на допомозі комсомольської організації з боку МК ЛКСМУ. Фактично такої немає. Інструктора міськкому хоч і заходять на взуттєву фабрику, але конкретних настанов секретареві організації не дають. 
 Комсомольська організація взуттєвої фабрики може стати однією з кращих в місті. Вона може зростати не по днях, а по годинах. Для цього треба лише, щоб т. Подковалихін, засукавши рукава, взявся за роботу, не відмахувався від важливішої справи мавово-політичної роботи серед робітничої молоді.
	К. Андрійчук.