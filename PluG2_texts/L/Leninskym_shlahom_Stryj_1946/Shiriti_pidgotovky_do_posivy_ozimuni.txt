	Ширити підготовку до посіву озимини
 Найвідповідальніша і гаряча пора жнив по нашому зайону пройшла успішно. Весь врожай хлібів своєчасно зібраний і завезений до стодол. Тепер широко розгорнулась молотьба і хлібоздача державі. Урожай 1946 року був гарний, що забезпечує не лише виконання але й перевиконання зобов'язань по держпоставках і підвищує життєвий рівень трудящих району. Це результат самовідданої праці трудового селянства. Але на цьому не можна заспокоюватись. Закон про нову сталінську п'ятирічку вимагає від нас збільшення продуктів сільського господарства. Цю вимогу радянського уряду селянство району має всі можливості виконати. Тепер в районі освоєні землі, порівнюючи з довоєнним рівнем. У районі набагато збільшилось тяглової сили, реманенту та людської робочої сили в зв'язку з демобілізацією із Червоної Армії. Отже наші можливості і у районі тепер набагато більші проти минулого року. Це зобов'язує кожного з нас добитись в 1947 році високого сталінського врожаю.
 Понад 8 тисяч га озимини хлібороби повинні посіяти не пізніше в термін від 1-го до 25 вересня ц.р. Такий термін найліпший в умовах нашого району і його потрібно дотриматись. Ось чому вже зараз потрібно наполегливо розгорнути підготовку грунту і його удобрення. Треба заготувати доброякісне насіння, гарно його очистити й перевірити на схожість в контрольно-насінневій лабораторії, потім потруїти його і посіяти.
 Великий і відповідальний обов'язок покладається у організації осінньої сівби на Ради земельних громад. Вони повинні стати справжніми організаторами підготовки і проведення посіву. Організувати роботу супряг, зерноочистних пунктів, завіз хімікатів, організувати чіткий контроль за якістю посіву озимини. При потребі організувати в селах взаємодопомогу насінням, удобренням, тягловою силою для переселенців з Польщі, - ось далеко не повний перелік почесних обов'язків для всіх Рад земельних громад району.
 Час, що залишився до початку посіву озимини, є замалий. Отже, треба прикласти всіх сил, щоб посіяти озимину в районі організовано в установлені найкращі агротехнічні терміни.
 Ширити підготовку до посіву озимини!
	Г. Кириченко.