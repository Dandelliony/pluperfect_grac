Якою буде артіль імені Щорса на кінець нової п’ятирічки
	Невпізнаною стане Стрийська промислова артіль імені Щорса на кінець нової п’ятирічки. Запрацюють на повну потужність наявні цехи й майстерні, буде встановлено і ведено в дію додаткове устаткування, вироблятиметься цілий ряд нових виробів.
	Вже до кінця 1949 рокі артіль досягне довоєнної потужності, а на кінець п’ятирічки значно перевищить її.
	Виробничі плани майбутнього широко обговорювались нещодавно на загальних зборах колективу промартілі. Щорсівці глибоко ознайомлені і освідомлені з п’ятирічним планом свого підприємства, вони наполегливо боряться за здійснення великих накреслень.
	Нижче розповідається про те, якою буде промартіль імені Щорса на кінець нової п’ятирічки, як колектив бореться перед виконанням поставлених перед ним завдань.
ЗАПРАЦЮЮТЬ НОВІ ВЕРСТАТИ
	Те устаткування, яке є зараз в майстернях промартілі імені Щорса, найближчим часом набагато вдосконалиться. Поряд з цим будуть встановлені нові верстати: фугально-строгальний, багатопилична пила, фанерні преси і інші. Столярна, бондарна, лісопильна майстерні, заготівельний, обоєчний, щіточний цехи стануть далеко потужнішими. Взагалі, жоден цех, жоден механізм не випаде з поля зору, буде переобладнаний за останнім словом техніки.
	Вдосконалений процес виробництва дасть змогу колективу промартілі піднести на небачану височінь продуктивність праці, виконати й перевиконати поставлені завдання.
ЗБІЛЬШИТЬСЯ АСОРТИМЕНТ ВИРОБІВ
	Навіть на сьогодні асортимент виробів промартілі є чималий. Але з введенням в дію нового устаткування він на багато збільшиться. Біля 40 видів різних високоякісних меблів та дрібних випускатимуть щорсівці до кінця п’ятирічки. Вироблятимуться, наприклад, фанерні комплектні меблі, гарні ліжка, кабінети, столи тощо. Річний прибуток від реалізованих виробів на кінець 1950 року становитиме півтора мільйона карбованців, що в п’ять разів більше теперішньої суми. Артіль до кінця 1949 року досягне довоєнного рівня виробництва великих і дрібних виробів.
ЗРОСТУТЬ КВАЛІФІКОВАНІ КАДРИ
	Вирощення висококваліфікованих кадрів робітників за роки нової сталінської п’ятирічки в значній мірі сприятиме зростанню продуктивності праці, високої якості випускові продукції.
	Питанню підготовки кваліфікованих кадрів робітників різноманітних спеціальностей в промартілі буде приділено виняткової уваги. Число фахівців до 1950 року зросте більш як в три рази в порівненні з теперішньою кількістю робітників. Крім того працюватиме 120 чоловік учнів. Шляхом бригадного та індивідуального навчання малокваліфіковані робітники набуватимуть фаху столяра, станкового, бондаря та інших професій.
ЗА ВИКОНАННЯ ВЕЛИКИХ НАКРЕСЛЕНЬ
	Перші місяці нової сталінської п’ятирічки щорсівці ознаменували систематичним перевиконанням виробничих завдань. Травневу програму колектив виконав на 129 процентів, давши понад план десятки цінних виробів широкого вжитку.
	На підприємстві з місяця-в-місяць зростає число двохсотенників, тобто робітників, які дають по дві і більше виробничих норм за заміну. Такими відмінними виробничниками зарекомендували себе станкові тт. Драб, Хомин, Шкірей. Бондарі тт. Міліневич і Ремга, вдосконаливши процес виробництва, продуктивно використовуючи кожну хвилину робочого часу, добилися рекордного виробітку – 300 процентів норми. До 200 проц. Доводять денне завдання столярі тт. Здоровець, Беньковський, Соколик, Левко і інші.
	Щорсівці викликали на соціалістичне змагання колектив робітників Дрогобицької промартілі „Червоний мебляр“. Колектив артілі імені Щорса зобов’язався на 100 процентів завершити річну виробничу програму до Дня Сталінської Конституції - 5 грудня 1946 року.
	За виконання цього почесного завдання, за здійснення великих накреслень п’ятирічного плану щорсівці боряться з усією наполегливістю
БИЧКОВ І.
Голова артілі Щорса
