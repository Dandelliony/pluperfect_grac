«Рейд-перевірка роботи торговельних установ»
Під таким заголовком в газеті «Ленінським шляхом» від 18 вересня ц. р. був вміщений матеріал про порушення правил радянської торгівлі окремими працівниками магазинів, чайних та буфетів змішторгу.
Як повідомив редакцію директор змішторгу тов. Косінський, по вказанних в статті недоліках вжито ряд заходів. Директорові чайної № 2 тов. Тутікову за безконтрольність оголошено сувору догану. Буфетниця чайної № 2 Цвіткова знята з роботи з притягненням до судової відповідальності. На зав. Лотком № 4 Роняк накладено адміністративне стягнення.
