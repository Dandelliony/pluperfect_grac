За високопродуктивне тваринництво
Голова Ради Міністрів УРСР і секретар ЦК КП(б)У тов. М. С. Хрущов в своєму виступі на Пленумі ЦК КП(б)У у минулому надав великої уваги питанню розвитку високопродуктивного тваринництва. Це завдання набуває особливого значення тепер, в період виконання грандіозних накреслень нової сталінської п’ятирічки.
	Селянські господарства Стрийщиги досяги значних успіхів у відновленню тваринництва всіх видів. Зроблено дещо і в розвиткові племінного тваринництва. Зооветперсоналом райземвідділу виявлено в 16 селах району 41 голову високопродуктивної, порідної худоби.
	Це тваринництво в недалекому майбутньому має стати племінним розсадником в нашому районі. Не можна ніяк допускати щоб племінна худоба забивалась на м’ясо. Повсякденно, всемірно вирощувати високопродуктивне тваринництво – почесний обов’язок кожного селянина.
	Слід нагадати, що за розвиток племінного тваринництва будуть видаватись премії. На цю справу виділено коштів 29 тис. карбованців.
	Покращення матеріального добробуту трудящих радянської країни за роки нової п’ятирічки у великій мірі залежатиме від піднесення сільськогосподарського виробництва, в тому числі – від успішного розвитку тваринництва всіх видів. Отже вирощення високопродуктивної худоби прискорить виконання одного з важливіших завдань п’ятирічного плану, дасть можливість одержати для нашої країни більшу кількість м’яса для постачання Червоної Армії, населенню міст і промислових центрів.
	Вирощуймо ж якомога більше молодняку великої рогатої худоби, зробимо наше тваринництво високопродуктивним
М. ЮРКІВ,
Старший зоотехнік райземвідділу.
