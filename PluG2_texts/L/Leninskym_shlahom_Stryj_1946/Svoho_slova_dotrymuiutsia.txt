Свого слова дотримуються
Більше хліба здамо своїй рідній державі. Цим самим ми швидше загоїмо рани, нанесені нашій країні німецько-фашистськими загарбниками, — так заявили селяни с. Завадів на зборах під час обговорення звернення нагуєвичанських хліборобів про здачу хлібних лишків державі.
Свого слова завадівські хлібороби з честю дотримуються. Вони щоденно здають з своїх особистих запасів хліб рідній Батьківщині. 
Хлібороби села Завадів здали Вітчизні 258 пудів добірного зерна жита і пшениці.
