Велике майбутнє
Понад рік працює обласна дитяча технічна станція у місті Стрий. За цей порівняно невеликий термін виховано багато юних техніків, роботи 
яких відзначено на республіканському зльоті в м. Києві в 1946 році. Яросляв Матківський, Віталій Михайлюк, Маркіян Дикун, Ірина Штерк, 
Нелля Подаревська і інші члени ДТС навчилися по-справжньому творити. Учні залізничної середньої школи №8 Юра Петров, Міша Ілюшенков, 
Володя Гребінників, Юра Тармахов добре оволоділи роботами на токарному верстаті по дереву. Вони будують маленькі самохідні гармати, 
радіоприймач, електричні дзвоники. Керівник радіо гуртка С. І. Іткін багато прикладає сил і знання, щоб навчити юних техніків самостійно 
робити прилади, речі, моделі тощо. Учні фізико-математичного гуртка та гуртка художньої вишивки вже подали 16 робіт, що будуть виставлені 
на виставці дитячої технічної станції в 1947 році. Члени ДТС у вересні провадили розкопки фізкабінету колишньої гімназії, по-варварському 
зруйнованої німецько фашистськими окупантами. Відрито на руїнах понад 300 обгорілих приладів, частину яких буде перероблено, а частину - 
здано до міського музею. 5 жовтня кращі члени обласної дитячої технічної станції м. Стрий підписали привітального листа до членів ЦДТС 
ім. М. М. Шверніка. Червоною ниттю через увесь лист проходять палкі слова подяки великому вождю народів СРСР Йосифу Віссаріоновичу Сталіну 
за щасливе і радісне життя дітей західних областей Радянської України. Побажаємо ж юним технікам нових успіхів у їхньому великому 
майбутньому. Учіться, творіть, будуйте, молоді друзі, на користь радянської Батьківщини!