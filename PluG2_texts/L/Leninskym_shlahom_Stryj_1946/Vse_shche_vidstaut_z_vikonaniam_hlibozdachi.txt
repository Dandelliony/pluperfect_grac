Все ще відстають з виконанням хлібоздачі
	До числа передовиків у виконанні першої заповіді - хлібоздачі з кожним днем все добавляються нові назви сільрад нашого району. Наша газета "Л.Ш." вже сповіщала, що слобідчани, селяни села Ланівки та приміської смуги і інші відносяться до передових. Зараз до цього списку передовиків-хлібоздатчиків додаються Заплатинські селяни, Новосвітці, Ходовичани, Завадівці, Братківчани, селяни села Лисятичі, Бережниця, і багато інших.
	Проте у нашому районі є села, які відволікають хлібоздачу через слабку масово-політичну роботу і незадовільну організацію молотьби. До числа відстаючих відносяться селяни села Луг-Лисятицький (голова сільради тов. Кизима П. та голова земельної громади Бабій В.), Лотатницька сільрада (голова тов. Вайда та голова земельної громади Гадяк Я.), Кутівська сільрада (голова тов. Йонка М. та голова земельної громади тов. Берник П.) і найгірше за всіх бореться за виконання хлібопоставок сільради села Довге (голова тов. Сидорак) та с. Сіхів (голова сільради тов. Івасів). У цих селах виконання річного плану хлібоздачі дорівнюється лише 45 проц.
	Висновок можна зробити такий, що у вищезгаданих відстаючих селах до цього часу не бажають по-більшовицькому організувати боротьбу за хліб. Голови сільрад та земельних громад цих відстаючих сіл і досі знаходяться на поводку у куркулів і підкуркульників. Вони не дають рішучої відсічі всякому прояву саботажу у хлібоздачі. З цим треба покінчити. Рівняючись на передові села району ми мусимо в усіх селах добитись у найближчі дні повного виконання першої заповіді - хлібоздачі. 
		Д. Ізюменко.