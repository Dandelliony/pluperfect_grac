Щоденник хлібоздачі
7 жовтня
Станом на 7 жовтня план хлібоздачі по району виконаний на 95 процентів.
За першу п’ятиденку жовтня на пункт Заготзерна поступило від селян 567 центнерів хліба. Посиленими темпами здавали хліб державі господарі сіл Лисятичі, Стриганці і Сіхів. Певна кількість хліба поступила і з інших сіл.
Як і до цього, продовжується злочинне відволікання плану хлібозаготівель у селі Зарічне. Голова Зарічнянської сільради Сербин зовсім опустив рукава, і не турбується про хліб. Під носом у нього орудують куркулі, які саботують хлібоздачу, а він цього не помічає.
Справу повного виконання хлібоздачі державі неможна ні на хвилину послаблювати. Завдання полягає в тому, щоб в найкоротший строк цілком вивершити план хлібозаготівель по нашому району.