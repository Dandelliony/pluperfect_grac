Ширше змагання на Ходовицькому склозаводі
	Немало силі енергії приклав колектив Ходовицького склозаводу по відбудуванню зруйнувань, заподіяних на заводі німецько-фашистськими загарбниками. Завдяки самовідданій праці робітників, Ходовицький склозавод занадто в короткий час з руїн і попелу відбудував головні цехи заводу. Завод ще з 1944 року почав давати продукцію для нашої Батьківщини. Піврічний план першого року нової сталінської п’ятирічки колектив ходовицького склозаводу виконав на 118,7 проц.
	Під керівництвом нового директора Ходовицького склозаводу тов. Вишневського завод у другому півріччі став на багато краще працювати. На заводі впущений в рух шліфувальний цех, який на багато підвищать якість випускаємої продукції.
	Розгорнувши соціалістичне змагання за високі кількісні і якісні показники в роботі, колектив Ходовицького склозаводу ц третьому кварталі працює на багато краще, ніж у першому півріччі. Так 12 серпня ц. р. колектив склозаводу виконав денне завдання на 123 проц.
	Високі зразки в роботі показує бригада склодувів, де бригадиром тов. Белінський М. денне завдання ця бригада, як правило, виконує щодня на 120 і більше процентів. Найвищих кількісних і якісних показників в соціалістичному змаганні добивається бригада склодувів, де бригадиром тов. Сидір І. Денну норму виробітку ця бригада виконує на 125 проц.
	Колектив Ходовицького склозаводу мав би ще більші виробничі успіхи в своїй роботі, якщо б відділ пропаганди і агітації райкому КП(б)У більше допомагав господарському керівництву у розгортанні масово-політичної і культурно-виховної роботи серед робітників. А тут цього, на превеликий жаль, немає. На заводі досі не організовано профспілкової організації, немає агітаторів і бесідчиків і саме, що найгірше це те, що робітники не одержують центральних, обласної і міської газет.
І. ДРОЗД.
