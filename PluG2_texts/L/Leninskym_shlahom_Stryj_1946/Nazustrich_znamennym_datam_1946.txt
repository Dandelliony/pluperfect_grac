Назустріч знаменним датам
Ширше соцзмагання на честь річниці визволення Радянської України і ХХІХ роковин Великого Жовтня
Передовики змагання
Паровозна бригада в складі старшого машиніста тов. Звекова, помічника машиніста тов. Теніна та кочегара тов. Демків, виконуючи взяті 
зобов'язання на честь XXIX річниці Жовтневої соціалістичної революції, 19 вересня успішно провела важковаговий поїзд з Львова до Стрия, 
на 50 проц. перевищивши задану норму, а також перевиконано технічну швидкість та зекономлено вугілля 1,5 тонни. Свій паровоз бригада тов. 
Звекова утримує у відмінному стані.
Слова не розходяться з ділом
Виконуючи взяті зобов'язання в соціалістичному змаганні за дострокове виконання плану першого року нової сталінської п'ятирічки, колектив 
свердловини №105 тресту "Укргаз" 19 вересня виконав місячний план. Свердловики взяли на себе зобов'язання до кінця вересня пробурити 
понад план ще 75 метрів свердловини. Колектив свердловини №105 під керівництвом майстра тов. Михайлюка та головного механіка тов. 
Жаворонкова готується якнайскоріше забезпечити природнім газом столицю Радянської України - м. Київ.
На полях району
На всю широчінь розгорнули сівбу озимини селяни району. Попереду йдуть села Дуліби, де засіяно 80 га, Грабовець - біля 55 га, - Конюхів 
понад 130 гектарів, Великі Дідушичі - 87 га. В цих сільрадах добре обстоїть справа з очисткою та протруюванням насіння. Особливо зразково 
організував очистку і протруювання насіння голова земельної комісії с. Дуліби тов. Василина. Всі господарі с. Дуліби швидко очищають і 
протруюють насіння і після цього організовано сіють. Слід зазначити, що деякі голови сільрад і земельних громад недостатньо надають уваги 
своєчасному завезенню протруюючих матеріалів, що призводить до затримки з протруюванням посівного насіння.
Щоденник хлібоздачі
20 вересня
Район наближається до завершення плану хлібозаготівель з урожаю 1946 року. Однак, в скорішому завершенні плану хлібоздачі ганебно 
відстають окремі села. Так, села Задеревці та Cixів досі недовиконали плану хлібозаготівель на 20-25 процентів. Час уже головам сільрад 
згаданих сіл тт. Максимів та Івасів по-більшовицькому організувати селян на скоріше і повне виконання першої заповіді перед державою.