Рішення XIII сесії міськради – в маси
	24 червня 1946 року відбулася XIII сесія Стрийської міської Ради депутатів трудящих.
	Доповідь про підсумки 1945-46 навчального року в школах міста та про хід підготовки до нового навчального року на сесії зробила зав. Міськвідділом народної освіти тов. Гисяк.
	- Вчителі шкіл, педагогічний кабінет , батьківські комітети, шкільні, комсомольські і піонерські організації, - говорить доповідач, - в 1945-46 навчальному році приклали немало зусиль до того, щоб дати учням грунтовні знання.
	Гарних показників в глибокому засвоєнні учнями програмного матеріалу домоглися вчителі тт. Кравчишин, Поздерська, Полюхова, Хирівська, Данильків, Білик, Романишин, Гунявий Гнатк ів ький і багато інших.
	Підримуючи патріотичний почин житомирців, ряд директорів шкіл нашого міста, разом з батьківськими комітетами, розгорнули діяльну роботу по підготовці шкільних приміщень до нового навчального року.
	Проте, було б помилково, - застережує тов. Гисяк, - заспокоюватись на досягнутих успіхах і не викривати хиб в роботі наших шкіл. Першим нашим недоліком є те, що ми не домоглися 1000-процентного відвідування учнями шкіл, 12 процентів учнів через незадовільну успішність залишилися на другий рік, 14 процентів учнів проходитимуть повторні іспити восени.
	Ці хиби сталися тому, що окремі вчителі не вели належної боротьби за глибоке засвоєння всіма учнями програмового матеріалу, не викорінили ще формалізм у навчанні і т. ін.
	В дебатах на сесії виступили тт. Ткач, Юхимук, Касінськиц, Кололяжний, голова міськвиконкому тов. Заланський та інші.
	По доповіді тов. Гисяк сесія міськради ухвалила таке рішення:
	Виходячи з наявного контингену дітей шкільного віку, затвердити таку мережу, шкіл по місту Стрий на 1946-47 навчальний рік: середніх – 5, з них дві чоловічі (№ 2 і № 5) і три жіночі (№ 1, № 4 і № 6); початкову школу – одну, як базову школи при педучилищі.
	Зобов’язати міськВНО, домоуправи провести до 1 серпня повний облік всіх дітей шкільного віку – від 7 до 14 років – залучивши до школи тих, які не навчались, або відсіялись від школи протягом 1845 – 46 навчального року.
	Зобов’язати завідуючого житловою управою тов. Венглевського звільнити від мешканців будинок по вул Б. Конарівська, що належав міськВНО і закріпити його за останнім під гуртожиток для учнів, які навчатимуться в школах міста і сіл району.
	Зобов’язати зав. міськВНО та директорів шкіл до 15 липня 1946 р. організувати по всіх школах міста ремонт шкільного інвентаря та приладдя, залучивши до цієї справи громадськість міста. До 10 липня закінчити ремонт і устаткування всіх шкільних будинків і допоміжних приміщень та упорядкувати шкільні садиби, залучивши до цієї роботи батьків, комсомольців, учнів старших класів, шефські підприємства.
	Для шефської практичної допомоги школам міста закріпити такі підприємства: до середньої школи № 6 - міську ремонтно-будівельну контору; до середньої школи № 4 деревообробний комбінат; до середньої школи № 1 - артіль ім. Щорса; до середньої школи № 2 – склозавод та промартілі „Трудовик“.
	Зобов’язати зав. міськпаливом до 1 серпня за забезпечити необхідний запас палива для шкіл та квартир вчителів.
	Зобов’язати деревообробний комбінат, склозавод, міськпромкомбінат, артіль „Трудовик“ виготувати наочні посібники для шкіл, а саме: арифметичні ящики, класні лінійки, геометричні фігури, рахівниці, пробірки, колби, шкільні ручки та чорнильниці.
	Завідуючому міськторгвідділом тов. Модаровському, директору змішторгу тов. Васько – до 1 вересня 1946 р. організувати їдальні при всіх середніх школах міста.
	Міськпромкомбінату (директор тов. Приємченко) – до 15 серпня ц. р. виробити для шкіл 500 кг. Білої крейди та 300 кг. Кольорової крейди, а також 200 літрів чорнил. Склозаводу (директор то. Білов) – виготувати 2.000 штук чорнильниць-невиливайок.
	Зобов’язати директора міськпромкомбінату тов. Приємченка, голову артілі „Трудовик“ тов. Жадіна, голову артілі ім. Парижської комуни тов. Федорова і директора взуттєвої фабрики тов. Павлова – організувати виготовлення та ремонт одягу та взуття для дітей-учнів.
	Зобов’язати міський відділ народної освіти поповнити навчальні шкільні кабінети устаткуванням, а також виготувати наочне приладдя силами учнів та вчителів;
	Поповнити шкільні бібліотеки літературою шляхом повного використання асигнувань для бібліотеки та збором книжок серед учнів.
	В 1946 – 47 навчальному році посилити педагогічну і методичну роботу в школах, яка до цього часу була сконцентрована при педкабінеті. Відповідальність за методроботу в школі покласти на завідуючих педчастиною шкіл.
	Сесія міської Ради депутатів трудящих звертає серйозну увагу міськВНО та міськкому комсомолу на поліпшення роботи комсомольської і піонерської організацій та покращення позашкільної роботи.
	Організувати краще робот з батьками за спеціально складеним планом.
	Оформити заочне навчання вчителів, які не мають відповідного освітнього цензу, для набуття права викладання в школах.
	Зобов’язати директора змішторгу тов. Васько повінстю отоварювати продовольчі картки для вчителів.
	Зобов’язати міськвідділ народної освіти, директорів шкіл, МК ЛКСМУ збудувати та обладнати спортивні майданчики в усіх школах міста до 1 серпня 1946 р.
	Рішення, що їх ухвалила XIII сесія міської Ради депутатів трудящих, - є бойовою програмою дій для всіх директорів і учителів шкіл, батьківських комітетів. За прикладом трудящих Житомирщини зразково підготувати школи до нового року – почесний і невідкладний обов’язок всієї громадськості нашого міста.
