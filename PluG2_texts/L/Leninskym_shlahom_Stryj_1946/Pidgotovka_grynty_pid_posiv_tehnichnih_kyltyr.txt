	Підготовка грунту під посів технічних культур
 Технічні культури, як от: льон, конопля, цукровий буряк, займають значне місце в сільському господарстві. П'ятирічним планом передбачено довести на кінець 1950 року по СРСР вирощування цукрового буряку до 26 млн. т.
 Це завдання покладає обов'язок на трудівників землеробства: всемірно розвизати технічні культури і, зокрема, цукровий буряк, розширювати посівні площі, поліпшувати догляд за цими культурами.
 В умовах нашого району можна добитися врожаю цукрового буряку не менше 200-250 центнерів з гектара. Для цього необхідно суворо дотримуватись правил агротехніки.
 З осени, за 10-15 днів перед глибокою оранкою, рекомендується злущити стерню на глибину 4-5 см. Лущення стерні дає змогу прорости насінню бур'янів. Через 10-15 днів після лущення треба зробити глибоку оранку не менше як на 22 см. глибиною. Перед цим вивезти на поле 23-25 тонн гною. Глибокою оранкою, після лущіння, коли насіння бур'янів проросло, перевертанням скиб проросле насіння загортається в глибокий шар і бур'яни гинуть.
 Ділянки, які багато запирієні, потрібно добре заборонувати для того, щоб остаточно очистити ці площі від бур'янів.
 При правильному обробіткові грунту, застосовуючи всі правила агротехніки, ми доб'ємося підвищення врожайності технічних культур.
	В. Куличок, агроном райземвідділу.