Голова сільради
	- Наш шановний голова сільради, - з такою повагою говорять селяни села Фалиш про свого голову сільської Ради депутатів трудящих Миколу Андрійовича Павлія.
	Багато сил і енергії прикладає Микола Андрійович до того, щоб село Фалиш було одним з передових в районі у використанні всіх господарсько-політичних завдань. Тому і не випадково, що фалишани на сьогодні закінчують план вивозки лісу державі, повністю внесли готівкою передплату на Державну позику відбудови і розвитку народного господарства СРСР, у всеозброєнні зустрічають жнива.
	Не забуває тов. Павлій і про роботу клубу. Тут постійно діють гуртки художньої самодіяльності, провадяться голосні читки газет, бесіди. Сам голова сільради не рідко читає селянам цікаві статті з центральних, республіканських і місцевих газет, розповідає односельцям про міжнародне становище. Тов. Павлій чуйно і уважно ставиться до запитів трудящих, жодна скарга не залишається у нього не розглянутою.
		І Бородавченко.