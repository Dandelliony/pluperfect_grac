Дашавці відстають у хлібоздачі
Ще на початку жнив селяни села Дашава та Сіхів вирішили змагатися між собою за успішне проведення збиральної кампанії та дострокове виконання хлібопоставок.
Підводячи перші підсумки виконання взятих зобов’язань слід зазначити, що сіхівські хлібороби у соціалістичному змаганні перемагають дашавців. Так річний план хлібопоставок хлібороби села Сіхів на 27 серпня виконали на 71 процент, а дашавці на 60 проц.
Аналізуючи відставання хлібоздачі по селу Дашава слід зазначити, що голова сільради тов. Стадник не мобілізував актив села на боротьбу за хліб. Більш того, він протягом всієї хлібозаготівельної кампанії не дав рішучої відсічі жодному саботажникові хлібоздачі. Сам тов. Стадник розрахувався не так як слід, замість пшениці здав овес в рахунок хлібопоставок, що ніяк не припустимо. Спостерігаються також прояви саботажу з боку десятихатників Гансяка Я., Скоблика Ф., Іванціва П., жоден з них ще і досі не розрахувався з державою по хлібоздачі. 
