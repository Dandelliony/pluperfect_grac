Добра справа
Ми, учениці 6 класу середньої школи № 4, розпочали свою роботу в ДТС в кінці минулого року. На початку ми не вміли вишивати, але нас навчили цієї цікавої справи. Зараз вишиваємо не тільки «хрестиком», а й «низинкою», і іншим видом рукоділля. Наші роботи були відіслані на виставку в Дрогобич, а пізніше — в Київ.
І надалі ми продовжуватимемо розпочату добру справу. Закликаємо всіх наших подруг наслідувати нашому прикладові, активно відвідувати дитячу технічну станцію.
