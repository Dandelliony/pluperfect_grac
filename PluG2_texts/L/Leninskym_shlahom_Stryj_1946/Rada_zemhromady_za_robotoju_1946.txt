Рада земгромади за роботою
3 часу створення земельної громади у своєму селі грабовецькі селяни домоглись значних успіхів у проведенні всіх сільськогосподарських 
робіт. Рада земельної громади, яку очолює тов. Матійців М. Ю., по-справжньому розподілила наявні сили громади у відповідних галузях роботи. 
Значну роль у проведенні весняної і осінньої посівних кампаній та збиранні врожаю відіграли супряги. В першу чергу супряги стали в 
допомозі безкінним господарям, які дістали можливість нарівні з іншими хліборобами, що мають тяглову силу обробити свої ділянки грунту, 
провести швидко і на високому агротехнічному рівні сівбу, своєчасно зібрати врожай. Рада земельної громади під керівництвом тов. 
Матійціва М. Ю. зуміла поставити роботу так, що грабовецькі селяни одними з перших в районі закінчили весняну сівбу, зібрали в стислі 
строки високий урожай, достроково розрахувалися з державою по хлібопоставках. Відповідаючи на заклик алтайських колгоспників та 
нагуєвичанських селян, господарі села Грабовець здали своїй рідній державі понад 780 пудів хліба. Селяни-патріоти тт. Розсолак Ю., Каспер 
М. і ряд інших, виступаючи з закликом за якнайбільший продаж хліба своїй рідній Батьківщині, виділили з особистих запасів і здали на 
приймальний пункт Заготзерна по 18 пудів добірного зерна жита і пшениці. Готуючи достойну зустріч дню виборів до Верховної Ради 
Української РСР, Рада земельної громади села Грабовець мобілізувала всіх своїх селян і селянок на повне виконання державних зобов'язань: 
м'ясоздачі, молокопоставок, картоплі та інших сільськогосподарських продуктів. Не так давно в селі Грабовець відбулись загальні збори 
членів замельної громади, на яких були розглянуті важливі питання: про відбудову шляхів, мостів, впорядкування господарських дворів. 
Селяни вирішили в найближчі дні провести капітальний ремонт шляху, який тягнеться до Стрия. Bci роботи вирішує Рада земельної громади. В 
повній готовності зустріли селяни зиму, всі господарі забезпечені достатньою кількістю палива, повністю завезено паливо до школи, де 
навчається щаслива радянська дітвора. Силами земельної громади вдремонтовано сільський клуб, який оформлено портретами керівників партії 
та радянського уряду, лозунгами і плакатами, що закликають до виконання нової сталінської n'ятирічки. В селі широко розгорнута 
масово-політична робота. 30 агітаторів приступили до свого обов'язку - вони глибоко вивчають серед селян виборчий закон української 
радянської держави та Конституцію УРСР.