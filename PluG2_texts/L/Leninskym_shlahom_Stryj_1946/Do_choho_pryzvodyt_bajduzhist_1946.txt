До чого призводить байдужість
У деяких керівників підприємств міста зародилась шкідлива думка в справі підготовки до зими: мовляв, зима в нашій місцевості починається 
пізно, а тому нічого поспішати з підготовкою до зимових умов. Саме такої думки дотримується начальник відділу робітничого постачання 
служби руху тов. Белавін. Тут немає графіку підготовки до зими, ця справа віддана самопливові. В розпорядженні відділу робітничого 
постачання є дві пекарні, три їдальні і п'ять крамниць, які потребують негайного ремонту. Однак, тов. Белавін про це не турбується, 
відволікаючи підготовку до зими. Вже зараз в згаданих господарських одиницях не можливо нормально працювати. Овочесховища також не 
підготовлені до зберігання городини, зібраної з підсобного господарства. Незабаром поступлять овочі планового постачання, але й вони приречені 
до вимерзання, тому що їх ніде зберігати. Про яке ж громадське харчування можна говорити після цього? Відділ робітничого постачання далеко 
не виконав план по заготівлі овочів з свого підсобного господарства лише тому, що не було належного обробітку грунту і догляду за посівами. 
Заготівля овочів виконана всього лиш на 38 процентів, а по окремих видах городини і того менше. Наприклад, план заготівлі картоплі 
виконаний тільки на 15 проц., капусти та цибулі - на 9 процентів. Є при відділі робітничого постачання ДН-3 коровник і свинарник. Ці 
приміщення знаходяться в жахливому стані, всюди зяють дірки та щілини. Це може призвести до низької продуктивності тваринництва, а, можливо, 
навіть і до загибелі окремих тварин. Зима не за горами. Незабаром настануть такі дні, коли кожна недоробленність дасть себе знати. Варто 
тов. Белавіну серйозно подумати про підготовку виробничих приміщень та овочесховищ до зимових умов. Інакше він може опинитися в становищі 
криловської стрекози, яка ціле літо проспівала, а в холодну пору залишилася без притулку.