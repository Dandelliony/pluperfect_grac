У Зарічному відволікають хлібоздачу
Переважна більшість сіл нашого району, по-більшовицькому розгорнувши боротьбу за хліб, досягли величезних успіхів у виконанні хлібоздачі. П’ять сіл нашого району, як кращі з кращих, занесені на районну Дошку Пошани, як передовики соціалістичного змагання в боротьбі за виконання річного плану хлібопоставок.
Проте, є у нас села, їх одиниці, які під різними мотивами відволікають вивершення річного плану хлібопоставок. Так, Зарічнянська сільрада (голова сільради тов. Сербин В. та голова земельної громади тов. Сидор К.) справу хлібозаготівельної кампанії пустили на самоплив і, як наслідок, ця сільрада є одна з найвідсталіших сільрад в нашому районі. Річний план хлібоздачі тут виконано лише на 68 процентів.
Голові сільради тов. Сербину В. та голові земгромади тов. Сидору К. треба корінним чином перебудувати свою роботу в селі, необхідно вжити всі заходи до зривників хлібопоставок і найближчим часом з відсталих у хлібоздачі вийти до рівня передових.
