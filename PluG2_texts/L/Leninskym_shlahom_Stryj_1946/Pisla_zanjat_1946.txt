Після занять
Щодня, як тільки кінчаються заняття та виробнича практика в ремісничому училищі №1, учні приступають до масово-культурної роботи. В добре 
устаткованому червоному кутку учні весело і розумно провадять свій відпочинок: грають в шахи, шашки, читають газети та журнали. Великою 
популярністю в училищі користуються гуртки художньої самодіяльності, якими керують т.т. Греков та Лікьор. Особливо захоплено зустрічають 
учні виступи фізкультурного гуртка. Комсомольська організація ремісничого училища великої уваги надає масово-політичній роботі серед 
молоді. Агітатори провадять серед учнів голосні читки газет, цікаві бесіди. Часто для ремісників влаштовуються доповіді та лекції. Добре 
налагоджена масово-політична та культурно-виховна робота сприяє успішному навчанню учнів, допомагає ремісникам в оволодінні 
спеціальностями.
