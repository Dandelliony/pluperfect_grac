ЛИСТ ДО РЕДАКЦІЇ
		Проходячі базаром ...
	Базарний день в Стрию ... Іду купувати потрібні продукти.
	Ось і ранок. На прилавках і долі лежать продутки: картопля, хліб, м'ясо, молоко, риба, овочі, мед. А поруч - гас, рідке мило, вапно, тютюн. Варто подути вітрові - як на продукти летить вапно, тютюн, віє неприємний запах 
	Мовчки купую літр молока. Його наливає торгівка з брудної кружки. Від однієї думки, що це молоко мені доведеться споживати, в шлункові відбуваються якісь корчі. І це не дивно. Одного разу, після споживання такого підозрілого молока, мій син хворів біля місяця.
	Продовжую подорож по базару. Над головою роями літають мухи. Вони сідають на м'ясо, хліб, овочі. У більшості продавців продукти зовсім не закриваються. "Не ринок, а розсадник хвороб", - спадає мені на думку цілком правильний висновок. І, як би в підтвердження моїм думкам, неподалеку доноситься обурений голос: 
	- Що ж ви робите, громадянко? З вашої кружки пили сьогодні молоко чоловік десять, і ви її ні разу не помили!
	Гуде ринок, шумить ринок. Люди продають, купують, торгуються. І все це відбувається без будьякого нагляду з боку працівників базарної комендатури та санітарної інспекції, які, з дозволу сказати, весь час б'ють байдики. 
		Майор Г. Носков. 