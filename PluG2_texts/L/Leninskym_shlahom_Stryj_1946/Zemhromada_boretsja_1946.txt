Земгромада бореться за впорядкування села
На північ від Стрия тягнеться рівна дорога. Поруч неї, в розкішних травах ховається невеличкий, але досить чистий ставочок, який був 
колись занедбаний. Ранньою весною земельна громада с. Слобідки спільними силами відновила його. Ставок тепер має привабливий вигляд, в 
ньому розведено рибу. Далі йдете... Появляються біленькі хатки, які мальовничо виглядають із-за густих зелених дерев. Входите в село. 
Перед вами - будинок сільської Ради депутатів трудящих. Сюди часто збираються члени земельної громади для обговорення радянських 
господарсько-політичних питань. Одну з відповідальніших сільськогосподарських кампаній - весняну сівбу - ми провели своєчасно і якісно, - 
розповідає голова земгромади тов. Рапій А. - Але це не все. Ми повинні тепер по-бойовому готуватись до жнив, так щоб швидко і без ніяких 
втрат зібрати врожай. Закінчити всі недоробленності у підготовці до косовиці сіна. Для гарної підсотовки до сіножать та жнив у селі 
Слобідка є всі можливості. В справі соціалістичного впорядкування села земельна громада винесла рішення: відремонтувати грунтові дороги. 
Для цього селяни вивезли на дорогу потрібну кількість щебеню, зараз провадиться зразковий ремонт шляхів. Селяни зобов'язалися якнайшвидше 
закінчити відбудову клубу, де молодь і літні селяни матимуть змогу культурно відпочити, почитати газети, радянську літературу - журнали, 
книги.