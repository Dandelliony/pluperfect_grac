Моршинці гарно підготувались до сінокосу
Косовиця сіна — це одна із відповідальніших господарсько-політичних кампаній в нашому районі. Вчасно і високої якості накосити сіна — значить забезпечити ситу зимівлю тваринництву.
В нашому районі селяни ретельно готуються до косовиці сіна. В кожному дворі господарі лагодять вози, граблі, вила, точать коси, готують точільні бруски, готують бабки для клепання кіс тощо. Першими в районі гарно підготувались до сінозбирання господарі с. Моршин. Тут вже підготовлено 60 кіс, понад 50 граблів, 50 вил і інші сільськогосподарські знаряддя. Такі селяни як Рапій Степан, Ганна Деркач та Теодор Федусів і багато інших в бойовій готовності зустрічають сінокосіння.
Господарі с. Моршин зобов’язалися надати соціалістичну допомогу в косовиці сіна родинам військовослужбовців та інвалідам Вітчизняної війни.
