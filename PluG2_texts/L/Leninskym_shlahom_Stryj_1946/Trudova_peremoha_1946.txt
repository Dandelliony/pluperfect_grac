Трудова перемога колективу склозаводу
Робітники склозаводу підхоплюючи заклик макіївських металургів про дострокове виконання програми першого року нової сталінської 
п'ятирічки, зобов'язувалися повністю завершити річний виробничий план до Дня Сталінської Конституції. 3 великою енергією і натхненням 
працював весь робітничий колектив, всі сили були спрямовані на те, щоб достроково виконати взяті зобов'язання. Напружена праця дала свої 
наслідки. До дня другої річниці визволення України від німецько-фашистських загарбників завод виконав річне завдання по випуску валової 
продукції на 100,6 процентів. На відкритих партійних зборах, перевіривши наслідки змагання між цехами, робітники взяли зобов'язання виконати 
план поточного року в асортименті до XXIX роковин Жовтня, по випуску віконного скла - до 15 листопада. Керівник цеху, комуніст тов. Шпектор, 
добре організувавши робітничий колектив, 15 го жовтня домігся виконання річного плану. Значно покращилась якість продукції. В цьому 
велика заслуга належить лаборантці заводу тов. Беловій Б. М., яка, як комуніст, вклала немало сил в справу поліпшення випуску продукції. 
Тов. Белова - жінорг, вона систематично працює з жінками-робітницями, мобілізуючи їх на повне і дострокове виконання завдань. Колектив 
цеху, де начальником тов. Трискиба В., 15 жовтня річне завдання виконав на 85 процентів і взяв зобов'язання до 15 листопада повністю завершити 
річну програму. Майстер тов. Дубик В. дев'ятимісячну програму виконав на 102 проценти, майстри склодуви тт. Арновський, Костецький та 
Свинтецький систематично перевищують змінні завдання на 50 і більше процентів. Майстер художньої алмазної різки тов. Шота І. Т. самовідданою 
працею показує кращі зразки соціалістичного відношення до дорученої справи. Тов. Шота добре навчив молодих робітників, які зараз виконують 
завдання на 200-250 проц. Серед них - тт. Зелінський, Малікова і Мельник, вони наслідують гарний приклад свого майстра вчителя. Нещодавно 
на заводі пущено в експлуатацію керамічний цех, який забезпечувати своєю продукцією групу склозаводів всієї західної України. В 
новозбудованому керамічному цеху брати Йосип та Федір Томаш показують кращі зразки самовідданої праці, виконуючи денні завдання більш як 
на 150 процентів. Зараз робітничий колектив склозаводу поставив перед собою завдання - достроково і повністю завершити випуск продукції в 
асортименті, знизити собівартість продукції, ще більше покращити її якість.