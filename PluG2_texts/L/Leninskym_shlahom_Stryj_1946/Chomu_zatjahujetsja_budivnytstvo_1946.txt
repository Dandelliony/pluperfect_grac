Чому затягується будівництво нафтової вежі
В лютому 1946 року трест "Укрнафторозвідки" запланував побудувати в цьому році нафтову вежу в Стрийському районі. Строк закінчення 
будівництва вежі був встановлений до 1 травня ц.р. Начальником будівельної дільниці був призначений тов. Якубенко. Але він з роботою не 
справився і трест призначив начальником будівництва тов. Модова, а головним інженером тов. Ахматова. Було встановлено новий строк 
закінчення будівництва нафтової вежі - 25 травня. Однак, і після заміни начальства справи не покращились. На сьогодні будівельні роботи 
виконано лише на 60 процентів. Причиною затягування будівництва вежі є те що тт. Модов і Ахматов не мобілізували робітників на виконання 
поставлених завдань, не організували соціалістичного змагання. Робітники живуть в кепських умовах: гуртожитку немає, їдальня відсутня, 
продукти харчування видають з перебоями. Будівництво не забезпечене необхідними будівельними матеріалами, устаткуванням. Трудящі нашої 
країни ознаменували перші дні нової сталінської п'ятирічки новими виробничими досягненнями, змагаючись за виконання і перевиконання 
першого року сталінської п'ятирічки. Чому ж тт. Модов і Ахматов не мобілізують очолюваний ними колектив на виконання поставленого перед 
ними важливого завдання? Тільки бездіяльністю тт. Модова і Ахматова можна об'яснити відволікання будівництва нафтової вежі.