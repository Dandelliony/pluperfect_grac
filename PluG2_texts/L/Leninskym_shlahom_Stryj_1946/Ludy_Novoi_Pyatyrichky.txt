ЛЮДИ НОВОЇ П’ЯТИРІЧКИ
Стахановка Ланюш Ганнуся
	Вона з Перемишля. Тут пройшли її дитячі роки, тут вона з сльозами радості на очах зустрічала в 1939 році дорогих визволителів – воінів Радянської Армії.
	Та не довго була радість. Тільки півтора роки пожила Ганусся щасливо, піл сонцем Сталінської Конституції.
	Почалась Велика Вітчизняна війна. Німецько-фашистські бандити, мов чорні круки, вдерлися до Перемишля. Почалися грабунки, погроми, розстрілювання мирних радянських громадян. Ланюш Ганнусю гітлерівці угнали в рабство до Німеччини. В цій катівні дівчина пробула майже чотири роки.
	Доблесні війська Радянської Армії визволили невільників з під ярма рабства. Ганнуся знову стала вільною радянською громадянкою.
	Прибувши до міста Стрий, Ланюш поступила на роботу в механічний цех вагонноремонтного заводу.
Вона швидко опанувала фахом болторізниці і вже через кілька тижнів вправно порались біля свого верстата.
	Ганнуся проходить на роботу, як правило, на 20 – 25 хвилин раніше. Пильно оглядає свій верстат, помічені несправності негайно усуває, підготовляє необхідний матеріал. В процесі роботи у неї не буває затримок, тому що Ланющ перед початком зміни все передбачає і заздалегідь готує.
	В перші місяці роботи Ганна Ланюш виконувала виробничу норму на 100 – 120 процентів. Цього їй здавалось обмаль. „Адже багато робітників дають дві і три норми, - думала Ганнуся, - чому ж і я не можу так працювати?“
	Дівчина почала ретельніше придивлятись до роботи більш кваліфікованих робітників, підхоплювала їхній досвід. Одного дня на цеховній дошці показників роботи проти прізвища Ланюш закрасувалась цифра „200“. З того часу Ганнуся систематично виконує денну норму на різці болтів на 200 процентів.
	- Звичайно, і це – не межа, - говорить тов. Ланюш. – Буду і надалі вдосконалювати процес виробництва, домагатись того, щоб в дні виконання після воєнної сталінської п’ятирічки давати по три виробничих норми за зміну. 
К. АНДРІЙЧУК.
