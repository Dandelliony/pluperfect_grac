Берегти рибне господарство
В межах Дрогобиччини є чимало рік і ставків. Найбільша площа водоймищ припадає на Стрийський район. У ставках і річках Стрийщини водиться багато різної риби.
Один гектар ставкової площі, в умовах нашої області, при самовідданій праці рибоводів, може дати щорічно 7-8 центнерів риби. Отже, перед працівниками рибтресту стоїть завдання — всемірно розширювати і зміцнювати рибне господарство. Ведучу роль мають відіграти водоймища. Ставки — це фабрики свіжої риби, свою забезпечуються трудящі міст і сіл Дрогобиччини. Чим більше ми матимемо водоймищ, тим більше одержимо свіжої риби.
Дуже істотне значення має охорона риб в ріках і ставках. Працівникам організацій рибтресту необхідно вести рішучу боротьбу з незаконним виловом риби. Не можна миритись з такими фактами, коли окремі особи хижацьким чином виловлюють рибу, або глушуть її вибуховими речовинами.
Розводити рибу і зберігати рибне господарство — прямий обов’язок рибоводів Стрийщини. Дати для споживання трудящих сотні і тисячі пудів риби — таке бойове завдання працівників рибтресту в новій Сталінській п’ятирічці. 
