В новій п'ятирічці працювати на повну потужність
Багато підприємств міста Стрий в третьому кварталі ц. р. значно понизили темпи роботи, недовиконали виробничих завдань. Основною причиною 
в невиконанні планів є погана організація праці, невміла розстановка робочої сили і неповне використання верстатів та механізмів. Довгий 
час на вагонно-ремонтному заводі скаржились на нестачу робочої сили. Але навіть і при збільшенні кількості робітників справи не поліпшились. 
Серпневий виробничий план ВРЗ виконав лише на 49 процентів. На склозаводі в попередні місяці при неповному укомплектуванні штату 
фахівцями виробнича програма успішно здійснювалась. А в серпні при повній кількості квалфікованих робітників план виконаний на 92 проценти. 
Це говорить про те, що керівники склозаводу, захопившись здобутими успіхами, не закріпили їх, послабили соціалістичне змагання серед 
робітників. Ще гірші справи константуються в промартілі ім. Паризької комуни. Колишній голова правління артілі т. Федоров прямо розвалив 
роботу підприємства, керував ним з опущеними руками. Недалеко пішла і промартіль "Трудовик". При наявності робочої сили в 126 процентів 
тут у серпні план по випуску валової продукції виконано лише на 91 процент. Взагалі, артіль "Трудовик" працює млявими темпами, не 
використовуються всі можливості і ресурси. Незадовільна робота окремих підприємств за останні місяці пояснюється перш за все, відсутністю 
оперативного керівництва робітничими колективами з боку господарників і секретарів первинних партійних організацій. Низька продуктивність 
праці пояснюється ще й тим, що партійні і господарські керівники ряду наших підприємств послабили справу розгорнення дійового соцзмагання 
серед робітників, не вникають як слід в роботу підприємств і не виявляють справжніх причин невиконання виробничих завдань. В дні виконання 
нового п'ятирічного плану треба працювати на повну потужність, використовувати наявні ресурси і можливості для успішного здійснення 
поставлених завдань в новій п'ятирічці.