В ТІ ДНІ
З щоденника Віри Березняк
	Стрий, 22 липня 1944 р.
І ця ніч пройшла безсонною . Проклята Німеччина! Всю молодість і силу мою згубила. Там на каторзі я дістала сухоти. Я втекла з неволі, щоб хоч померти на рідній радянській землі.
Вже небагато залишилось панувати проклятим фашистським катам. Перемога не за горами, вона вже близько. Вмирати не хочеться, треба дочекатись рідної Червоної Армії. Яка це буде Радісна зустріч!
	Костянтин Георгієвич пішов з міста. Мені без нього сумно. Він мені став дорогим. Сам ховається, живе під чужим прізвищем, а мене рятує.
	З балкону видно всі шляхи, що йдуть до Стрия. Фашисти відступають. По всіх дорогах нескінченними колонами рухаються всі роди військ. В більшості вони вже не схожі на військові частини, а нагадують натовп обіраваних, брудних і завшивілих волоцюг.
	Стрий, 29 липня 1944 р. Радянська авіація викурює з сховищ гітлерівських бандитів. Від скинутої бомби на околиці міста загорілись цистерни з бензином. Швидко розповсюджувалась пожежа і захопила хвіст німецького військового ешелону. У вагонах почали бухати артилерійські набої. 
	Після цього бомбардування з Стрия почалась поспішна евакуація гестапівців, жандармерії і поліції. Відступаючи фашисти пограбували мешканців міста. Забирали все, що можна було захопити в вагони і автомашини. Цілою низкою тягнулись німецькі обози, вслід за ними гітлерівці гнали за награбовану у селян худобу.
	Сьогодні з двох боків — від Миколаєва і Моршина — було чути вибухи. Це фашистські Варвари, поспішно відступаючи, висаджували в повітря житлові будинки, споруди, мости.
	Поспішайте рідні червоні воїни, не дайте чорним драконом далеко відповзти. 
	
	Стрий, 5 серпня 1944 р.
	Лежу в ліжку. Вже кілька днів не можу підвестись з постелі. Про всі події мені повідомляє Костянтин Георгійович. Неподалеку чути артилерійську кононаду. Незабаром почулись кулеметні черги.
	О другій годині дня до мене в кімнату зайшов з сяючим обличчям Костянтин Георгійович. 
	 — Вірочка, наші визволителі вже в місті! — сказав він мені, і з очей його полились сльози радості. 
	Звідки тільки знайшлись у мене сили. Не встиг Костянтин Георгієвич притягнути до мене руки, щоб підвести мене з ліжка, як я вже стояла перед ним, міцно потискуючи йому руки.
	Я швидко вибігла на вулицю, захопивши з собою великий букет квітів. Вулиця була невпізнанною. За містом ще точився бій, а мешканці вже з квітами в руках зустрічала Червоних воїнів — переможців. Обіймали їх, міцно цілували їхні за оріли обличчя. Я припала до грудей радянського офіцера і наче крізь сон шепотіла:
	 — Спасибі, рідні, любі! . . 
	Такої радості, такого щастя ніколи я не переживала за свої двадцять два роки життя. 
	Вже знаходячись в кімнаті, я ще довго чула в розкритті вікна слова торжества і подяки мешканців міста:
	 — Спасибі червоній армії за визволення нас з під ярма гітлерівського рабства! 
	 — Спасибі і слава великому і мудрому вождю народів Радянського Союзу товаришеві Сталіну!
С. МАКСЮТЕНКО.
Серпень, 1946 р. м. Стрий.
